{"day": 21, "month": 1, "year": 2022, "weekday": 5, "date_str": "venerd\u00ec 21 gennaio 2022", "quotes": "1Sam 24,3-21; Sal 56", "quote_vangelo": "secondo Marco (3,13-19)", "curatore": "Angela Castino, Edoardo Cortese, Domenico Coviello", "prevangelo": "", "indications": "Sant'Agnese", "preghiniz": "Saldo \u00e8 il mio cuore o Dio,\nsaldo \u00e8 il mio cuore.\nVoglio cantare, a te voglio inneggiare:\nSvegliati, mio cuore,\nsvegliati, arpa, cetra,\nvoglio svegliare l'aurora.\nTi loder\u00f2 tra i popoli, Signore,\na te canter\u00f2 inni tra le genti,\nperch\u00e9 la tua bont\u00e0 \u00e8 grande fino ai cieli,\ne la tua fedelt\u00e0 fino alle nubi.\n<i>(Salmo 56)</i>", "vangelo": "In quel tempo, Ges\u00f9 sal\u00ec sul monte, chiam\u00f2 a s\u00e9 quelli che voleva ed essi andarono da lui. Ne costitu\u00ec Dodici \u2013 che chiam\u00f2 apostoli \u2013, perch\u00e9 stessero con lui e per mandarli a predicare con il potere di scacciare i dem\u00f2ni.\nCostitu\u00ec dunque i Dodici: Simone, al quale impose il nome di Pietro, poi Giacomo, figlio di Zebed\u00e8o, e Giovanni fratello di Giacomo, ai quali diede il nome di Boan\u00e8rghes, cio\u00e8 \u201cfigli del tuono\u201d; e Andrea, Filippo, Bartolomeo, Matteo, Tommaso, Giacomo, figlio di Alfeo, Taddeo, Simone il Cananeo e Giuda Iscariota, il quale poi lo trad\u00ec.", "medita": "Ges\u00f9 sale sul monte, cerca un luogo tranquillo e lontano dal clamore e dalla folla dove compiere una chiamata importante; \u00e8 impegnativo il mandato che d\u00e0 ai dodici, chiede loro di stare con lui e gli conferisce il potere di predicare e scacciare i demoni; li chiama \u201capostoli\u201d, termine che significa \u201cinviato, rappresentante\u201d. Sa che un giorno non potr\u00e0 pi\u00f9 portare avanti la sua missione e ha bisogno di qualcuno che possa far conoscere al mondo il suo messaggio di pace.\nLi conosce uno ad uno, impone loro un nome che caratterizzer\u00e0 ciascuno in modo diverso, per sempre. Si fida di loro, ma sa anche che verr\u00e0 tradito e rinnegato: Ges\u00f9 sceglie di compiere la volont\u00e0 del Padre suo, pur conoscendo il prezzo che dovr\u00e0 pagare.\nQuanto coraggio e quanta fiducia in Dio testimonia Ges\u00f9!\nAnche noi, come gli Apostoli, siamo chiamati dal Signore, ma non siamo sempre pronti a rispondere con fiducia totale. Quando i pesi delle nostre croci sembrano opprimerci, siamo tentati di cambiare via, di rinnegarlo o di tradirlo.\nAccettare la volont\u00e0 del Signore, saper dire di s\u00ec alla sua chiamata, \u00e8 l'inizio di un cammino che ci vuole annunciatori della nostra fede nel mondo, a partire dai gesti e dalle relazioni di ogni giorno. Compiamo questo cammino seguendo l'esempio di Ges\u00f9, con coraggio e fiducia e se ci saranno momenti di caduta, di debolezza, o allontanamento, la mano del Signore sar\u00e0 sempre pronta per risollevarci e risanarci.", "riflettere": "Mi sento, come gli Apostoli, inviato dal Signore? So testimoniare la fede nelle strade della mia esistenza e nell'incontro con l'altro?", "preghfin": "Ges\u00f9,\nscelgo te per portare nel mondo la testimonianza del tuo Amore.\nDammi un cuore sensibile alle necessit\u00e0 altrui.\nfammi vedere con i tuoi occhi,\ntoccare con le tue mani,\namare con il tuo cuore.\nGrazie Signore dell'amore che hai messo nel mio cuore.\nAmen.\n<i>(Robert Faricy SI e Luciana Pecoraio)</i>"}