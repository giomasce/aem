{"day": 26, "month": 1, "year": 2022, "weekday": 3, "date_str": "mercoled\u00ec 26 gennaio 2022", "quotes": "2Tm 1,1-8 <i>opp</i> Tt 1,1-5; Sal 95", "quote_vangelo": "secondo Luca (10,1-9)", "curatore": "Angela Castino, Edoardo Cortese, Domenico Coviello", "prevangelo": "", "indications": "Santi Timoteo e Tito", "preghiniz": "Gioiscano i cieli, esulti la terra,\nfrema il mare e quanto racchiude;\nesultino i campi e quanto contengono,\nsi rallegrino gli alberi della foresta\ndavanti al Signore che viene,\nperch\u00e9 viene a giudicare la terra.\nGiudicher\u00e0 il mondo con giustizia\nE con verit\u00e0 tutte le genti.\n<i>(Salmo 95)</i>", "vangelo": "In quel tempo, il Signore design\u00f2 altri settantadue e li invi\u00f2 a due a due davanti a s\u00e9 in ogni citt\u00e0 e luogo dove stava per recarsi.\nDiceva loro: \u00abLa messe \u00e8 abbondante, ma sono pochi gli operai! Pregate dunque il signore della messe, perch\u00e9 mandi operai nella sua messe! Andate: ecco, vi mando come agnelli in mezzo a lupi; non portate borsa, n\u00e9 sacca, n\u00e9 sandali e non fermatevi a salutare nessuno lungo la strada.\nIn qualunque casa entriate, prima dite: \u201cPace a questa casa!\u201d. Se vi sar\u00e0 un figlio della pace, la vostra pace scender\u00e0 su di lui, altrimenti ritorner\u00e0 su di voi. Restate in quella casa, mangiando e bevendo di quello che hanno, perch\u00e9 chi lavora ha diritto alla sua ricompensa. Non passate da una casa all'altra.\nQuando entrerete in una citt\u00e0 e vi accoglieranno, mangiate quello che vi sar\u00e0 offerto, guarite i malati che vi si trovano, e dite loro: \u201c\u00c8 vicino a voi il regno di Dio\u201d\u00bb.", "medita": "C'\u00e8 bisogno di operai per occuparsi del campo del Signore; \u00e8 un terreno vasto e necessita di essere lavorato con cura; un'altra metafora usata da Ges\u00f9 per spiegare quanto \u00e8 importante che il messaggio evangelico si diffonda e raggiunga ogni creatura.\nAnche noi siamo chiamati ad essere operai del Signore, a collaborare per lavorare per il suo Regno.\nCome predisporci alla chiamata nel modo migliore? Occorre privarci del superfluo, svuotarci di pesi inutili, pensieri che possano distrarci, liberarci dalle preoccupazioni per far crescere in noi il desiderio di pace e poterla donare agli altri. Se la pace abiter\u00e0 in noi, scender\u00e0 anche nelle case in cui entreremo permettendoci di tessere legami di fratellanza che ci ripagheranno del nostro \u201clavoro\u201d\u2026\nIl Signore sa che incontreremo pericoli lungo il percorso, e che ci sar\u00e0 sempre qualcuno che vorr\u00e0 ingannarci, mettere tranelli sulla nostra via, farci del male; ma ci manda, ha bisogno di noi!\nLa preghiera sar\u00e0 il nostro sostegno nel cammino; Ges\u00f9 ci chiede di invocare il Padre perch\u00e9 accresca il numero degli operai e ognuno possa realizzare la propria vocazione per annunciare con fede che il Regno di Dio \u00e8 vicino.", "riflettere": "Mi ricordo di pregare il Signore per la realizzazione del suo Regno? Non sono forse troppo egoistiche le mie preghiere?", "preghfin": "Manda, Signore,\noperai nel campo dove si coltiva il tuo Regno.\nSiano desiderosi di luce, purezza e verit\u00e0 per se stessi\ne per quanti incontreranno sulle loro strade.\nManda persone affascinate dal tuo Regno,\nimpegnate a disegnarne qualche tratto\nanche in quest'oggi cos\u00ec segnato dalle tenebre\ndi quella presunzione di autosufficienza\nche provoca ansia da prestazione,\ninsoddisfazione, paura del domani.\nManda profeti della fraternit\u00e0 che, sola,\npu\u00f2 illuminare la nostra umanit\u00e0 ferita e rabbuiata.\nAmen.\n<i>(Vescovo Lauro, preghiera per le vocazioni)</i>"}