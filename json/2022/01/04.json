{"day": 4, "month": 1, "year": 2022, "weekday": 2, "date_str": "marted\u00ec 4 gennaio 2022", "quotes": "1Gv 3,7-10; Sal 97", "quote_vangelo": "secondo Giovanni (1,35-42)", "curatore": "Angela Castino, Edoardo Cortese, Domenico Coviello", "prevangelo": "", "indications": "", "preghiniz": "Tutti i confini della terra hanno veduto\nla salvezza del nostro Dio.\nAcclami al Signore tutta la terra,\ngridate, esultate con canti di gioia.\nCantate inni al Signore con l'arpa,\ncon l'arpa e con suono melodioso;\ncon la tromba e al suono del corno\nacclamate davanti al re, il Signore.\n<i>(Salmo 97)</i>", "vangelo": "In quel tempo, Giovanni stava con due dei suoi discepoli e, fissando lo sguardo su Ges\u00f9 che passava, disse: \u00abEcco l'agnello di Dio!\u00bb. E i suoi due discepoli, sentendolo parlare cos\u00ec, seguirono Ges\u00f9.\nGes\u00f9 allora si volt\u00f2 e, osservando che essi lo seguivano, disse loro: \u00abChe cosa cercate?\u00bb. Gli risposero: \u00abRabb\u00ec \u2013 che, tradotto, significa maestro \u2013, dove dimori?\u00bb. Disse loro: \u00abVenite e vedrete\u00bb. Andarono dunque e videro dove egli dimorava e quel giorno rimasero con lui; erano circa le quattro del pomeriggio.\nUno dei due che avevano udito le parole di Giovanni e lo avevano seguito, era Andrea, fratello di Simon Pietro. Egli incontr\u00f2 per primo suo fratello Simone e gli disse: \u00abAbbiamo trovato il Messia\u00bb \u2013 che si traduce Cristo \u2013 e lo condusse da Ges\u00f9. Fissando lo sguardo su di lui, Ges\u00f9 disse: \u00abTu sei Simone, il figlio di Giovanni; sarai chiamato Cefa\u00bb \u2013 che significa Pietro.", "medita": "Le prime parole di Ges\u00f9 nel vangelo di Giovanni esprimono una domanda: \u201cChe cercate?\u201d. Sono rivolte ai due discepoli ai quali il Battista addita l'\u201cagnello di Dio\u201d. \u00c8 un incontro. Ges\u00f9 parla per la prima volta e si rivolge a degli uomini concreti che vogliono incontrarlo, capire fino in fondo chi \u00e8, come vive, dove dimora: qual \u00e8 la sua identit\u00e0 pi\u00f9 profonda e la sua missione. L'invito \u00e8 a seguirlo e a verificare di persona, con i propri occhi. Ges\u00f9 ci chiama a fare esperienza di lui, a frequentarlo. Possiamo farlo nel silenzio, nella preghiera, nei sacramenti, nella meditazione, nella contemplazione, nell'incontro con gli altri, con un maestro di vita. In una pratica quotidiana in cui piano piano si allargano gli spazi e i tempi dedicati a vedere di persona dove \u201cabita\u201d il Messia. Un incontro, quello con Lui, capace di trasformarci, di darci un nome nuovo come a Cefa-Pietro, cio\u00e8 una vita nuova.", "riflettere": "Chi \u00e8 Ges\u00f9 per me? Andrea dice al fratello: \u201cAbbiamo trovato il Messia\u201d perch\u00e9 dentro di s\u00e9 aveva questa attesa di liberazione. Domandiamoci se cerchiamo un salvatore, o se invece a volte ci scopriamo sazi, o rassegnati, o senza attese sulla nostra vita.", "preghfin": "Signore Ges\u00f9,\ninsegnami le tue vie.\nInsegnami a pregare sempre pi\u00f9 profondamente\nper crescere nella conoscenza di te.\nInsegnami a pregare.\nInsegnami a contemplarti nell'amore e nella semplicit\u00e0,\ncome un bambino.\n<i>(Robert Faricy SI e Luciana Pecoraio)</i>"}