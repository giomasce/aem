{"day": 14, "month": 1, "year": 2022, "weekday": 5, "date_str": "venerd\u00ec 14 gennaio 2022", "quotes": "1Sam 8,4-7.10-22a; Sal 88", "quote_vangelo": "secondo Marco (2,1-12)", "curatore": "Angela Castino, Edoardo Cortese, Domenico Coviello", "prevangelo": "", "indications": "", "preghiniz": "Canter\u00f2 senza fine le grazie del Signore,\ncon la mia bocca annunzier\u00f2 la tua fedelt\u00e0 nei secoli,\nperch\u00e9 hai detto: \u201cLa mia grazia rimane per sempre\u201d;\nla tua fedelt\u00e0 \u00e8 fondata nei cieli.\n\u201cHo stretto un'alleanza con il mio eletto,\nho giurato a Davide mio servo:\nstabilir\u00f2 per sempre la tua discendenza,\nti dar\u00f2 un trono che duri nei secoli\u201d.\n<i>(Salmo 88)</i>", "vangelo": "Ges\u00f9 entr\u00f2 di nuovo a Caf\u00e0rnao, dopo alcuni giorni. Si seppe che era in casa e si radunarono tante persone che non vi era pi\u00f9 posto neanche davanti alla porta; ed egli annunciava loro la Parola.\nSi recarono da lui portando un paralitico, sorretto da quattro persone. Non potendo per\u00f2 portarglielo innanzi, a causa della folla, scoperchiarono il tetto nel punto dove egli si trovava e, fatta un'apertura, calarono la barella su cui era adagiato il paralitico. Ges\u00f9, vedendo la loro fede, disse al paralitico: \u00abFiglio, ti sono perdonati i peccati\u00bb.\nErano seduti l\u00e0 alcuni scribi e pensavano in cuor loro: \u00abPerch\u00e9 costui parla cos\u00ec? Bestemmia! Chi pu\u00f2 perdonare i peccati, se non Dio solo?\u00bb. E subito Ges\u00f9, conoscendo nel suo spirito che cos\u00ec pensavano tra s\u00e9, disse loro: \u00abPerch\u00e9 pensate queste cose nel vostro cuore? Che cosa \u00e8 pi\u00f9 facile: dire al paralitico \u201cTi sono perdonati i peccati\u201d, oppure dire \u201c\u00c0lzati, prendi la tua barella e cammina\u201d? Ora, perch\u00e9 sappiate che il Figlio dell'uomo ha il potere di perdonare i peccati sulla terra, dico a te \u2013 disse al paralitico \u2013: \u00e0lzati, prendi la tua barella e va' a casa tua\u00bb.\nQuello si alz\u00f2 e subito prese la sua barella, sotto gli occhi di tutti se ne and\u00f2, e tutti si meravigliarono e lodavano Dio, dicendo: \u00abNon abbiamo mai visto nulla di simile!\u00bb.", "medita": "In tutta la prima parte del vangelo di Marco, Ges\u00f9 si manifesta come un medico del corpo e dell'anima, un terapeuta. Opera molte guarigioni, ovunque vada ad annunciare la Parola. Ma nel sanare il paralitico il suo annuncio si fa ancora pi\u00f9 forte: \u201cIl Figlio dell'uomo ha il potere di perdonare i peccati sulla terra\u201d. \u00c8 un potere divino, che il carpentiere di Nazaret mostra di possedere tramite il segno delle guarigioni. L'incontro con Ges\u00f9 elimina la malattia dello spirito grazie al perdono dei peccati, la mano tesa di Dio verso gli uomini e le donne: non per giudicarli e condannarli, ma per rialzarli dalla ferita del male a cui cos\u00ec spesso si lasciano andare. I peccati sono la patologia peggiore che il Ges\u00f9-medico vuole sanare. Distruggono la persona e le relazioni umane, ma anche sociali, civili, politiche ed economiche. E il Maestro opera subito appena vede la fede di chi lo cerca. Come nel caso del paralitico e dei suoi accompagnatori che hanno scoperchiato il tetto di casa e gli hanno calato il malato dall'alto, sopra la sua testa. Hanno, cio\u00e8, fatto tutto ci\u00f2 che potevano perch\u00e9 Ges\u00f9 lo guarisse. E lui lo fa. Non sa, non chiede, quali siano i peccati di quell'uomo; gli basta la fede, la conversione. Non c'\u00e8 spazio per il moralismo degli scribi, di ieri e di oggi, nella Parola annunciata da Ges\u00f9. A Dio non interessa la specifica dei poteri divini e di quelli sacerdotali, o il casellario giudiziario della nostra anima. Ma incontrare personalmente ciascuno di noi, come un padre, una madre, con i suoi figli.", "riflettere": "Quanta fede abbiamo nella potenza di Ges\u00f9 che guarisce? Riusciamo ad affidarci e a pregare perch\u00e9 il Signore trasformi la nostra vita?", "preghfin": "Signore Ges\u00f9,\nguariscimi:\nguarisci la mia memoria,\nguarisci il mio cuore,\nguarisci le mie emozioni,\nguarisci il mio spirito,\nguarisci il mio corpo.\nPoni con dolcezza le tue mani su di me;\nper mezzo del tuo amore guariscimi!\nAmen.\n<i>(Robert Faricy SI e Luciana Pecoraio)</i>"}