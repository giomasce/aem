{"day": 17, "month": 1, "year": 2022, "weekday": 1, "date_str": "luned\u00ec 17 gennaio 2022", "quotes": "1Sam 15,16-23; Sal 49", "quote_vangelo": "secondo Marco (2,18-22)", "curatore": "Angela Castino, Edoardo Cortese, Domenico Coviello", "prevangelo": "", "indications": "Sant'Antonio abate", "preghiniz": "Parla il Signore, Dio degli dei,\nconvoca la terra da oriente a occidente.\nDa Sion, splendore di bellezza,\nDio rifulge.\nViene il nostro Dio e non sta in silenzio;\ndavanti a lui un fuoco divorante,\nintrono a lui si scatena la tempesta.\n<i>(Salmo 49)</i>", "vangelo": "In quel tempo, i discepoli di Giovanni e i farisei stavano facendo un digiuno. Vennero da Ges\u00f9 e gli dissero: \u00abPerch\u00e9 i discepoli di Giovanni e i discepoli dei farisei digiunano, mentre i tuoi discepoli non digiunano?\u00bb.\nGes\u00f9 disse loro: \u00abPossono forse digiunare gli invitati a nozze, quando lo sposo \u00e8 con loro? Finch\u00e9 hanno lo sposo con loro, non possono digiunare. Ma verranno giorni quando lo sposo sar\u00e0 loro tolto: allora, in quel giorno, digiuneranno.\nNessuno cuce un pezzo di stoffa grezza su un vestito vecchio; altrimenti il rattoppo nuovo porta via qualcosa alla stoffa vecchia e lo strappo diventa peggiore. E nessuno versa vino nuovo in otri vecchi, altrimenti il vino spaccher\u00e0 gli otri, e si perdono vino e otri. Ma vino nuovo in otri nuovi!\u00bb.", "medita": "Chi \u00e8 discepolo di Ges\u00f9 perch\u00e9 decide di mettersi alla scuola del Maestro \u00e8 un invitato alle nozze. Seguire il Signore non \u00e8 soltanto imparare una condotta di vita saggia o aggrapparsi a una speranza ultramondana. \u00c8 partecipare alla festa della nuova alleanza fra Dio e l'uomo. Digiunare per purificarsi secondo le prescrizioni religiose non \u00e8 pi\u00f9 una priorit\u00e0 assoluta. E questo non perch\u00e9 Ges\u00f9 disprezzi il valore del digiuno o le regole da osservare, ma perch\u00e9 \u201cnessuno versa vino nuovo in otri vecchi\u201d. Se il termine \u201creligione\u201d deriva etimologicamente da <i>\u201cre-ligare\u201d</i> ed evidenzia il legame fra l'uomo e Dio, questo legame Ges\u00f9 lo vuole liberante. Se le pratiche e le prescrizioni religiose diventano un assoluto, un idolo, allora si perde l'essenza che \u00e8 quella di avvicinare l'uomo a Dio attraverso l'osservanza della pratica, non diventandone schiavi. La Parola che Ges\u00f9 porta nel mondo crea un legame d'amore fra un Dio pap\u00e0, o mamma, e i suoi figli, e fra gli uomini tra di loro in quanto fratelli. Ci chiede \u201cvestiti\u201d nuovi e \u201cotri\u201d nuovi: un cambiamento della nostra vita quotidiana, l'unica che esiste, per fare spazio a un messaggio di profondo rinnovamento personale e sociale.", "riflettere": "La metafora degli invitati alle nozze e dello sposo esclude la sofferenza del digiuno e richiama la gioia dell'incontro. Quanto spazio c'\u00e8 per la gioia nella nostra vita?", "preghfin": "Signore Ges\u00f9,\ngioia di chi ti incontra e si mette alla tua sequela,\ndonaci un cuore capace di ascoltare e vedere,\ncapace di scoprire che la gioia, la tua divina, purissima gioia,\nsplende ogni giorno davanti a noi nell'oscuro grigiore del nostro quotidiano.\nFa' che sappiamo riconoscerla e lasciarcene riempire,\nper effonderla intorno a noi, come in un continuo giorno di festa,\nfino a quando saremo tutti uniti nella gioia eterna del cielo.\nAmen.\n<i>(Anna Maria Canopi)</i>"}