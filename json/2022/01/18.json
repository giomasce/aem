{"day": 18, "month": 1, "year": 2022, "weekday": 2, "date_str": "marted\u00ec 18 gennaio 2022", "quotes": "1Sam 16,1-13a; Sal 88", "quote_vangelo": "secondo Marco (2,23-28)", "curatore": "Angela Castino, Edoardo Cortese, Domenico Coviello", "prevangelo": "", "indications": "Inizio della settimana di preghiera\nper l'unit\u00e0 dei cristiani", "preghiniz": "I cieli cantano le tue meraviglie, Signore,\nla tua fedelt\u00e0 nell'assemblea dei santi.\nChi sulle nubi \u00e8 uguale al Signore,\nchi \u00e8 simile al Signore tra agli angeli di Dio?\nDio \u00e8 tremendo nell'assemblea dei santi,\ngrande e terribile tra quanti lo circondano.\n<i>(Salmo 88)</i>", "vangelo": "In quel tempo, di sabato Ges\u00f9 passava fra campi di grano e i suoi discepoli, mentre camminavano, si misero a cogliere le spighe. I farisei gli dicevano: \u00abGuarda! Perch\u00e9 fanno in giorno di sabato quello che non \u00e8 lecito?\u00bb. Ed egli rispose loro: \u00abNon avete mai letto quello che fece Davide quando si trov\u00f2 nel bisogno e lui e i suoi compagni ebbero fame? Sotto il sommo sacerdote Abiat\u00e0r, entr\u00f2 nella casa di Dio e mangi\u00f2 i pani dell'offerta, che non \u00e8 lecito mangiare se non ai sacerdoti, e ne diede anche ai suoi compagni!\u00bb.\nE diceva loro: \u00abIl sabato \u00e8 stato fatto per l'uomo e non l'uomo per il sabato! Perci\u00f2 il Figlio dell'uomo \u00e8 signore anche del sabato\u00bb.", "medita": "Ges\u00f9 d\u00e0 scandalo ai custodi della religione istituzionale e della morale ufficiale. E libera la Parola di Dio da una lettura fine a se stessa, dove al centro ci siamo noi e le nostre idiosincrasie, non l'ascolto di un messaggio che cambia la nostra vita. Non soltanto i suoi discepoli fanno in giorno di sabato ci\u00f2 che non \u00e8 lecito, ma egli stesso se ne assume la responsabilit\u00e0 e coglie l'occasione per rovesciare la lettura legalistica e asfittica della Sacra Scrittura fatta dai farisei. Ricorda loro, infatti, cosa fece Davide, assieme ai suoi compagni, quando \u201csi trov\u00f2 nel bisogno ed ebbe fame\u201d. Davide, entrato nel tempio, trasgred\u00ec la regola che prevede che soltanto i sacerdoti possano mangiare i pani dell'offerta. La norma ha valore perch\u00e9 conduce alla vita e allontana dalle strade sbagliate, indicando comportamenti da tenere, a volte anche attraverso dei divieti. Se per\u00f2 diventa un assoluto, il cuore stesso del nostro rapporto con Dio, allora non \u00e8 altro che un sistema di legami per la coscienza che genera paura e sottomissione, magari incoraggiando una relazione mercantile con Dio, senza amore: comportarmi bene mi conviene cos\u00ec otterr\u00f2 in cambio un premio, diversamente otterr\u00f2 un castigo. Un po' come, nella parabola dei talenti, il servo che, dominato dalla paura di rischiare, di sbagliare e essere giudicato, restituisce intatto, al padrone, il talento che gli era stato dato perch\u00e9 lo facesse fruttare. Un talento puro, ben conservato, ma completamente inutile. \u00c8 il sabato, dice Ges\u00f9, che \u00e8 stato fatto per l'uomo, e non viceversa. Al centro c'\u00e8 l'uomo con il suo bisogno di essere salvato, i suoi talenti e i suoi limiti, persino i sui peccati.", "riflettere": "Che rapporto ho con il Signore? Di confidenza, di fiducia, o piuttosto di oscuro timore, quasi di paura, un Dio a cui dare del tu ma in fondo da tenere lontano dalla vita?", "preghfin": "Rimetto la mia anima nelle tue mani,\nte la dono, mio Dio,\ncon tutto l'amore del mio cuore.\nPerch\u00e9 ti amo.\nEd \u00e8 per me un'esigenza d'amore\nil donarmi,\nil rimettermi nelle tue mani senza misura,\ncon una confidenza infinita,\npoich\u00e9 tu sei il Padre mio.\n<i>(Charles de Foucauld)</i>"}