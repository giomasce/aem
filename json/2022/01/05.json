{"day": 5, "month": 1, "year": 2022, "weekday": 3, "date_str": "mercoled\u00ec 5 gennaio 2022", "quotes": "1Gv 3,11-21; Sal 99", "quote_vangelo": "secondo Giovanni (1,43-51)", "curatore": "Angela Castino, Edoardo Cortese, Domenico Coviello", "prevangelo": "", "indications": "", "preghiniz": "Acclamate al Signore, voi tutti della terra,\nservite il Signore nella gioia,\npresentatevi a lui con esultanza.\nRiconoscete che il Signore \u00e8 Dio;\negli ci ha fatti e noi siamo suoi,\nsuo popolo e gregge del suo pascolo.\n<i>(Salmo 99)</i>", "vangelo": "Il giorno dopo Ges\u00f9 volle partire per la Galilea; trov\u00f2 Filippo e gli disse: \u00abSeguimi!\u00bb. Filippo era di Bets\u00e0ida, la citt\u00e0 di Andrea e di Pietro.\nFilippo trov\u00f2 Natanaele e gli disse: \u00abAbbiamo trovato colui del quale hanno scritto Mos\u00e8, nella Legge, e i Profeti: Ges\u00f9, il figlio di Giuseppe, di N\u00e0zaret\u00bb. Natanaele gli disse: \u00abDa N\u00e0zaret pu\u00f2 venire qualcosa di buono?\u00bb. Filippo gli rispose: \u00abVieni e vedi\u00bb.\nGes\u00f9 intanto, visto Natanaele che gli veniva incontro, disse di lui: \u00abEcco davvero un Israelita in cui non c'\u00e8 falsit\u00e0\u00bb. Natanaele gli domand\u00f2: \u00abCome mi conosci?\u00bb. Gli rispose Ges\u00f9: \u00abPrima che Filippo ti chiamasse, io ti ho visto quando eri sotto l'albero di fichi\u00bb. Gli replic\u00f2 Natanaele: \u00abRabb\u00ec, tu sei il Figlio di Dio, tu sei il re d'Israele!\u00bb. Gli rispose Ges\u00f9: \u00abPerch\u00e9 ti ho detto che ti avevo visto sotto l'albero di fichi, tu credi? Vedrai cose pi\u00f9 grandi di queste!\u00bb.\nPoi gli disse: \u00abIn verit\u00e0, in verit\u00e0 io vi dico: vedrete il cielo aperto e gli angeli di Dio salire e scendere sopra il Figlio dell'uomo\u00bb.", "medita": "Di Ges\u00f9 hanno scritto Mos\u00e8 e i Profeti eppure \u00e8 il figlio di Giuseppe, di Nazaret. Che c'entra un carpentiere di un villaggio della Galilea col Messia? Come nel caso di Andrea e Pietro, anche Filippo invita Natanaele a vedere con i propri occhi, a fare esperienza diretta di Ges\u00f9. Non c'\u00e8 altro modo per incontrare il Signore. La fede la possiamo ereditare in famiglia, possiamo viverla come un'abitudine, aggrapparci a essa come a una consolazione, non farcela mancare per sentirci pi\u00f9 sicuri. Alla fine per\u00f2 occorre viverla, praticarla. E c'\u00e8 sempre un momento in cui facciamo esperienza di Dio, quando tutto assume senso, acquista una prospettiva nuova e ci fa capaci di trasmettere agli altri un messaggio: \u201cAbbiamo trovato\u2026\u201d. Solo cos\u00ec la nostra vita cambier\u00e0, si trasformer\u00e0 silenziosamente, giorno dopo giorno. Non solo, perch\u00e9 chi diverr\u00e0 discepolo del Signore e comincer\u00e0 a seguirlo davvero potr\u00e0 vedere \u201ccose pi\u00f9 grandi di queste\u201d. Come \u201cil cielo aperto e gli angeli di Dio salire e scendere sopra il Figlio dell'uomo\u201d. \u00c8 il sogno di Giacobbe che vede gli angeli scendere e salire su una scala che da terra raggiunge il cielo. Quel ponte gettato fra Dio e l'uomo \u00e8 Ges\u00f9 stesso. La Parola, il Verbo che si \u00e8 fatto carne, chiede di essere accolta per portare frutto.", "riflettere": "Natanaele incontra Ges\u00f9 dopo che Filippo lo ha invitato a constatare con i propri occhi. Cos\u00ec supera pregiudizi e chiusure. Siamo pronti a metterci in gioco per cambiare, aprirci alla novit\u00e0 del Vangelo e abbandonare i nostri rassicuranti schemi mentali?", "preghfin": "A tutti i cercatori del tuo volto,\nmostrati, Signore;\na tutti i pellegrini dell'assoluto,\nvieni incontro, Signore;\ncon quanti si mettono in cammino\ne non sanno dove andare\ncammina, Signore.\n<i>(David Maria Turoldo)</i>"}