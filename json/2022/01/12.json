{"day": 12, "month": 1, "year": 2022, "weekday": 3, "date_str": "mercoled\u00ec 12 gennaio 2022", "quotes": "1Sam 3,1-10.19-20; Sal 39", "quote_vangelo": "secondo Marco (1,29-39)", "curatore": "Angela Castino, Edoardo Cortese, Domenico Coviello", "prevangelo": "", "indications": "", "preghiniz": "Ho sperato: ho sperato nel Signore\ned egli su di me si \u00e8 chinato,\nha dato ascolto al mio grido.\nMi ha tratto dalla fossa della morte,\ndal fango della palude;\ni miei piedi ha stabilito sulla roccia,\nha reso sicuri i miei passi.\nMi ha messo sulla bocca un canto nuovo,\nlode al nostro Dio.\n<i>(Salmo 39)</i>", "vangelo": "In quel tempo, Ges\u00f9, uscito dalla sinagoga, subito and\u00f2 nella casa di Simone e Andrea, in compagnia di Giacomo e Giovanni. La suocera di Simone era a letto con la febbre e subito gli parlarono di lei. Egli si avvicin\u00f2 e la fece alzare prendendola per mano; la febbre la lasci\u00f2 ed ella li serviva.\nVenuta la sera, dopo il tramonto del sole, gli portavano tutti i malati e gli indemoniati. Tutta la citt\u00e0 era riunita davanti alla porta. Guar\u00ec molti che erano affetti da varie malattie e scacci\u00f2 molti dem\u00f2ni; ma non permetteva ai dem\u00f2ni di parlare, perch\u00e9 lo conoscevano.\nAl mattino presto si alz\u00f2 quando ancora era buio e, uscito, si ritir\u00f2 in un luogo deserto, e l\u00e0 pregava. Ma Simone e quelli che erano con lui, si misero sulle sue tracce. Lo trovarono e gli dissero: \u00abTutti ti cercano!\u00bb. Egli disse loro: \u00abAndiamocene altrove, nei villaggi vicini, perch\u00e9 io predichi anche l\u00e0; per questo infatti sono venuto!\u00bb.\nE and\u00f2 per tutta la Galilea, predicando nelle loro sinagoghe e scacciando i dem\u00f2ni.", "medita": "Tramonta il sole, giunge l'oscurit\u00e0 e Ges\u00f9 guarisce dalle malattie del corpo, della mente e dello spirito tante persone che cercano un riscatto. Gli abitanti di Cafarnao non si arrendono alla disperazione e si rivolgono a lui anche di notte purch\u00e9 guarisca i loro malati e i loro indemoniati. Ges\u00f9 \u00e8 un terapeuta che restituisce agli uomini e alle donne l'armonia interiore ed esteriore. Lui stesso far\u00e0 pi\u00f9 avanti, nel vangelo, un paragone con la medicina. \u201cNon sono i sani che hanno bisogno del medico ma i malati; non sono venuto per chiamare i giusti ma i peccatori\u201d. Il Messia ha appena cominciato la sua missione e si propone come colui che guarisce. L\u00e0 dove c'\u00e8 una situazione di sofferenza, di disagio, di afflizione, Ges\u00f9 \u00e8 vicino, si fa incontrare da chi lo cerca. E scaccia i dem\u00f2ni: tutto ci\u00f2 che possiede l'anima e il corpo e soffoca, tortura, rendendo l'uomo schiavo degli idoli. Ai dem\u00f2ni per\u00f2 \u00e8 proibito parlare e svelare l'identit\u00e0 del Signore. Il popolo attende un Messia nazionalista e guerriero, molto diverso da quello che Ges\u00f9 incarna. Occorre compiere un cammino per comprendere e accogliere il messaggio della buona notizia del vangelo, che ha un \u201ccosto\u201d: rinnegare se stessi, le proprie attese e i propri schemi mentali, per fidarsi della Parola. Ges\u00f9 non \u00e8 un Messia trionfante, egli stesso \u00e8 in cammino, perci\u00f2 si ritira a pregare nella solitudine. Lo fa \u201cquando era ancora buio\u201d, in quella stessa oscurit\u00e0 in cui aveva guarito tanta gente. Poi viene la luce del giorno e Ges\u00f9 si allontana, con i suoi primi quattro discepoli, per predicare altrove, mentre tutti lo cercano ancora. Incontra e guarisce ma non vuole diventare egli stesso un idolo.", "riflettere": "Aprirsi al Signore perch\u00e9 ci guarisca dalle ferite, dalle fragilit\u00e0, dai peccati. Cerchiamo con perseveranza uno spazio per pregare nella nostra giornata?", "preghfin": "Essere tristi \u00e8 segno di te, o Signore\nun segno che ci manchi;\ne noi neppure lo sappiamo;\nla mancanza di gioia\n\u00e8 segno della tua assenza;\nuomini o chiese senza gioia\nsono uomini o chiese senza di te, Signore.\nDio, fonte della gioia,\nguida i nostri passi sulla tua via,\nperch\u00e9 possiamo giungere dove tu ci attendi,\ne l\u00e0 finalmente cantare\nsolo canti di Gioia.\n<i>(David Maria Turoldo)</i>"}