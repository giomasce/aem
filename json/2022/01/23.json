{"day": 23, "month": 1, "year": 2022, "weekday": 7, "date_str": "domenica 23 gennaio 2022", "quotes": "Ne 8,2-4a.5-6.8-10; Sal 18; 1Cor 12,12-30", "quote_vangelo": "secondo Luca (1,1-4;4,14-21)", "curatore": "Angela Castino, Edoardo Cortese, Domenico Coviello", "prevangelo": "", "indications": "Salterio: terza settimana", "preghiniz": "La legge del Signore \u00e8 perfetta,\nrinfranca l'anima;\nla testimonianza del Signore \u00e8 verace,\nrende saggio il semplice.\nGli ordini del Signore sono giusti,\nfanno gioire il cuore;\ni comandi del Signore sono limpidi,\ndanno luce agli occhi.\n<i>(Salmo 18)</i>", "vangelo": "Poich\u00e9 molti hanno cercato di raccontare con ordine gli avvenimenti che si sono compiuti in mezzo a noi, come ce li hanno trasmessi coloro che ne furono testimoni oculari fin da principio e divennero ministri della Parola, cos\u00ec anch'io ho deciso di fare ricerche accurate su ogni circostanza, fin dagli inizi, e di scriverne un resoconto ordinato per te, illustre Te\u00f2filo, in modo che tu possa renderti conto della solidit\u00e0 degli insegnamenti che hai ricevuto.\nIn quel tempo, Ges\u00f9 ritorn\u00f2 in Galilea con la potenza dello Spirito e la sua fama si diffuse in tutta la regione. Insegnava nelle loro sinagoghe e gli rendevano lode.\nVenne a N\u00e0zaret, dove era cresciuto, e secondo il suo solito, di sabato, entr\u00f2 nella sinagoga e si alz\u00f2 a leggere. Gli fu dato il rotolo del profeta Isa\u00eca; apr\u00ec il rotolo e trov\u00f2 il passo dove era scritto: \u00abLo Spirito del Signore \u00e8 sopra di me; per questo mi ha consacrato con l'unzione e mi ha mandato a portare ai poveri il lieto annuncio, a proclamare ai prigionieri la liberazione e ai ciechi la vista; a rimettere in libert\u00e0 gli oppressi e proclamare l'anno di grazia del Signore\u00bb.\nRiavvolse il rotolo, lo riconsegn\u00f2 all'inserviente e sedette. Nella sinagoga, gli occhi di tutti erano fissi su di lui. Allora cominci\u00f2 a dire loro: \u00abOggi si \u00e8 compiuta questa Scrittura che voi avete ascoltato\u00bb.", "medita": "Ges\u00f9, con l'ultima frase di questo brano del vangelo di Luca, vuole dire che il passo del profeta Isaia, da lui appena proclamato, si manifesta nella sua persona in modo pieno e saldo.\nOvviamente c'era molto stupore, in quanto nessuno aveva mai pronunciato una frase di questo tipo; Lui vuole far capire che ci\u00f2 che \u00e8 contenuto in quella profezia, ora si rivela nella sua persona e d'ora in avanti tutti potranno esercitare nella loro vita quelle parole. Anche noi oggi nella nostra vita possiamo diffondere lo spirito del Signore in ogni contesto dove ci troviamo ad operare, affinch\u00e9 possiamo davvero essere degni discepoli del Signore. Per fare questo dobbiamo chiedere al signore la grazia di essere docili all'ascolto della sua Parola, affinch\u00e9 possa portare frutto in noi e nei fratelli che incontriamo.", "riflettere": "Mi lascio guidare dallo spirito del signore nelle scelte quotidiane? Riesco a trasmettere il messaggio di salvezza evangelico a coloro che incontro?", "preghfin": "O Dio, Padre del Signore nostro Ges\u00f9 Cristo,\ntu ami e vuoi salvi tutti i tuoi figli:\neffondi su di noi quello Spirito con cui hai consacrato Ges\u00f9\ne l'hai mandato ad annunziare la lieta notizia ai poveri.\nDonaci intelligenza del Vangelo e dell'uomo\nperch\u00e9 possiamo portare Ges\u00f9 a tutti i fratelli\naiutandoli a incontrarsi con Lui che \u00e8 l'unico salvatore.\n<i>(Cardinale Marco C\u00e8)</i>"}