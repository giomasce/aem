{"day": 22, "month": 1, "year": 2022, "weekday": 6, "date_str": "sabato 22 gennaio 2022", "quotes": "2Sam 1,1-4.11-12.17.19.23-27; Sal 79", "quote_vangelo": "secondo Marco (3,20-21)", "curatore": "Angela Castino, Edoardo Cortese, Domenico Coviello", "prevangelo": "", "indications": "", "preghiniz": "Tu, pastore d'Israele ascolta,\ntu che guidi Giuseppe, come un gregge,\nassiso sui cherubini rifulgi,\ndavanti a Efraim, Beniamino e Manasse.\nRisveglia la tua potenza\ne vieni in nostro soccorso.\nRialzaci, Signore, nostro Dio,\nfa splendere il tuo volto e noi saremo salvi.\n<i>(Salmo 79)</i>", "vangelo": "In quel tempo, Ges\u00f9 entr\u00f2 in una casa e di nuovo si radun\u00f2 una folla, tanto che non potevano neppure mangiare.\nAllora i suoi, sentito questo, uscirono per andare a prenderlo; dicevano infatti: \u00ab\u00c8 fuori di s\u00e9\u00bb.", "medita": "Chi siano i \u201csuoi\u201d non ci \u00e8 dato a saperlo; probabilmente i suoi parenti pi\u00f9 stretti o forse chi era pi\u00f9 vicino e familiare a Ges\u00f9. Ma ci\u00f2 che colpisce di questo brano \u00e8 sicuramente l'epilogo, in cui, proprio dai suoi, Ges\u00f9 viene definito fuori di s\u00e9, pazzo.\n\u00c8 un Ges\u00f9 che non viene compreso, anzi viene giudicato. Si cerca di soccorrerlo quando in realt\u00e0 lui \u00e8 al suo posto, sta facendo quello per cui \u00e8 stato mandato.\nSpesso dietro a qualcosa di nuovo e fuori dal comune, qualcosa a cui non ci si sente preparati, si possono nascondere sentimenti di paura, di vergogna; si pu\u00f2 temere il giudizio degli altri e si rischia di non vedere la realt\u00e0 per ci\u00f2 che \u00e8.\nDovremmo allenarci a leggere di pi\u00f9 la realt\u00e0 con gli occhi del cuore, mantenendo un atteggiamento di calma per poter riconoscere ci\u00f2 che porta buoni frutti da ci\u00f2 che non \u00e8 sano in s\u00e9.\nSappiamo bene che la folla si \u00e8 radunata perch\u00e9 si trova di fronte un uomo di pace, che ha il coraggio della verit\u00e0, che si prende cura dei pi\u00f9 piccoli; si radunano in tanti, da non poter neppure mangiare.\nMa restano l\u00ec perch\u00e9 hanno bisogno di sentire le sue parole, che sono parole di vita eterna.\n\u00c8 lo scandalo del bene.", "riflettere": "Che aspetto ha l'amore? Ha le mani per aiutare gli altri. Ha i piedi per camminare incontro i poveri e i bisognosi. Ha gli occhi per vedere la sofferenza e il bisogno. Ha le orecchie per ascoltare i sospiri e i dolori degli uomini. Ecco come appare l'amore. (Sant'Agostino)", "preghfin": "Notte, tenebre e nebbia,\nfuggite: entra la luce,\nviene Cristo Signore.\nIl sole di giustizia\ntrasfigura ed accende\nl'universo in attesa.\nCon gioia pura ed umile,\nfra i canti e le preghiere,\naccogliamo il Signore.\nSalvatore dei poveri,\nla gloria del tuo volto\nsplenda su un mondo nuovo!\nAmen.\n<i>(Inno delle lodi mattutine)</i>"}