{"day": 8, "month": 1, "year": 2022, "weekday": 6, "date_str": "sabato 8 gennaio 2022", "quotes": "1Gv 4,7-10; Sal 71", "quote_vangelo": "secondo Marco (6,34-44)", "curatore": "Angela Castino, Edoardo Cortese, Domenico Coviello", "prevangelo": "", "indications": "", "preghiniz": "Scender\u00e0 come pioggia sull'erba,\ncome acqua che irrora la terra.\nNei suoi giorni fiorir\u00e0 la giustizia\ne abbonder\u00e0 la pace,\nfinch\u00e9 non si spenga la luna.\nE dominer\u00e0 da mare a mare,\ndal fiume sino ai confini della terra.\n<i>(Salmo 71)</i>", "vangelo": "In quel tempo, sceso dalla barca, Ges\u00f9 vide una grande folla, ebbe compassione di loro, perch\u00e9 erano come pecore che non hanno pastore, e si mise a insegnare loro molte cose.\nEssendosi ormai fatto tardi, gli si avvicinarono i suoi discepoli dicendo: \u00abIl luogo \u00e8 deserto ed \u00e8 ormai tardi; congedali, in modo che, andando per le campagne e i villaggi dei dintorni, possano comprarsi da mangiare\u00bb. Ma egli rispose loro: \u00abVoi stessi date loro da mangiare\u00bb. Gli dissero: \u00abDobbiamo andare a comprare duecento denari di pane e dare loro da mangiare?\u00bb. Ma egli disse loro: \u00abQuanti pani avete? Andate a vedere\u00bb. Si informarono e dissero: \u00abCinque, e due pesci\u00bb.\nE ordin\u00f2 loro di farli sedere tutti, a gruppi, sull'erba verde. E sedettero, a gruppi di cento e di cinquanta. Prese i cinque pani e i due pesci, alz\u00f2 gli occhi al cielo, recit\u00f2 la benedizione, spezz\u00f2 i pani e li dava ai suoi discepoli perch\u00e9 li distribuissero a loro; e divise i due pesci fra tutti.\nTutti mangiarono a saziet\u00e0, e dei pezzi di pane portarono via dodici ceste piene e quanto restava dei pesci. Quelli che avevano mangiato i pani erano cinquemila uomini.", "medita": "Quante volte anche noi nella nostra esistenza ci siamo sentiti persi, senza una guida o un sentiero sicuro da seguire; abbiamo avuto timore, dubbi sul da farsi, ci siamo sentiti soli e incapaci di prendere una decisione; come un gregge che, senza pastore, non trova la strada per l'ovile ed \u00e8 esposto ai pericoli\u2026 Abbiamo cercato soluzioni con le nostre possibilit\u00e0, chiedendo aiuto, magari fidandoci di persone sbagliate e, cos\u00ec fragili, abbiamo perso la speranza.\nL\u00ec, in quel dolore, abbiamo percepito una presenza e ci siamo messi in ascolto. Si \u00e8 riaccesa in noi una luce, prima fievole e poi sempre pi\u00f9 chiara; Ges\u00f9 era l\u00ec, pronto ad avere compassione e a mettersi accanto a noi\u2026\nLui ci ama e \u201cpatisce con noi\u201d, con un amore di Padre attento e misericordioso. Solo fidandoci di Lui possiamo affrontare senza temere le prove del cammino terreno. Ogni giorno, provvede a darci il pane quotidiano, a ciascuno d\u00e0 in abbondanza. Se impariamo ad abbandonarci a Lui avremo molto di pi\u00f9, proprio come la folla, che in Ges\u00f9 ha trovato cibo per lo spirito e per il corpo.", "riflettere": "Mi voglio abbandonare a Te, Signore, e come la folla sulla riva del mare ascoltare i Tuoi insegnamenti e saziarmi alla Tua mensa\u2026", "preghfin": "Quaggi\u00f9 in terra abbiamo un Albero stupendo:\nsi radica, mistero!, proprio lass\u00f9 nel cielo.\nAlla sua ombra, niente potr\u00e0 mai ferire:\nuno vi riposa senza temer tempeste.\nQuest'Albero ineffabile ha per nome \u201cAmore\u201d\ne il suo gustoso frutto si chiama \u201cAbbandono\u201d.\nTal frutto gi\u00e0 quaggi\u00f9 mi d\u00e0 felicit\u00e0.\nS'allieta la mia anima al suo divin profumo.\nMi dona in questo mondo un oceano di pace:\nin s\u00ec profonda pace riposo senza fine.\n<i>(Santa Teresa di Lisieux)</i>"}