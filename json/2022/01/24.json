{"day": 24, "month": 1, "year": 2022, "weekday": 1, "date_str": "luned\u00ec 24 gennaio 2022", "quotes": "2Sam 5,1-7.10; Sal 88", "quote_vangelo": "secondo Marco (3,22-30)", "curatore": "Angela Castino, Edoardo Cortese, Domenico Coviello", "prevangelo": "", "indications": "San Francesco di Sales", "preghiniz": "Beato il popolo che ti sa acclamare\ne cammina, o Signore, alla luce del tuo volto:\nesulta tutto il giorno nel tuo nome\nnella tua giustizia trova la sua gloria.\nPerch\u00e9 tu sei il vanto della sua forza\ne con il tuo favore innalzi la nostra potenza.\nPerch\u00e9 del Signore \u00e8 il nostro scudo,\nil nostro re, Santo d'Israele.\n<i>(Salmo 88)</i>", "vangelo": "In quel tempo, gli scribi, che erano scesi da Gerusalemme, dicevano: \u00abCostui \u00e8 posseduto da Beelzeb\u00f9l e scaccia i dem\u00f2ni per mezzo del capo dei dem\u00f2ni\u00bb.\nMa egli li chiam\u00f2 e con parabole diceva loro: \u00abCome pu\u00f2 Satana scacciare Satana? Se un regno \u00e8 diviso in se stesso, quel regno non potr\u00e0 restare in piedi; se una casa \u00e8 divisa in se stessa, quella casa non potr\u00e0 restare in piedi. Anche Satana, se si ribella contro se stesso ed \u00e8 diviso, non pu\u00f2 restare in piedi, ma \u00e8 finito.\nNessuno pu\u00f2 entrare nella casa di un uomo forte e rapire i suoi beni, se prima non lo lega. Soltanto allora potr\u00e0 saccheggiargli la casa.\nIn verit\u00e0 io vi dico: tutto sar\u00e0 perdonato ai figli degli uomini, i peccati e anche tutte le bestemmie che diranno; ma chi avr\u00e0 bestemmiato contro lo Spirito Santo non sar\u00e0 perdonato in eterno: \u00e8 reo di colpa eterna\u00bb.\nPoich\u00e9 dicevano: \u00ab\u00c8 posseduto da uno spirito impuro\u00bb.", "medita": "La parola di Dio ci insegna che la Trinit\u00e0 \u00e8 formata da tre persone unite e distinte al contempo: Dio padre, Dio Figlio, Dio Spirito Santo.\nDio padre creatore del cielo e della terra; Ges\u00f9 Cristo, il Figlio unigenito mandato sulla terra come uomo nato da Maria a convertire i cuori; lo Spirito Santo, la terza persona che, come recitiamo nella preghiera del Credo, \u201c\u00e8 Signore e d\u00e0 la vita, e procede dal Padre e dal Figlio\u2026 e ha parlato per mezzo dei profeti\u201d.\nUn'unit\u00e0 indivisibile quindi, formata dalla stessa sostanza e che opera per il bene degli uomini. \u00c8 la potenza divina che opera in Cristo a vincere Satana, realizzando cos\u00ec il piano di salvezza del Padre celeste.\n\u00c8 questa unit\u00e0 che Ges\u00f9 cerca di spiegare agli scribi che ancora una volta dubitano del suo potere affermando che sia posseduto da Belzeb\u00f9; ma il male non si pu\u00f2 combattere con altro male; questo tipo di lotta porterebbe alla rovina. L' unit\u00e0 di cui parla Ges\u00f9 invece possiede in s\u00e9 la forza necessaria per sconfiggere il maligno.\nGli esempi di Ges\u00f9 della casa e del regno divisi in s\u00e9 stessi sono attuali, ne possiamo trovare testimonianza in tante realt\u00e0 pi\u00f9 o meno vicine a noi: dove c'\u00e8 divisione c'\u00e8 discordia, odio, guerra, cattiveria, violenza\u2026\nDall'unit\u00e0 dei cuori che si lasciano sospingere dallo spirito dell'Amore, invece, germoglia il bene che diventa un'arma potente contro il male, nelle sue varie forme.\nColoro che come gli scribi mettono in discussione il potere di Ges\u00f9, che opera e guarisce attraverso lo Spirito Santo, si oppongono all'azione divina e, non riconoscendola, si escludono dalla possibilit\u00e0 di essere salvati", "riflettere": "Non ci servono armi e bombe per portare la pace, tutto ci\u00f2 di cui abbiamo bisogno sono amore e compassione. (Madre Teresa di Calcutta)", "preghfin": "Vieni, Spirito Santo,\nvieni Spirito Consolatore,\nvieni e consola il cuore di ogni uomo\nche piange lacrime di disperazione.\nVieni, Spirito Santo,\nvieni Spirito della luce,\nvieni e libera il cuore di ogni uomo\ndalle tenebre del peccato.\nVieni, Spirito Santo,\nvieni Spirito di verit\u00e0 e di amore,\nvieni e ricolma il cuore di ogni uomo\nche senza amore e verit\u00e0\nnon pu\u00f2 vivere.\nAmen.\n<i>(San Giovanni Paolo II)</i>"}