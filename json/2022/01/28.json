{"day": 28, "month": 1, "year": 2022, "weekday": 5, "date_str": "venerd\u00ec 28 gennaio 2022", "quotes": "2Sam 11,1-4a.5-10a.13-17; Sal 50", "quote_vangelo": "secondo Marco (4,26-34)", "curatore": "Angela Castino, Edoardo Cortese, Domenico Coviello", "prevangelo": "", "indications": "San Tommaso d'Aquino", "preghiniz": "Crea in me o Dio un cuore puro,\nrinnova in me uno spirito saldo.\nNon respingermi dalla tua presenza\nE non privarmi del tuo santo spirito.\nRendimi la gioia di essere salvato\nSostieni in me un animo generoso.\n<i>(Salmo 50)</i>", "vangelo": "In quel tempo, Ges\u00f9 diceva [alla folla]: \u00abCos\u00ec \u00e8 il regno di Dio: come un uomo che getta il seme sul terreno; dorma o vegli, di notte o di giorno, il seme germoglia e cresce. Come, egli stesso non lo sa. Il terreno produce spontaneamente prima lo stelo, poi la spiga, poi il chicco pieno nella spiga; e quando il frutto \u00e8 maturo, subito egli manda la falce, perch\u00e9 \u00e8 arrivata la mietitura\u00bb.\nDiceva: \u00abA che cosa possiamo paragonare il regno di Dio o con quale parabola possiamo descriverlo? \u00c8 come un granello di senape che, quando viene seminato sul terreno, \u00e8 il pi\u00f9 piccolo di tutti i semi che sono sul terreno; ma, quando viene seminato, cresce e diventa pi\u00f9 grande di tutte le piante dell'orto e fa rami cos\u00ec grandi che gli uccelli del cielo possono fare il nido alla sua ombra\u00bb.\nCon molte parabole dello stesso genere annunciava loro la Parola, come potevano intendere. Senza parabole non parlava loro ma, in privato, ai suoi discepoli spiegava ogni cosa.", "medita": "Mi immagino la folla in ascolto e la voce dolce del Maestro che per farsi comprendere da tutti sceglie di annunciare la Parola narrando racconti brevi e semplici: le parabole.\nAttraverso esempi e similitudini il racconto diventa quasi una visione e tutti, ascoltando, possono immaginare e capire meglio una realt\u00e0 che sembra troppo grande e complessa.\nCos\u00ec il regno di Dio che viene paragonato ad un seme, il pi\u00f9 piccolo che esista, ma che diventer\u00e0 l'albero pi\u00f9 grande sotto il quale ogni essere potr\u00e0 trovare riparo e conforto.\nIl messaggio \u00e8 chiaro. Anche noi come l'uomo della parabola dobbiamo semplicemente seminare, non occorre fare altro. Il resto accadr\u00e0 senza ulteriori sforzi; il seme crescer\u00e0 e diventer\u00e0 una pianta che dar\u00e0 frutto. Dunque Ges\u00f9 ci dice che dobbiamo saper aspettare, dobbiamo avere fede e pazienza per poter assaporare i frutti che matureranno, nel tempo che Egli sa.\nGettando semi buoni concorriamo alla realizzazione del Regno di Dio.\nOgni giorno con costanza mettiamo nel nostro terreno piccoli gesti-seme: una parola di conforto, un consiglio, un gesto di carit\u00e0, una preghiera, un po' di tempo per chi \u00e8 nel bisogno, un sorriso\u2026 Si svilupper\u00e0 un albero grandioso che offrir\u00e0 protezione a quanti incontriamo e, da esso, raccoglieremo frutti di bene, di gratitudine, di amore, di consolazione, che colmeranno il nostro cuore di una gioia che pu\u00f2 venire solo dal Cielo.", "riflettere": "Come contribuisco alla realizzazione del Regno di Dio sulla terra? Getto nel terreno della mia vita buoni semi e sono paziente nell'attendere i frutti che il Signore mi vorr\u00e0 donare?", "preghfin": "Signore Ges\u00f9:\ninsegnami ad essere terreno\nche fa germogliare i tuoi frutti;\nlievito buono che fa esplodere il mondo di vita;\nfragile seme che impara a crescere\nper accogliere e sostenere tutti.\nAmen.\n<i>(Suor Mariangela Tassielli)</i>"}