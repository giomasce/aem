{"day": 20, "month": 1, "year": 2022, "weekday": 4, "date_str": "gioved\u00ec 20 gennaio 2022", "quotes": "1Sam 18,6-9;19,1-7; Sal 55", "quote_vangelo": "secondo Marco (3,7-12)", "curatore": "Angela Castino, Edoardo Cortese, Domenico Coviello", "prevangelo": "", "indications": "", "preghiniz": "Lodo la parola di Dio,\nlodo la parola del Signore,\nin Dio confido,\nnon avr\u00f2 timore:\nche cosa potr\u00e0 farmi un uomo?\nSu di me, o Dio, i voti che ti ho fatto:\nti render\u00f2 azioni di grazie,\nperch\u00e9 mi hai liberato dalla morte.\nHai preservato i miei piedi dalla caduta,\nperch\u00e9 io cammini alla tua presenza\nnella luce dei viventi, o Dio.\n<i>(Salmo 55)</i>", "vangelo": "In quel tempo, Ges\u00f9, con i suoi discepoli si ritir\u00f2 presso il mare e lo segu\u00ec molta folla dalla Galilea. Dalla Giudea e da Gerusalemme, dall'Idumea e da oltre il Giordano e dalle parti di Tiro e Sid\u00f2ne, una grande folla, sentendo quanto faceva, and\u00f2 da lui.\nAllora egli disse ai suoi discepoli di tenergli pronta una barca, a causa della folla, perch\u00e9 non lo schiacciassero. Infatti aveva guarito molti, cosicch\u00e9 quanti avevano qualche male si gettavano su di lui per toccarlo.\nGli spiriti impuri, quando lo vedevano, cadevano ai suoi piedi e gridavano: \u00abTu sei il Figlio di Dio!\u00bb. Ma egli imponeva loro severamente di non svelare chi egli fosse.", "medita": "Ges\u00f9 ha guarito molti ammalati e l'eco del suo potere risuona lontana: accorrono a lui da ogni parte. C'\u00e8 un medico che guarisce tutti quelli che lo toccano, un \u201cmago\u201d che si deve assolutamente avvicinare.\nMa in questa circostanza \u00e8 lui che si sente in pericolo e si fa preparare una barca per potersi allontanare e non essere schiacciato dalla moltitudine di fedeli. Desidera ritrovare una dimensione di tranquillit\u00e0, lontano da una folla che lo acclama.\nSe Ges\u00f9 prende le distanze cosa pu\u00f2 fare ancora la folla, accecata dal desiderio di guarigione? Si sentir\u00e0 smarrita, delusa, abbandonata.\nO forse cercher\u00e0 di comprendere.\nCosa possiamo fare noi quando chiediamo ma non siamo esauditi? Chiedere \u00e8 lecito, anzi Lui stesso ci dice di chiedere, ma poi dobbiamo anche saper interpretare la risposta che arriver\u00e0. Potrebbe essere una risposta diversa da ci\u00f2 che ci aspettavamo, potremmo sentirlo lontano solo perch\u00e9 non ci ha dato ci\u00f2 per cui abbiamo pregato tanto; potremmo cadere nello scoraggiamento e dubitare del suo amore per noi\u2026\nIl figlio di Dio non va in cerca di notoriet\u00e0, non colleziona medaglie per ogni miracolo compiuto; in realt\u00e0 opera senza che noi ce ne rendiamo conto; se non ci guarisce nel fisico ci risana nell'anima e nel cuore; se non ci d\u00e0 quello che vorremmo \u00e8 perch\u00e9 ha gi\u00e0 preparato per noi qualcosa di pi\u00f9 grande e di pi\u00f9 importante.", "riflettere": "Quando domando qualcosa a Dio mi faccio ispirare dalla sua sapienza? Riconosco i limiti delle mie richieste?", "preghfin": "Chiesi a Dio di essere forte\nper eseguire progetti grandiosi:\nEgli mi rese debole per conservarmi nell'umilt\u00e0.\nDomandai a Dio che mi desse la salute\nper realizzare grandi imprese:\nEgli mi ha dato il dolore per comprenderla meglio.\nDomandai a Dio tutto per godere la vita:\nmi ha lasciato la vita perch\u00e9 potessi apprezzare tutto.\nLe preghiere che non feci furono esaudite.\nSii lodato o mio Signore, fra tutti gli uomini\nnessuno possiede quello che ho io.\n<i>(Kirk Kilgour)</i>"}