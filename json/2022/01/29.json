{"day": 29, "month": 1, "year": 2022, "weekday": 6, "date_str": "sabato 29 gennaio 2022", "quotes": "2Sam 12,1-7a.10-17; Sal 50", "quote_vangelo": "secondo Marco (4,35-41)", "curatore": "Angela Castino, Edoardo Cortese, Domenico Coviello", "prevangelo": "", "indications": "", "preghiniz": "Piet\u00e0 di me, o Dio, secondo la tua misericordia;\nnella tua grande bont\u00e0 cancella il mio peccato.\nLavami da tutte le mie colpe,\nmondami dal mio peccato.\nRiconosco la mia colpa,\nil mio peccato mi sta sempre dinanzi.\nContro di te, contro te solo ho peccato,\nquello che \u00e8 male ai tuoi occhi, io l'ho fatto.\n<i>(Salmo 50)</i>", "vangelo": "In quel medesimo giorno, venuta la sera, Ges\u00f9 disse ai suoi discepoli: \u00abPassiamo all'altra riva\u00bb. E, congedata la folla, lo presero con s\u00e9, cos\u00ec com'era, nella barca. C'erano anche altre barche con lui.\nCi fu una grande tempesta di vento e le onde si rovesciavano nella barca, tanto che ormai era piena. Egli se ne stava a poppa, sul cuscino, e dormiva. Allora lo svegliarono e gli dissero: \u00abMaestro, non t'importa che siamo perduti?\u00bb.\nSi dest\u00f2, minacci\u00f2 il vento e disse al mare: \u00abTaci, c\u00e0lmati!\u00bb. Il vento cess\u00f2 e ci fu grande bonaccia. Poi disse loro: \u00abPerch\u00e9 avete paura? Non avete ancora fede?\u00bb.\nE furono presi da grande timore e si dicevano l'un l'altro: \u00abChi \u00e8 dunque costui, che anche il vento e il mare gli obbediscono?\u00bb.", "medita": "Il viaggio, metafora della vita: si parte per una meta; ci si muove per un percorso pi\u00f9 o meno lungo.\n\u00c8 un viaggio iniziare una giornata di lavoro; \u00e8 un viaggio intraprendere una missione; \u00e8 un viaggio mettersi in coppia per seguire una vocazione; \u00e8 un viaggio incominciare un percorso di studi o mettere al mondo una vita\u2026 Viaggiare significa mettersi in cammino, mettersi in discussione e affrontare le avversit\u00e0, che non mancano mai. Attraverso i viaggi scopriamo i nostri punti di forza, le bellezze che ci circondano, l'incontro con gli altri.\nPrima di partire calcoliamo i rischi, ma spesso gli imprevisti ci colgono impreparati e la paura prende il sopravvento facendo emergere fragilit\u00e0 e debolezze che non avevamo potuto prevedere.\nA volte siamo tentati, come gli apostoli, di chiederci dove sia Ges\u00f9 e perch\u00e9 sembra che dorma\u2026 vorremmo sentirci sempre protetti e al sicuro. Ma \u00e8 nelle prove pi\u00f9 dure che abbiamo la possibilit\u00e0 di incontrare Colui che ci pu\u00f2 salvare.\nGes\u00f9 ci chiede il coraggio di partire ma non ci evita prove e sofferenze; ci esorta invece a non avere paura, ad affrontare il tragitto con la certezza che se Lui \u00e8 con noi potremo superare ogni difficolt\u00e0. Egli ci invita ad avere fede e anche la fede \u00e8 un percorso che richiede da parte nostra un desiderio di adesione, uno sforzo di volont\u00e0, uno spogliarci di tutto ci\u00f2 che pu\u00f2 essere d'intralcio per l'incontro con il Padre.\nAccoglierlo sulla nostra barca e rinnovare la nostra fiducia in lui nel viaggio di ogni giorno \u00e8 l'unico modo per crescere nel cammino della fede.", "riflettere": "Prendimi per mano Dio mio, guidami nel mondo a modo tuo. La strada \u00e8 tanto lunga e tanto dura, per\u00f2 con te nel cuor non ho paura. (Viaggio nella vita, canto)", "preghfin": "Signore, dammi fede:\nfede nella tua grazia, nella tua misericordia,\nnella tua Provvidenza che vigila, dirige, permette;\ndammi fede nel bene, nella bont\u00e0, nell'opera alla quale\ntu mi hai chiamato a collaborare,\nfede nell'infinitamente piccolo, che tu,\ncon la fecondit\u00e0 misteriosa della tua grazia,\npuoi trasformare nell'infinitamente grande.\nO Dio, crediamo nella tua parola.\nO Dio, speriamo nelle tue promesse.\nAmen."}