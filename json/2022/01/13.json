{"day": 13, "month": 1, "year": 2022, "weekday": 4, "date_str": "gioved\u00ec 13 gennaio 2022", "quotes": "1Sam 4,1b-11; Sal 43", "quote_vangelo": "secondo Marco (1,40-45)", "curatore": "Angela Castino, Edoardo Cortese, Domenico Coviello", "prevangelo": "", "indications": "", "preghiniz": "Dio, con i nostri orecchi abbiamo udito,\ni nostri padri ci hanno raccontato\nl'opera che hai compiuto ai loro giorni,\nnei tempi antichi.\nTu per piantarli, con la tua mano hai sradicato le genti,\nper far loro posto, hai distrutto i popoli.\nPoich\u00e9 non con la loro spada conquistarono la terra,\nn\u00e9 fu il loro braccio a salvarli;\nma il tuo braccio e la tua destra\ne la luce del tuo volto,\nperch\u00e9 tu li amavi.\n<i>(Salmo 43)</i>", "vangelo": "In quel tempo, venne da Ges\u00f9 un lebbroso, che lo supplicava in ginocchio e gli diceva: \u00abSe vuoi, puoi purificarmi!\u00bb. Ne ebbe compassione, tese la mano, lo tocc\u00f2 e gli disse: \u00abLo voglio, sii purificato!\u00bb. E subito, la lebbra scomparve da lui ed egli fu purificato.\nE, ammonendolo severamente, lo cacci\u00f2 via subito e gli disse: \u00abGuarda di non dire niente a nessuno; va', invece, a mostrarti al sacerdote e offri per la tua purificazione quello che Mos\u00e8 ha prescritto, come testimonianza per loro\u00bb.\nMa quello si allontan\u00f2 e si mise a proclamare e a divulgare il fatto, tanto che Ges\u00f9 non poteva pi\u00f9 entrare pubblicamente in una citt\u00e0, ma rimaneva fuori, in luoghi deserti; e venivano a lui da ogni parte.", "medita": "Si rivolge a Ges\u00f9 il lebbroso del Vangelo, ma di lui non sappiamo il nome. \u00c8 uno dei tanti, colpiti da una malattia che li lasciava ai margini, una malattia considerata ai tempi un castigo di Dio. Soffre, nel corpo distrutto dal morbo e soffre perch\u00e9 nessuno si occupa di lui per curarlo.\nSi avvicina allora a Ges\u00f9 che ne ha compassione. Egli tende la sua mano, lo tocca, tocca quel corpo imputridito e maleodorante e lo guarisce, purificandolo. Allo stesso tempo il richiamo di Ges\u00f9 \u00e8 forte e severo, gli chiede di non dire niente a nessuno, ma di fare la sua offerta come testimonianza della purificazione ricevuta.\nLa gioia del lebbroso guarito per\u00f2 \u00e8 troppo grande e noi la possiamo soltanto immaginare, ma comprendiamo bene il desiderio di gridare a tutti che adesso si sente sano, vivo, puro, perch\u00e9 Qualcuno lo ha amato.\nQuante malattie oggi conosciamo per le quali non esistono cure efficaci! Eppure un nostro sguardo, una carezza, una parola, un gesto di attenzione possono essere per il malato di grande sollievo e dare nuova speranza.\nQuello che Ges\u00f9 ci vuole dire \u00e8 che non dobbiamo avere paura di amare, di fare del bene, di essere caritatevoli con chi \u00e8 nel bisogno.", "riflettere": "Diffondi l'amore ovunque tu vada; che nessuno venga mai da te senza andarsene pi\u00f9 felice. (Madre Teresa di Calcutta)", "preghfin": "Abbi compassione di me, Signore, benedicimi\ne fa' che possa riacquistare la salute.\nChe cresca la mia fede\ne che mi apra alle meraviglie del tuo amore,\nperch\u00e9 sia anche testimone\ndella tua potenza e della tua compassione.\nGuariscimi, Signore.\nGuariscimi nel corpo,\nguariscimi nel cuore,\nguariscimi nell'anima.\nGrazie per i malati che stai guarendo ora,\ngrazie per quelli che stai visitando con la tua Misericordia.\nAmen.\n<i>(Padre Emiliano Tardif)</i>"}