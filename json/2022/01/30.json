{"day": 30, "month": 1, "year": 2022, "weekday": 7, "date_str": "domenica 30 gennaio 2022", "quotes": "Ger 1,4-5.17-19; Sal 70; 1Cor 12,31-13,13", "quote_vangelo": "secondo Luca (4,21-30)", "curatore": "Angela Castino, Edoardo Cortese, Domenico Coviello", "prevangelo": "", "indications": "Salterio: quarta settimana", "preghiniz": "Se tu Signore, la mia speranza,\nla mia fiducia fin dalla mia giovinezza.\nSu di te mi appoggiai fin dal grembo materno,\ndal seno di mia madre tu sei il mio sostegno;\na te la mia lode senza fine.\nSono parso a molti quasi un prodigio:\neri tu il mio rifugio sicuro.\n<i>(Salmo 70)</i>", "vangelo": "In quel tempo, Ges\u00f9 cominci\u00f2 a dire nella sinagoga: \u00abOggi si \u00e8 compiuta questa Scrittura che voi avete ascoltato\u00bb.\nTutti gli davano testimonianza ed erano meravigliati delle parole di grazia che uscivano dalla sua bocca e dicevano: \u00abNon \u00e8 costui il figlio di Giuseppe?\u00bb. Ma egli rispose loro: \u00abCertamente voi mi citerete questo proverbio: \u201cMedico, cura te stesso. Quanto abbiamo udito che accadde a Caf\u00e0rnao, fallo anche qui, nella tua patria!\u201d\u00bb. Poi aggiunse: \u00abIn verit\u00e0 io vi dico: nessun profeta \u00e8 bene accetto nella sua patria. Anzi, in verit\u00e0 io vi dico: c'erano molte vedove in Israele al tempo di El\u00eca, quando il cielo fu chiuso per tre anni e sei mesi e ci fu una grande carestia in tutto il paese; ma a nessuna di esse fu mandato El\u00eca, se non a una vedova a Sar\u00e8pta di Sid\u00f2ne. C'erano molti lebbrosi in Israele al tempo del profeta Eliseo; ma nessuno di loro fu purificato, se non Naam\u00e0n, il Siro\u00bb.\nAll'udire queste cose, tutti nella sinagoga si riempirono di sdegno. Si alzarono e lo cacciarono fuori della citt\u00e0 e lo condussero fin sul ciglio del monte, sul quale era costruita la loro citt\u00e0, per gettarlo gi\u00f9. Ma egli, passando in mezzo a loro, si mise in cammino.", "medita": "Le parole di grazia che pronuncia Ges\u00f9 generano ammirazione in tutti quelli che lo ascoltano predicare nella Sinagoga; il loro stupore \u00e8 grande soprattutto perch\u00e9 lo conoscono semplicemente come il figlio di Giuseppe, come se da lui non ci si potesse aspettare qualcosa di miracoloso.\nLa risposta di Ges\u00f9 sembra voler confermare i loro dubbi e la loro freddezza; riconoscendosi nel detto latino <i>\u201cNemo propheta in patria\u201d</i>, anticipa quello che succeder\u00e0 alla fine del suo percorso terreno, quando i limiti e la diffidenza umana lo condurranno verso la crocifissione. Egli infatti non sta cercando fama e notoriet\u00e0; la sua missione non \u00e8 quella di guarire tutti. I miracoli che sceglie di compiere vogliono essere delle testimonianze di amore e di carit\u00e0 verso i pi\u00f9 piccoli e deboli per il cristiano, che deve imparare a credere anche se non si manifesta il miracolo nella sua vita; il dono della fede \u00e8 il vero miracolo.\nDio quindi interviene nella vita delle persone secondo i suoi tempi e i suoi disegni; si rivela a tutti, senza distinzione di nazionalit\u00e0 o di condizione sociale; va a operare proprio dove la speranza \u00e8 diventata solo un filo sottilissimo al quale tuttavia si appigliano cuori fiduciosi. Come la povera vedova che fidandosi di Elia e dando tutto ci\u00f2 che pu\u00f2, ottiene inaspettatamente la guarigione del figlio; o come il lebbroso Naaman che sar\u00e0 purificato.\nAnche noi a volte siamo duri di cuore; diciamo di credere, ma in realt\u00e0 non riusciamo a capire come agisce la grazia di Dio e siamo sospettosi e increduli. Ges\u00f9 per\u00f2 non si ferma di fronte ai nostri pregiudizi, continua a camminare in mezzo a noi.", "riflettere": "La mia fede \u00e8 ancora superficiale? Chiedo al Signore di accrescere la mia fiducia in lui?", "preghfin": "Signore Ges\u00f9,\ninsegnami a conoscerti,\na venire a te,\ncon semplicit\u00e0, come un bambino.\nFammi dono della semplicit\u00e0,\naiutami a venire a te,\na parlare con te con semplicit\u00e0.\nPrendimi tra le tue braccia,\nimponi le tue mani su di me.\nBenedicimi.\nAmen."}