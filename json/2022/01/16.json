{"day": 16, "month": 1, "year": 2022, "weekday": 7, "date_str": "domenica 16 gennaio 2022", "quotes": "Is 62,1-5; Sal 95; 1Cor 12,4-11", "quote_vangelo": "secondo Giovanni (2,1-11)", "curatore": "Angela Castino, Edoardo Cortese, Domenico Coviello", "prevangelo": "", "indications": "Salterio: seconda settimana", "preghiniz": "Cantate al Signore un canto nuovo,\ncantate al Signore da tutta la terra.\nCantate al Signore, benedite il suo nome,\nannunziate di giorno in giorno la sua salvezza.\nIn mezzo ai popoli raccontate la sua gloria,\na tutte le nazioni dite i suoi prodigi.\n<i>(Salmo 95)</i>", "vangelo": "In quel tempo, vi fu una festa di nozze a Cana di Galilea e c'era la madre di Ges\u00f9. Fu invitato alle nozze anche Ges\u00f9 con i suoi discepoli.\nVenuto a mancare il vino, la madre di Ges\u00f9 gli disse: \u00abNon hanno vino\u00bb. E Ges\u00f9 le rispose: \u00abDonna, che vuoi da me? Non \u00e8 ancora giunta la mia ora\u00bb. Sua madre disse ai servitori: \u00abQualsiasi cosa vi dica, fatela\u00bb.\nVi erano l\u00e0 sei anfore di pietra per la purificazione rituale dei Giudei, contenenti ciascuna da ottanta a centoventi litri. E Ges\u00f9 disse loro: \u00abRiempite d'acqua le anfore\u00bb; e le riempirono fino all'orlo. Disse loro di nuovo: \u00abOra prendetene e portatene a colui che dirige il banchetto\u00bb. Ed essi gliene portarono.\nCome ebbe assaggiato l'acqua diventata vino, colui che dirigeva il banchetto \u2013 il quale non sapeva da dove venisse, ma lo sapevano i servitori che avevano preso l'acqua \u2013 chiam\u00f2 lo sposo e gli disse: \u00abTutti mettono in tavola il vino buono all'inizio e, quando si \u00e8 gi\u00e0 bevuto molto, quello meno buono. Tu invece hai tenuto da parte il vino buono finora\u00bb.\nQuesto, a Cana di Galilea, fu l'inizio dei segni compiuti da Ges\u00f9; egli manifest\u00f2 la sua gloria e i suoi discepoli credettero in lui.", "medita": "Una festa di nozze senza il piacere del vino non \u00e8 pi\u00f9 tale, s'impoverisce e non allieta pi\u00f9 gli invitati. Perde sapore, persino l'identit\u00e0. Ma Ges\u00f9 restituisce gioia al banchetto degli sposi. Trasforma l'acqua inodore e insapore nella bevanda pi\u00f9 allettante e vivificante di tutte. Maria intercede presso il figlio perch\u00e9 attorno al banchetto gli sposi e i loro invitati non perdano la gioia e l'armonia: \u201cQualsiasi cosa vi dica, fatela\u201d, dice ai servi. Quella di Maria \u00e8 una fede profonda, che ci indica il sentiero: un affidamento assoluto al Signore, dopo avergli presentato desideri, preoccupazioni, problemi e speranze. La Madonna ha confidenza con Ges\u00f9 e quindi gli presenta un problema in modo semplice, diretto: \u201cNon hanno pi\u00f9 vino\u201d. Anche noi possiamo dunque avere confidenza col Signore nel presentargli i nostri problemi, compresi quelli apparentemente pi\u00f9 banali. Non dobbiamo attenderci una pronta e gratificante risposta, come vorremmo che sempre fosse. Non la riceve neppure la madre di Ges\u00f9, che anzi si vede opporre un rifiuto e apparentemente non ottiene nulla. Pu\u00f2 darsi che spesso ci sembri incomprensibile il silenzio di Dio di fronte alle nostre preghiere; invece di essere esauditi i nostri desideri, o risolti i nostri problemi, ci sembra che le nostre richieste cadano nel vuoto. L'importante \u00e8 continuare ad affidarci perch\u00e9 il Signore ci incontra secondo logiche che non sono le nostre ma che rinnovano la nostra vita. Come al banchetto degli sposi, dove il maestro di tavola si stupisce del vino che esce dalle anfore che Ges\u00f9 ha fatto riempire ai servi: \u00e8 migliore di quelli bevuti fino a quel momento.", "riflettere": "Ges\u00f9 compie alle nozze di Cana il primo dei miracoli, cio\u00e8 dei segni che manifestano la sua gloria. Ripensiamo alla nostra esistenza, a quali sono i segni che Ges\u00f9 ha compiuto e compie nella nostra storia.", "preghfin": "Santa Maria, donna del vino nuovo,\nquante volte sperimentiamo pure noi\nche il banchetto della vita languisce\ne la felicit\u00e0 si spegne\nsul volto dei commensali!\nNon abbiamo pi\u00f9 vino.\nMuoviti, allora, a compassione di noi,\ne ridonaci il gusto delle cose.\nSolo cos\u00ec le giare della nostra esistenza\nsi riempiranno fino all'orlo di significati ultimi.\n<i>(Don Tonino Bello)</i>"}