{"day": 27, "month": 1, "year": 2022, "weekday": 4, "date_str": "gioved\u00ec 27 gennaio 2022", "quotes": "2Sam 7,18-19.24-29; Sal 131", "quote_vangelo": "secondo Marco (4,21-25)", "curatore": "Angela Castino, Edoardo Cortese, Domenico Coviello", "prevangelo": "", "indications": "", "preghiniz": "Ricordati, Signore, di Davide,\ndi tutte le sue prove,\nquando giur\u00f2 al Signore,\nal Potente di Giacobbe fece voto:\nnon entrer\u00f2 sotto il tetto della mia casa,\nnon mi stender\u00f2 sul mio giaciglio,\nnon conceder\u00f2 sonno ai miei occhi\nn\u00e9 riposo alle mie palpebre,\nfinch\u00e9 non trovi una sede per il Signore\nuna dimora per il Potente di Giacobbe.\n<i>(Salmo 131)</i>", "vangelo": "In quel tempo, Ges\u00f9 diceva [alla folla]: \u00abViene forse la lampada per essere messa sotto il moggio o sotto il letto? O non invece per essere messa sul candelabro? Non vi \u00e8 infatti nulla di segreto che non debba essere manifestato e nulla di nascosto che non debba essere messo in luce. Se uno ha orecchi per ascoltare, ascolti!\u00bb.\nDiceva loro: \u00abFate attenzione a quello che ascoltate. Con la misura con la quale misurate sar\u00e0 misurato a voi; anzi, vi sar\u00e0 dato di pi\u00f9. Perch\u00e9 a chi ha, sar\u00e0 dato; ma a chi non ha, sar\u00e0 tolto anche quello che ha\u00bb.", "medita": "Mettere la luce sotto il moggio, strumento usato nell'antichit\u00e0 come unit\u00e0 di misura per le granaglie, risulta del tutto inutile; cos\u00ec pure nasconderla sotto il letto non servirebbe a nulla.\nIl verbo \u201cviene\u201d (\u201cviene forse la lampada\u201d) usato da Ges\u00f9, indica una luce che deve essere accolta come un dono, di cui tutti dovremmo fare esperienza. \u00c8 la luce della fede.\nEssa deve servire ad illuminare, a manifestare e a rivelare.\nImmaginiamo una giornata di nebbia fitta: non si vede nulla, tutto \u00e8 offuscato e i contorni delle cose si celano ai nostri occhi; facciamo fatica a muoverci, il pericolo \u00e8 di uscire di strada, urtare qualcosa o qualcuno\u2026 perdersi\u2026 Poi pian piano la nebbia si dissolve, una tenue luce ridona forma alle cose e tutto riappare ai nostri occhi con una nuova chiarezza. Ci sentiamo pi\u00f9 sicuri e ci rimettiamo in viaggio.\nCos\u00ec la luce della fede: se la teniamo nascosta ci perdiamo nelle strade dell'esistenza; non vediamo gli ostacoli, inciampiamo e rischiamo di cadere e far cadere anche gli altri.\nLa luce della fede \u00e8 guida ai nostri passi, ci aiuta a scorgere nuovi sentieri, illumina ci\u00f2 che incontriamo rivelandoci la vera essenza delle cose.\nGrazie a questa luce possiamo trovare anche quello che \u00e8 rimasto celato, annidato nel fondo della nostra anima, ricoperto di polvere, per farlo riemergere, osservarlo e scegliere se pu\u00f2 essere utile per il cammino, o un intralcio di cui liberarci.\nIl Signore ci esorta a tenere le lampada accesa e visibile e ad avere il coraggio e la volont\u00e0 di diventare faro di luce anche sulla via dei nostri fratelli: condividere la luce per camminare meglio insieme, per fare passi sicuri.\nNel suo messaggio finale Ges\u00f9 ci esorta ad essere attenti ascoltatori delle sue parole, perch\u00e9 se sapremo misurarle bene ne trarremo benefici: il cristiano che ascolta e si sforza di mettere in pratica i suoi insegnamenti ricever\u00e0 pi\u00f9 di quel che ha; chi invece misurer\u00e0 con superficialit\u00e0 si sentir\u00e0 vuoto e povero di tesori a cui attingere.", "riflettere": "A volte, Signore, la luce della mia fede \u00e8 fioca, non vedo bene dentro di me; anche la strada che ho davanti mi appare buia e mi scoraggio\u2026", "preghfin": "Ges\u00f9 aiutami ad essere luce che sorge,\nluce che rischiara,\nche illumina le tenebre della notte,\ne rivela la tua verit\u00e0.\nLuce che splende e mi aiuta a distinguere con chiarezza\nci\u00f2 che tu desideri da me.\nFammi essere luce per chi mi \u00e8 vicino,\nfa che con la mia lanterna\npossa diffondere chiarore,\npossa illuminare la strada di chi non ti trova\nperch\u00e9 Tu possa essere rivelato.\nAmen."}