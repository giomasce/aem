{"day": 3, "month": 1, "year": 2022, "weekday": 1, "date_str": "luned\u00ec 3 gennaio 2022", "quotes": "1Gv 2,29-3,6; Sal 97", "quote_vangelo": "secondo Giovanni (1,29-34)", "curatore": "Angela Castino, Edoardo Cortese, Domenico Coviello", "prevangelo": "", "indications": "", "preghiniz": "Cantate al Signore un canto nuovo,\nperch\u00e9 ha compiuto prodigi.\nGli ha dato vittoria la sua destra\nE il suo braccio santo.\nIl Signore ha manifestato la sua salvezza,\nagli occhi dei popoli ha rivelato la sua giustizia.\nEgli si \u00e8 ricordato del suo amore,\ndella sua fedelt\u00e0 alla casa di Israele.\n<i>(Salmo 97)</i>", "vangelo": "In quel tempo, Giovanni, vedendo Ges\u00f9 venire verso di lui, disse: \u00abEcco l'agnello di Dio, colui che toglie il peccato del mondo! Egli \u00e8 colui del quale ho detto: \u201cDopo di me viene un uomo che \u00e8 avanti a me, perch\u00e9 era prima di me\u201d. Io non lo conoscevo, ma sono venuto a battezzare nell'acqua, perch\u00e9 egli fosse manifestato a Israele\u00bb.\nGiovanni testimoni\u00f2 dicendo: \u00abHo contemplato lo Spirito discendere come una colomba dal cielo e rimanere su di lui. Io non lo conoscevo, ma proprio colui che mi ha inviato a battezzare nell'acqua mi disse: \u201cColui sul quale vedrai discendere e rimanere lo Spirito, \u00e8 lui che battezza nello Spirito Santo\u201d. E io ho visto e ho testimoniato che questi \u00e8 il Figlio di Dio\u00bb.", "medita": "La testimonianza del Battista, anticipata nel Prologo del Vangelo di ieri, si svela completamente. Per ben due volte Giovanni afferma che non conosceva Ges\u00f9 ma che la sua chiamata a tutti perch\u00e9 cambino vita serve a manifestare l'agnello di Dio. Giovanni indica Ges\u00f9 come colui che \u201ctoglie il peccato del mondo\u201d, dove \u201ctoglie\u201d non sta per \u201celimina\u201d ma, nel senso latino del termine, sta per \u201cprende su di s\u00e9\u201d. Giovanni non conosceva Ges\u00f9 ma ha \u201cvisto\u201d e \u201ctestimoniato\u201d che \u00e8 il Figlio di Dio. E il figlio di Dio non sradica il male dalla Terra, ne porta il peso; si fa carico della vita di ciascun uomo per salvarla, senza esimere nessuno dai problemi, dalla fatica, dalla sofferenza e dalla morte. Bens\u00ec sottoponendosi egli stesso a tutto questo, per condividere la vita umana mostrando una strada da percorrere: quella dell'amore assoluto di Dio che cerca l'uomo e lo chiama, ne rinnova l'esistenza con la seconda nascita del battesimo nello Spirito. Fino alla resurrezione.", "riflettere": "Giovanni \u00e8 un testimone della potenza di Ges\u00f9. Ripensiamo le tappe della nostra vita per riconoscere i testimoni che per noi sono stati importanti, soprattutto nei momenti difficili, e preghiamo per loro.", "preghfin": "Spirito Santo,\nche riempivi di luce i profeti e accendevi parole di fuoco sulla loro bocca,\ntorna a parlarci con accenti di speranza.\nFrantuma la corazza della nostra assuefazione all'esilio.\nRidestaci nel cuore nostalgie di patrie perdute.\nDissipa le nostre paure. Scuotici dall'omert\u00e0.\nLiberaci dalla tristezza di non saperci pi\u00f9 indignare per i soprusi consumati sui poveri.\nE preservaci dalla tragedia di dover riconoscere\nche le prime officine della violenza e della ingiustizia sono ospitate dai nostri cuori.\n<i>(Don Tonino Bello)</i>"}