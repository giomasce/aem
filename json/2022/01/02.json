{"day": 2, "month": 1, "year": 2022, "weekday": 7, "date_str": "domenica 2 gennaio 2022", "quotes": "Sir 24,1-2.8-12; Sal 147; Ef 1,3-6.15-18", "quote_vangelo": "secondo Giovanni (1,1-18)", "curatore": "Angela Castino, Edoardo Cortese, Domenico Coviello", "prevangelo": "", "indications": "Santi Basilio Magno e Gregorio Nazianzeno\nSalterio: seconda settimana", "preghiniz": "Glorifica il Signore, Gerusalemme,\nloda il tuo Dio, Sion.\nPerch\u00e9 ha rinforzato le sbarre delle tue porte,\nin mezzo a te ha benedetto i tuoi figli.\nEgli ha messo pace nei tuoi confini\ne ti sazia con fior di frumento.\n<i>(Salmo 147)</i>", "vangelo": "In principio era il Verbo, e il Verbo era presso Dio e il Verbo era Dio.  Egli era, in principio, presso Dio: tutto \u00e8 stato fatto per mezzo di lui e senza di lui nulla \u00e8 stato fatto di ci\u00f2 che esiste.  In lui era la vita e la vita era la luce degli uomini; la luce splende nelle tenebre e le tenebre non l'hanno vinta.\nVenne un uomo mandato da Dio: il suo nome era Giovanni.  Egli venne come testimone per dare testimonianza alla luce, perch\u00e9 tutti credessero per mezzo di lui.  Non era lui la luce, ma doveva dare testimonianza alla luce.\nVeniva nel mondo la luce vera, quella che illumina ogni uomo.  Era nel mondo e il mondo \u00e8 stato fatto per mezzo di lui; eppure il mondo non lo ha riconosciuto.  Venne fra i suoi, e i suoi non lo hanno accolto. A quanti per\u00f2 lo hanno accolto ha dato potere di diventare figli di Dio: a quelli che credono nel suo nome, i quali, non da sangue n\u00e9 da volere di carne n\u00e9 da volere di uomo, ma da Dio sono stati generati.\nE il Verbo si fece carne e venne ad abitare in mezzo a noi; e noi abbiamo contemplato la sua gloria, gloria come del Figlio unigenito che viene dal Padre, pieno di grazia e di verit\u00e0.\nGiovanni gli d\u00e0 testimonianza e proclama: \u00abEra di lui che io dissi: Colui che viene dopo di me \u00e8 avanti a me, perch\u00e9 era prima di me\u00bb.\nDalla sua pienezza noi tutti abbiamo ricevuto: grazia su grazia. Perch\u00e9 la Legge fu data per mezzo di Mos\u00e8, la grazia e la verit\u00e0 vennero per mezzo di Ges\u00f9 Cristo.  Dio, nessuno lo ha mai visto: il Figlio unigenito, che \u00e8 Dio ed \u00e8 nel seno del Padre, \u00e8 lui che lo ha rivelato.", "medita": "Ges\u00f9, spiega l'evangelista Giovanni, ha svelato la vera identit\u00e0 di Dio agli uomini portando la verit\u00e0, dopo che Mos\u00e8 aveva dato a Israele la Legge. Non \u00e8 infatti una guida del popolo ebraico o un profeta. \u00c8 di pi\u00f9: \u00e8 il Cristo, il Figlio unigenito di Dio. Giovanni, uno dei dodici apostoli, \u00e8 l'unico a non fuggire di fronte al Calvario e ad assistere alla morte del Maestro: ha compreso che il messia non \u00e8 un re trionfante come lo vogliono gli uomini, ma l'Onnipotente che si fa piccolo condividendo la sorte degli ultimi fino in fondo. L'evangelista \u00e8 raffigurato col simbolo dell'aquila, perch\u00e9, come il grande rapace fissa il sole reggendo l'impatto del suo brillio sfolgorante, cos\u00ec egli nel Prologo del suo Vangelo contempla il Ges\u00f9-Dio e ne descrive la luce. Come un'aquila sale verso il cielo compiendo un lento e meraviglioso volo ascensionale, cos\u00ec Giovanni si erge verso l'alto e narra ci\u00f2 che vede il suo cuore, testimone diretto della vita di Ges\u00f9: in principio era il Verbo, in lui era la vita e la vita era luce; il Battista ha dato testimonianza alla luce ma quando la luce vera \u00e8 venuta nel mondo, il mondo non l'ha riconosciuta. Coloro che per\u00f2 accolgono Ges\u00f9, la Parola fattasi carne, ricevono il potere di diventare figli di Dio: uomini e donne liberi, capaci di uscire dalla brama di possedere cose, persone e relazioni, e di vivere l'esistenza come un dono d'amore che oltrepassa anche la morte.", "riflettere": "La Parola di Dio pu\u00f2 riempire il nostro cuore e trasformare la nostra vita dopo giorno: riesco a dedicare spazio e tempo al suo ascolto? Mi affido al Verbo anche se non lo comprendo?", "preghfin": "L'amore del Signore \u00e8 rivolto a me, c'\u00e8,\nmi prende, mi segue, mi copre senza che io me ne renda conto.\nCome un bambino che non pu\u00f2 comprendere nulla,\n\u00e8 gi\u00e0 amato, \u00e8 gi\u00e0 immerso in Dio.\nCome non si rende conto quando \u00e8 immerso nel seno materno,\nn\u00e9 di chi \u00e8, n\u00e9 di dov'\u00e8,\nma semplicemente vive nutrendosi dell'amore della madre,\nallo stesso modo io sono stato immerso nell'amore di Dio,\nme ne sono nutrito.\n<i>(Don Adriano Valleggi)</i>"}