{"day": 7, "month": 1, "year": 2022, "weekday": 5, "date_str": "venerd\u00ec 7 gennaio 2022", "quotes": "1Gv 3,22-4,6; Sal 2", "quote_vangelo": "secondo Matteo (4,12-17.23-25)", "curatore": "Angela Castino, Edoardo Cortese, Domenico Coviello", "prevangelo": "", "indications": "", "preghiniz": "Perch\u00e9 le genti congiurano,\nperch\u00e9 invano cospirano i popoli?\nInsorgono i re della terra\ne i principi congiurano insieme\ncontro il Signore e contro il suo Messia.\n\u201cSpezziamo le loro catene,\ngettiamo via i loro legami\u201d.\nSe ne ride chi abita i cieli,\nli schernisce dall'alto il Signore.\n<i>(Salmo 2)</i>", "vangelo": "In quel tempo, quando Ges\u00f9 seppe che Giovanni era stato arrestato, si ritir\u00f2 nella Galilea, lasci\u00f2 N\u00e0zaret e and\u00f2 ad abitare a Caf\u00e0rnao, sulla riva del mare, nel territorio di Z\u00e0bulon e di N\u00e8ftali, perch\u00e9 si compisse ci\u00f2 che era stato detto per mezzo del profeta Isa\u00eca: \u00abTerra di Z\u00e0bulon e terra di N\u00e8ftali, sulla via del mare, oltre il Giordano, Galilea delle genti!  Il popolo che abitava nelle tenebre vide una grande luce, per quelli che abitavano in regione e ombra di morte una luce \u00e8 sorta\u00bb.  Da allora Ges\u00f9 cominci\u00f2 a predicare e a dire: \u00abConvertitevi, perch\u00e9 il regno dei cieli \u00e8 vicino\u00bb.\nGes\u00f9 percorreva tutta la Galilea, insegnando nelle loro sinagoghe, annunciando il vangelo del Regno e guarendo ogni sorta di malattie e di infermit\u00e0 nel popolo. La sua fama si diffuse per tutta la Siria e conducevano a lui tutti i malati, tormentati da varie malattie e dolori, indemoniati, epilettici e paralitici; ed egli li guar\u00ec. Grandi folle cominciarono a seguirlo dalla Galilea, dalla Dec\u00e0poli, da Gerusalemme, dalla Giudea e da oltre il Giordano.", "medita": "Giovanni, il Battista, \u00e8 stato incarcerato, per Ges\u00f9 incomincia il tempo della predicazione e della conversione delle genti. Ges\u00f9 arriva, percorre, guarisce.\n<i>Arriva</i> a Cafarnao, terra di mare, perch\u00e9 si compia ci\u00f2 che era stato detto da Isaia: \u201cIl popolo che abitava nelle tenebre vide una grande luce, per quelli che abitavano in regione e ombra di morte una luce \u00e8 sorta\u201d. Terra disprezzata, come si legge in Giovanni 7, 52, dove un gruppo di Farisei obietta che nessun profeta pu\u00f2 provenire dalla Galilea, i cui uomini sono ritenuti rozzi, ignoranti e perfino barbari, dagli abitanti di Gerusalemme e di tutta la Giudea\u2026\n<i>Percorre</i> tutto il territorio della Galilea, incontra, prega, predica, diffonde la sua luce e il suo amore per tutti.\n<i>Guarisce</i> ogni sorta di malattie e di infermit\u00e0 e arrivano a Lui grandi folle, anche da Gerusalemme e dalla Giudea e incominciano a seguirlo.\nNoi oggi lo possiamo ancora incontrare, nella profondit\u00e0 del nostro cuore; bisogna fermarsi per riconoscere la sua voce, percorrere mentalmente la sua Galilea, cercare di farsi trovare pronti al suo arrivo per restarne attratti e decidere di seguirlo.\nGes\u00f9 viene sempre verso di noi percorre le nostre strade, ci soccorre e ci guarisce ogni volta che ci sentiamo poveri, malati, abbandonati, disprezzati, derisi, o quando inciampiamo e cadiamo nel peccato.\nViene verso noi, ci attira a s\u00e9 con il suo amore, e ci i invita a fare come Lui.", "riflettere": "Lascio aperta la mia porta al Signore? Riconosco le opere che ha compiuto nella mia vita? Mi lascio guarire dal suo Amore per me?", "preghfin": "Signore Ges\u00f9, io ti ringrazio perch\u00e9 mi ami\nperch\u00e9 mi accetti totalmente,\nsenza riserve, cos\u00ec come sono.\nGes\u00f9, forse sono cieco di fronte ai miei peccati,\nnon vedo la mia colpa al tuo cospetto,\nconducimi nella luce del tuo amore\ned io potr\u00f2 vedere.\nSignore, fa ch'io veda.\nAmen.\n<i>(Robert Faricy SI e Luciana Pecoraio)</i>"}