{"day": 10, "month": 1, "year": 2022, "weekday": 1, "date_str": "luned\u00ec 10 gennaio 2022", "quotes": "1Sam 1,1-8; Sal 115", "quote_vangelo": "secondo Marco (1,14-20)", "curatore": "Angela Castino, Edoardo Cortese, Domenico Coviello", "prevangelo": "", "indications": "Tempo ordinario\nSalterio: prima settimana", "preghiniz": "Ho creduto anche quando dicevo:\n\u201cSono troppo infelice\u201d.\nHo detto con sgomento:\n\u201cOgni uomo \u00e8 inganno\u201d.\nChe cosa render\u00f2 al Signore\nper quanto mi ha dato?\nAlzer\u00f2 il calice della salvezza\ne invocher\u00f2 il nome del Signore.\n<i>(Salmo 115)</i>", "vangelo": "Dopo che Giovanni fu arrestato, Ges\u00f9 and\u00f2 nella Galilea, proclamando il vangelo di Dio, e diceva: \u00abIl tempo \u00e8 compiuto e il regno di Dio \u00e8 vicino; convertitevi e credete nel Vangelo\u00bb.\nPassando lungo il mare di Galilea, vide Simone e Andrea, fratello di Simone, mentre gettavano le reti in mare; erano infatti pescatori. Ges\u00f9 disse loro: \u00abVenite dietro a me, vi far\u00f2 diventare pescatori di uomini\u00bb. E subito lasciarono le reti e lo seguirono.\nAndando un poco oltre, vide Giacomo, figlio di Zebedeo, e Giovanni suo fratello, mentre anch'essi nella barca riparavano le reti. Subito li chiam\u00f2. Ed essi lasciarono il loro padre Zebedeo nella barca con i garzoni e andarono dietro a lui.", "medita": "Le prime parole di Ges\u00f9, nel testo dal vangelo pi\u00f9 antico, quello di Marco, esprimono l'urgenza di un annuncio profetico: \u201cIl tempo \u00e8 compiuto e il regno di Dio \u00e8 vicino\u201d. Qualcosa che non \u00e8 mai successo sta per accadere; sta per giungere sulla Terra un regno di pace e di giustizia universale. Davvero Ges\u00f9 credeva che fosse imminente la fine dei tempi e l'irrompere nella storia umana del governo di Dio? Pu\u00f2 darsi. Del resto non era il solo. Ci sono teologi che sostengono questa tesi. La fine dei tempi \u00e8 di l\u00e0 da venire e il regno di Dio non si \u00e8 materializzato: Ges\u00f9 prese un abbaglio millenaristico. Alle nostre orecchie e al nostro cuore, per\u00f2, quelle parole suonano pi\u00f9 calde di una disputa filosofica sugli errori del Ges\u00f9 storico. Il regno di Dio \u00e8 vicino, \u00e8 qui accanto a noi, adesso. Non solo e non tanto nella vita che verr\u00e0, ma in questa. Come un piccolo seme, pu\u00f2 crescere ogni giorno nelle azioni, nelle relazioni, negli incontri e nei progetti che facciamo. Il regno di Dio si compir\u00e0, un giorno, ma per noi il tempo \u00e8 compiuto adesso: \u00e8 ora che possiamo cambiare strada (convertirci) e credere al vangelo, alla buona notizia di un Dio che si \u00e8 fatto come noi e di Ges\u00f9 che ci chiama a seguirlo. Non \u00e8 un ordine, quello del Maestro, n\u00e9 un plagio, \u00e8 una promessa ambiziosa: \u201cVi far\u00f2 pescatori di uomini\u201d. Una prospettiva per cui non siamo sudditi ma protagonisti della costruzione del regno di Dio.", "riflettere": "Simone, Andrea, Giacomo e Giovanni lasciano le reti e seguono Ges\u00f9 che li chiama. Chiediamoci quanto siamo disposti a cambiare l'ordine delle nostre priorit\u00e0 quotidiane per fare spazio alla Parola di Dio.", "preghfin": "Signore Ges\u00f9,\ncome un giorno hai chiamato i primi discepoli\nper farne pescatori di uomini,\ndona ai giovani e alle giovani\nla grazia di rispondere prontamente\nalla tua voce.\nManda, Signore, operai della tua messe\ne non permettere che l'umanit\u00e0 si perda\nper mancanza di persone votate\nalla causa del Vangelo.\n<i>(San Giovanni Paolo II)</i>"}