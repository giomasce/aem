{"day": 5, "month": 6, "year": 2022, "weekday": 7, "date_str": "domenica 5 giugno 2022", "quotes": "At 2,1-11; Sal 103; Rm 8,8-17", "quote_vangelo": "secondo Giovanni (14,15-16.23b-26)", "curatore": "Elisa e Marco Castrucci", "prevangelo": "", "indications": "Domenica di Pentecoste\nSan Bonifacio", "preghiniz": "Vieni, Spirito Santo,\nvieni Spirito Consolatore,\nvieni e consola il cuore di ogni uomo\nche piange lacrime di disperazione.\nVieni, Spirito Santo,\nvieni Spirito della luce,\nvieni e libera il cuore di ogni uomo\ndalle tenebre del peccato.\nVieni, Spirito Santo,\nvieni Spirito di verit\u00e0 e di amore,\nvieni e ricolma il cuore di ogni uomo\nche senza amore e verit\u00e0 non pu\u00f2 vivere.\n<i>(Giovanni Paolo II)</i>", "vangelo": "In quel tempo, Ges\u00f9 disse ai suoi discepoli: \u00abSe mi amate, osserverete i miei comandamenti; e io pregher\u00f2 il Padre ed egli vi dar\u00e0 un altro Par\u00e0clito perch\u00e9 rimanga con voi per sempre.\nSe uno mi ama, osserver\u00e0 la mia parola e il Padre mio lo amer\u00e0 e noi verremo a lui e prenderemo dimora presso di lui. Chi non mi ama, non osserva le mie parole; e la parola che voi ascoltate non \u00e8 mia, ma del Padre che mi ha mandato.\nVi ho detto queste cose mentre sono ancora presso di voi. Ma il Par\u00e0clito, lo Spirito Santo che il Padre mander\u00e0 nel mio nome, lui vi insegner\u00e0 ogni cosa e vi ricorder\u00e0 tutto ci\u00f2 che io vi ho detto\u00bb.", "medita": "Dio, nel chiamarci, sceglie molte vie: una lettura, un incontro casuale, un'amicizia, una guida spirituale, o una sofferenza. Ma alla radice c'\u00e8 sempre la chiamata di Dio per noi. \u00c8 straordinaria l'immensit\u00e0 del dono dell'amore di Dio per noi, per <i>ciascuno</i> di noi! \u00c8 talmente immenso che non troviamo mai le parole giuste per descriverlo. Ma cosa compie lo Spirito Santo in noi? Ci aiuta a capire Ges\u00f9, ci fa penetrare e gustare il contenuto profondo della Parola, ce la fa \u201cassimilare\u201d. \u00c8 un principio di amore nuovo; ci comunica lo stesso amore proprio di Ges\u00f9, per cui ci rende capaci di desiderare di vivere come Ges\u00f9, e ci sostiene in questo cammino a tratti difficilissimo che \u00e8 la sequela di Lui. Lo Spirito Santo \u00e8 Dio stesso, \u00e8 la sua forza del cuore, che invade i nostri cuori affinch\u00e9 noi possiamo invadere altri cuori: \u00e8 la dinamicit\u00e0 di Dio. Se ci pensiamo, quando compiamo atti di amore belli, gratuiti, sentiamo dentro come un \u201csuggerimento\u201d al farlo, come se fosse una spinta. Cosa \u00e8? Chi \u00e8? \u00c8 lui, \u00e8 lo Spirito Santo, che come dice San Paolo ci suggerisce oltre ci\u00f2 che possiamo pensare o sapere. \u00c8 una forza che ci travolge e ci fa nuovi, e quando ci raggiunge ci investe di responsabilit\u00e0, ci chiede un impegno, perch\u00e9 l'amore Vero \u00e8 impegno! Lo Spirito ci rende capaci di amore vero, ci guarisce all'interno, in ogni ferita, perch\u00e9 possiamo poi noi amare gli altri come Ges\u00f9 ci ama! Maria e i discepoli sono chiusi nel Cenacolo: \u00e8 l\u00ec la prima comunit\u00e0, la prima Chiesa! Quante volte anche noi come comunit\u00e0 e Chiesa ci chiudiamo nei nostri cenacoli, impauriti dal mondo, dalle guerre, attoniti di fronte a una umanit\u00e0 che sembra andare in tutt'altra direzione rispetto a quella che vorremmo\u2026 E qui, nei nostri cenacoli, siamo tentati di cadere nell'apatia e nella rassegnazione. \u00abSe mi amate, osserverete i miei comandamenti. Io pregher\u00f2 il Padre ed egli vi dar\u00e0 un altro Consolatore perch\u00e9 rimanga con voi per sempre\u00bb. Per sempre!", "riflettere": "Occorre provare per capire, non si pu\u00f2 spiegare con la scienza, non si pu\u00f2 dire cosa \u00e8 sino in fondo lo Spirito Santo, occorre provare a viverlo; impegniamoci a cercare la Sua Presenza e carezza nella Parola di Dio. Lo Spirito Santo \u00e8 come l'amore: non si pu\u00f2 spiegare, \u00e8 da vivere e donare.", "preghfin": "Vieni, Spirito Santo,\nvieni, Spirito della vita e della gioia,\nvieni e dona ad ogni uomo la piena comunione con te,\ncon il Padre e con il Figlio,\nnella vita e nella gioia eterna,\nper cui \u00e8 stato creato e a cui \u00e8 destinato.\nAmen.\n<i>(Giovanni Paolo II)</i>"}