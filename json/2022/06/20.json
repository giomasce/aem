{"day": 20, "month": 6, "year": 2022, "weekday": 1, "date_str": "luned\u00ec 20 giugno 2022", "quotes": "2Re 17,5-8.13-15a.18; Sal 59", "quote_vangelo": "secondo Matteo (7,1-5)", "curatore": "Elisa e Marco Castrucci", "prevangelo": "", "indications": "Salterio: quarta settimana", "preghiniz": "Hai fatto tremare la terra, l'hai squarciata:\nrisana le sue crepe, perch\u00e9 essa vacilla.\nHai messo a dura prova il tuo popolo,\nci hai fatto bere vino che stordisce.\nNell'oppressione vieni in nostro aiuto,\nperch\u00e9 vana \u00e8 la salvezza dell'uomo.\nCon Dio noi faremo prodezze,\negli calpester\u00e0 i nostri nemici.\nSalvaci con la tua destra e rispondici, Signore!\n<i>(Salmo 59)</i>", "vangelo": "In quel tempo, Ges\u00f9 disse ai suoi discepoli: \u00abNon giudicate, per non essere giudicati; perch\u00e9 con il giudizio con il quale giudicate sarete giudicati voi e con la misura con la quale misurate sar\u00e0 misurato a voi.\nPerch\u00e9 guardi la pagliuzza che \u00e8 nell'occhio del tuo fratello, e non ti accorgi della trave che \u00e8 nel tuo occhio? O come dirai al tuo fratello: \u201cLascia che tolga la pagliuzza dal tuo occhio\u201d, mentre nel tuo occhio c'\u00e8 la trave? Ipocrita! Togli prima la trave dal tuo occhio e allora ci vedrai bene per togliere la pagliuzza dall'occhio del tuo fratello\u00bb.", "medita": "Siamo sempre molto abili nel giudicare chi ci sta accanto. Crediamo di sapere, di conoscere, di capire chi ci \u00e8 vicino. E, troppo spesso, il giudizio che diamo \u00e8 negativo, tranciante, eccessivo. Se una persona commette un errore, subito esce dalla nostra sfera di amicizia, o, al massimo, gli rivolgiamo qualche attenzione ma con sufficienza. Ma il giudizio pi\u00f9 terribile \u00e8 quello dato in nome della fede, quando, santamente e devotamente, sottolineiamo i difetti o i peccati altrui pensando, facendo cos\u00ec, di rendere onore a Dio. Ges\u00f9 azzera tutte queste illusioni con un'affermazione che ci fa rabbrividire: prima di giudicare gli altri \u00e8 meglio analizzare se stessi, togliere la trave che ci impedisce di vedere la pagliuzza nell'occhio del fratello. Non si tratta di evitare il giudizio, di non avere opinioni, certo. Ma di averle mettendosi nella dinamica prospettiva di Dio che non vede il peccato ma il peccatore e del peccatore vede la possibile redenzione. Siamo chiamati a giudicare noi stessi e gli altri con la compassione che ci proviene dal Maestro, sapendo che la vita \u00e8 un percorso e che ogni errore pu\u00f2 essere superato, redento, riparato. Iniziamo da oggi: proviamo a giudicare in altro modo, mettendoci nella prospettiva di Dio.", "riflettere": "Nelle riunioni che noi abbiamo, un pranzo, qualsiasi cosa sia, pensiamo della durata di due ore: di quelle due ore, quanti minuti sono stati spesi per giudicare gli altri? Questo \u00e8 il \u201cno\u201d. E qual \u00e8 il \u201cs\u00ec\u201d? Siate misericordiosi. Siate misericordiosi come il Padre vostro \u00e8 misericordioso. Di pi\u00f9: siate generosi. Date e vi sar\u00e0 dato. Cosa mi sar\u00e0 dato? Una misura buona, pigiata, colma e traboccante. L'abbondanza della generosit\u00e0 del Signore, quando noi saremo pieni dell'abbondanza della nostra misericordia nel non giudicare. (Papa Francesco)", "preghfin": "C'\u00e8 lo sguardo di chi giudica, la parola che critica,\nc'\u00e8 l'ambizione di arrivare, il bisogno di sicurezze\u2026\nMa tu, mio Dio, sei solo Amore!\nE questo cambia tutto!\nTu vieni ad ogni istante a cambiare il mondo:\ninsegnaci i gesti che salvano,\ndonaci di saperci scambiare\nla dolcezza del tuo sguardo,\nla pazienza del tuo cuore\u2026\nInsegnaci ad entrare nella pace del silenzio,\nnella tenerezza dell'accoglienza. Amen."}