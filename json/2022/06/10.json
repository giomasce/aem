{"day": 10, "month": 6, "year": 2022, "weekday": 5, "date_str": "venerd\u00ec 10 giugno 2022", "quotes": "1Re 19,9a.11-16; Sal 26", "quote_vangelo": "secondo Matteo (5,27-32)", "curatore": "Elisa e Marco Castrucci", "prevangelo": "", "indications": "", "preghiniz": "Ascolta, Signore, la mia voce.\nIo grido: abbi piet\u00e0 di me, rispondimi!\nIl mio cuore ripete il tuo invito:\n\u00abCercate il mio volto!\u00bb.\nIl tuo volto, Signore, io cerco.\nNon nascondermi il tuo volto,\nnon respingere con ira il tuo servo.\nSei tu il mio aiuto, non lasciarmi,\nnon abbandonarmi, Dio della mia salvezza.\nSono certo di contemplare la bont\u00e0 del Signore\nnella terra dei viventi.\nSpera nel Signore, sii forte,\nsi rinsaldi il tuo cuore e spera nel Signore.\n<i>(Salmo 26)</i>", "vangelo": "In quel tempo, Ges\u00f9 disse ai suoi discepoli: \u00abAvete inteso che fu detto: \u201cNon commetterai adulterio\u201d. Ma io vi dico: chiunque guarda una donna per desiderarla, ha gi\u00e0 commesso adulterio con lei nel proprio cuore.\nSe il tuo occhio destro ti \u00e8 motivo di scandalo, cavalo e gettalo via da te: ti conviene infatti perdere una delle tue membra, piuttosto che tutto il tuo corpo venga gettato nella Ge\u00e8nna. E se la tua mano destra ti \u00e8 motivo di scandalo, tagliala e gettala via da te: ti conviene infatti perdere una delle tue membra, piuttosto che tutto il tuo corpo vada a finire nella Ge\u00e8nna.\nFu pure detto: \u201cChi ripudia la propria moglie, le dia l'atto del ripudio\u201d. Ma io vi dico: chiunque ripudia la propria moglie, eccetto il caso di unione illegittima, la espone all'adulterio, e chiunque sposa una ripudiata, commette adulterio\u00bb.", "medita": "Tre verbi colpiscono in questo passo del Vangelo: cavare, tagliare, gettare. Sono tre verbi che esprimono una scelta radicale: dobbiamo avere il coraggio di saper togliere ci\u00f2 che ostacola la nostra vita di cristiani, ci\u00f2 che ci impedisce di vivere pienamente. Chiediamo a Dio di aiutarci a dirigere con decisione le vele della nostra barca quando sembra essere in bal\u00eca dei venti, chiediamogli di insegnarci a dominare ci\u00f2 che ci allontana dal vero scopo della nostra vita. \u00c8 naturale essere attratti da una bella cosa o da una bella persona. Questa attrazione non \u00e8 male e non \u00e8 peccato. Diventa peccato quando ci costruisco qualcosa sopra con i miei pensieri. La vera libert\u00e0 \u00e8 creare comunione fra i nostri pensieri e le nostre azioni. Ges\u00f9 oggi ci chiede di essere coraggiosi nelle scelte: a noi chiede tenacia e forza, Lui ci sosterr\u00e0 con la sua Grazia.", "riflettere": "Quali desideri di conversione metto di fronte al Signore? Quando ho sentito di allontanarmi col pensiero o con le azioni dallo scopo della mia vita e da Dio? Prego per la mia conversione quotidiana?", "preghfin": "Siano tuoi i miei pensieri, tue le mie parole,\nsecondo la tua legge le mie azioni, tue le mie sofferenze.\nIllumina il mio intelletto, infiamma la mia volont\u00e0,\npurifica il mio corpo, santifica l'anima mia.\nRendimi prudente nei consigli, coraggioso nei pericoli,\npaziente nelle avversit\u00e0, umile nelle prosperit\u00e0,\nassiduo nella preghiera, sobrio nel cibo,\nsolerte nel lavoro, costante nei propositi.\nFammi comprendere, o buon Dio, come \u00e8 piccolo\nci\u00f2 che \u00e8 terreno, come \u00e8 grande ci\u00f2 che \u00e8 divino;\nquanto \u00e8 breve ci\u00f2 che \u00e8 temporaneo,\nquanto \u00e8 sicuro ci\u00f2 che \u00e8 eterno.\n<i>(Clemente XI)</i>"}