{"day": 8, "month": 6, "year": 2022, "weekday": 3, "date_str": "mercoled\u00ec 8 giugno 2022", "quotes": "1Re 18,20-39; Sal 15", "quote_vangelo": "secondo Matteo (5,17-19)", "curatore": "Elisa e Marco Castrucci", "prevangelo": "", "indications": "", "preghiniz": "Proteggimi, o Dio: in te mi rifugio.\nHo detto al Signore: \u00abIl mio Signore sei tu,\nsolo in te \u00e8 il mio bene\u00bb.\nBenedico il Signore che mi ha dato consiglio;\nanche di notte il mio animo mi istruisce.\nIo pongo sempre davanti a me il Signore,\nsta alla mia destra, non potr\u00f2 vacillare.\nPer questo gioisce il mio cuore\ned esulta la mia anima;\nanche il mio corpo riposa al sicuro,\nperch\u00e9 non abbandonerai la mia vita negli inferi,\nn\u00e9 lascerai che il tuo fedele veda la fossa.\nMi indicherai il sentiero della vita,\ngioia piena alla tua presenza,\ndolcezza senza fine alla tua destra.\n<i>(Salmo 15)</i>", "vangelo": "In quel tempo, Ges\u00f9 disse ai suoi discepoli: \u00abNon crediate che io sia venuto ad abolire la Legge o i Profeti; non sono venuto ad abolire, ma a dare pieno compimento.\nIn verit\u00e0 io vi dico: finch\u00e9 non siano passati il cielo e la terra, non passer\u00e0 un solo iota o un solo trattino della Legge, senza che tutto sia avvenuto.\nChi dunque trasgredir\u00e0 uno solo di questi minimi precetti e insegner\u00e0 agli altri a fare altrettanto, sar\u00e0 considerato minimo nel regno dei cieli. Chi invece li osserver\u00e0 e li insegner\u00e0, sar\u00e0 considerato grande nel regno dei cieli\u00bb.", "medita": "Ges\u00f9 oggi non viene per abolire la legge, ma a darle compimento. La legge, come insieme di regole per una vita sociale coerente, per il rispetto della persona, degli altri, per la tutela dei diritti di tutti, ha un valore importante per Ges\u00f9. Ma la sua pienezza si realizza quando comprendiamo che il senso della legge \u00e8 l'amore. Ecco perch\u00e9 l'amore riassume tutta la legge e i profeti: non perch\u00e9 le indicazioni e i suggerimenti non contano pi\u00f9\u2014\u201ctanto basta amare!\u201d\u2014, ma perch\u00e9 l'obiettivo di tutta la legge \u00e8 diventare veri \u201cartisti\u201d dell'amore. E tutti siamo alla scuola di Ges\u00f9 come tanti apprendisti, che conoscono la legge e la osservano, chiamati ad andare oltre la legge in nome dell'amore, quello stesso amore in cui Dio desidera che diventiamo artisti.\n\u00abGes\u00f9 dunque non vuole cancellare i comandamenti che il Signore ha dato per mezzo di Mos\u00e8, ma vuole portarli alla loro pienezza. E subito dopo aggiunge che questo \u201ccompimento\u201d della Legge richiede una giustizia superiore, una osservanza pi\u00f9 autentica. Ges\u00f9 propone a chi lo segue la perfezione dell'amore: un amore la cui unica misura \u00e8 di non avere misura, di andare oltre ogni calcolo. L'amore al prossimo \u00e8 un atteggiamento talmente fondamentale che Ges\u00f9 arriva ad affermare che il nostro rapporto con Dio non pu\u00f2 essere sincero se non vogliamo fare pace con il prossimo\u00bb. (Papa Francesco)", "riflettere": "Come vivo i precetti della legge di Dio, come una legge di libert\u00e0 o come un obbligo che mi rende schiavo? Mi confronto con l'agire di Dio? La mia giustizia si impegna a imitare qualcosa della giustizia di Dio, della sua gratuit\u00e0, della sua creativit\u00e0?", "preghfin": "Signore, fa' di noi degli araldi della tua pace!\nFacci portare amore dove regna l'odio,\nperdono dove regna l'offesa,\nconciliazione dove regna la discordia,\nfede dove regna il dubbio,\ngioia dove c'\u00e8 tristezza,\nla tua luce dove sono tenebre,\nPerch\u00e9 se noi diamo diventiamo ricchi;\nse dimentichiamo noi stessi troviamo la pace;\nse perdoniamo otteniamo il perdono;\nse moriamo, guadagniamo la risurrezione eterna.\nDacci la pace, Signore.\n<i>(San Francesco d'Assisi)</i>"}