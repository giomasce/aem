{"day": 27, "month": 6, "year": 2022, "weekday": 1, "date_str": "luned\u00ec 27 giugno 2022", "quotes": "Am 2,6-10.13-16; Sal 49", "quote_vangelo": "secondo Matteo (8,18-22)", "curatore": "Elisa e Marco Castrucci", "prevangelo": "", "indications": "", "preghiniz": "Piet\u00e0 di me, o Dio, nel tuo amore;\nnella tua grande misericordia\ncancella la mia iniquit\u00e0.\nFammi sentire gioia e letizia:\nesulteranno le ossa che hai spezzato.\nDistogli lo sguardo dai miei peccati,\ncancella tutte le mie colpe.\nCrea in me, o Dio, un cuore puro,\nrinnova in me uno spirito saldo.\n<i>(Salmo 51)</i>", "vangelo": "In quel tempo, vedendo la folla attorno a s\u00e9, Ges\u00f9 ordin\u00f2 di passare all'altra riva.\nAllora uno scriba si avvicin\u00f2 e gli disse: \u00abMaestro, ti seguir\u00f2 dovunque tu vada\u00bb. Gli rispose Ges\u00f9: \u00abLe volpi hanno le loro tane e gli uccelli del cielo i loro nidi, ma il Figlio dell'uomo non ha dove posare il capo\u00bb.\nE un altro dei suoi discepoli gli disse: \u00abSignore, permettimi di andare prima a seppellire mio padre\u00bb. Ma Ges\u00f9 gli rispose: \u00abSeguimi, e lascia che i morti seppelliscano i loro morti\u00bb.", "medita": "Inevitabilmente quando incontriamo il Signore nella nostra vita, cerchiamo di mettere delle condizioni. Dio deve servirci a qualcosa, diversamente non sapremo cosa farcene. Ad esempio deve servire a darmi tutte le sicurezze che non ho, a curare tutte le mie precariet\u00e0, a sanare ogni mia paura. Questa credo sia l'intenzione di fondo dello scriba che per primo si avvicina a Ges\u00f9 nel Vangelo di oggi: \u201c\u00abMaestro, io ti seguir\u00f2 dovunque tu andrai\u00bb. Gli rispose Ges\u00f9: \u00abLe volpi hanno le loro tane e gli uccelli del cielo i loro nidi, ma il Figlio dell'uomo non ha dove posare il capo\u00bb\u201d. Che tradotto significa: \u201cSe mi cerchi perch\u00e9 stai cercando sicurezze, sappi che io sono innanzitutto colui che toglie le sicurezze e costringe al viaggio\u201d. Ges\u00f9 non serve a rassicurarci, ma a darci un motivo per cui affrontare tutta la precariet\u00e0 della vita. Il Dio che tiriamo fuori nel momento del bisogno scompare immediatamente dopo aver risolto il nostro bisogno, ma il Dio di Ges\u00f9 Cristo, il Dio reale non ci lascia mai non solo nella cattiva sorte, ma neanche nella buona. La Sua non \u00e8 una luce che ci immaginiamo per affrontare il buio, ma \u00e8 una luce che \u00e8 con noi anche in pieno giorno. Non \u00e8 un modo per evitare la vita, ma esattamente un modo per affrontarla. Nessuno pu\u00f2 essere Suo discepolo se cerca solo un \u201cpunto d'appoggio\u201d. Si pu\u00f2 essere Suoi discepoli solo se si accetta che Egli sia compagno di viaggio e non fuga. Allo stesso tempo non si pu\u00f2 seguirlo pensando che ci sar\u00e0 un giorno in cui potremmo farlo e sarebbe bello farlo, ma che questo giorno non \u00e8 mai oggi ma sempre domani. Ogni giorno domani. Ogni giorno con un \u201cvalido\u201d motivo per cui ci diciamo che Lo prenderemo sul serio ma non appena avremmo finito di \u201cseppellire una faccenda\u201d in sospeso: \u201c\u00abSignore, permettimi di andar prima a seppellire mio padre\u00bb. Ma Ges\u00f9 gli rispose: \u00abSeguimi e lascia i morti seppellire i loro morti\u00bb\u201d. (Don Luigi Maria Epicoco)", "riflettere": "Se mi accorgo che oggi il Signore mi sta dicendo una cosa vera, allora non rimando: faccio ci\u00f2 che \u00e8 giusto oggi. Attendere in questo caso non \u00e8 pazienza ma fallimento. Che cosa sto rimandando oggi, nella mia vita?", "preghfin": "Signore Ges\u00f9, che hai chiamato chi hai voluto,\nchiama molti di noi a lavorare per te, a lavorare con te.\nTu, che hai illuminato con la parola quelli che hai chiamati,\nilluminaci col dono della fede in te.\nTu, che li hai sostenuti nelle difficolt\u00e0,\naiutaci a vincere le nostre difficolt\u00e0 d'oggi.\nE se chiami qualcuno di noi per consacrarlo tutto a te,\nil tuo amore riscaldi questa vocazione fin dal suo nascere,\ne la faccia crescere e perseverare sino alla fine.\n<i>(Giovanni Paolo II)</i>"}