{"day": 14, "month": 6, "year": 2022, "weekday": 2, "date_str": "marted\u00ec 14 giugno 2022", "quotes": "1Re 21,17-29; Sal 50", "quote_vangelo": "secondo Matteo (5,43-48)", "curatore": "Elisa e Marco Castrucci", "prevangelo": "", "indications": "", "preghiniz": "Piet\u00e0 di me, o Dio, nel tuo amore;\nnella tua grande misericordia\ncancella la mia iniquit\u00e0.\nLavami tutto dalla mia colpa,\ndal mio peccato rendimi puro.\nDistogli lo sguardo dai miei peccati,\ncancella tutte le mie colpe.\nLiberami dal sangue, o Dio, Dio mia salvezza:\nla mia lingua esalter\u00e0 la tua giustizia.\n<i>(Salmo 50)</i>", "vangelo": "In quel tempo, Ges\u00f9 disse ai suoi discepoli: \u00abAvete inteso che fu detto: \u201cAmerai il tuo prossimo\u201d e odierai il tuo nemico. Ma io vi dico: amate i vostri nemici e pregate per quelli che vi perseguitano, affinch\u00e9 siate figli del Padre vostro che \u00e8 nei cieli; egli fa sorgere il suo sole sui cattivi e sui buoni, e fa piovere sui giusti e sugli ingiusti.\nInfatti, se amate quelli che vi amano, quale ricompensa ne avete? Non fanno cos\u00ec anche i pubblicani? E se date il saluto soltanto ai vostri fratelli, che cosa fate di straordinario? Non fanno cos\u00ec anche i pagani?\nVoi, dunque, siate perfetti come \u00e8 perfetto il Padre vostro celeste\u00bb.", "medita": "\u201cSiate perfetti come il Padre vostro \u00e8 perfetto\u201d. Cosa vuol dire Ges\u00f9 con questa frase? Ci chiede davvero di non sbagliare mai? E cos'\u00e8 in fondo la perfezione? Se mi comporto bene, rispetto la legge, non commetto peccati gravi, sono perfetto. In fondo, non ho ucciso nessuno! Eppure pensiamo a quante volte ripetiamo a noi stessi e agli altri una espressione popolare che dice \u201cnessuno \u00e8 perfetto\u201d.\nProviamo a partire da un altro punto di vista: l'amore che Ges\u00f9 ha prediletto \u00e8 stato quello dei peccatori, dei fragili, degli emarginati. Il tutto, nella semplicit\u00e0 del dono. Ha sempre avuto una predilezione per coloro che amavano in modo imperfetto, umano, per i peccatori, o addirittura per coloro che il mondo emarginava perch\u00e9 ritenuti incapaci di amare e portatori solo di cattive azioni. L'amore che Ges\u00f9 ha provato per chiunque ha incontrato non era un amore eroico, perfetto, come nei film. Il Vangelo, la nostra \u201cbuona notizia\u201d, non narra di un amore eroico, perfetto, splendente e luccicante. Ci racconta la storia di un amore spesso non corrisposto, non compreso, un amore fatto di lacrime e sconfitte, di tradimento. Ges\u00f9 ha vissuto come noi la fatica di un amore quotidiano imperfetto. Ma lo ha reso perfetto con la misericordia e col perdono! Imparare la perfezione cristiana rispondendo all'esortazione di Ges\u00f9 di oggi significa concederci la possibilit\u00e0 di sbagliare, di imparare dai nostri errori, e soprattutto perdonare le nostre imperfezioni e perdonare gli altri. Ecco che un amore, con la misericordia, pu\u00f2 divenire perfetto!", "riflettere": "Amate i vostri nemici e pregate per quelli che vi perseguitano: da oggi mi impegno a fare proprio questo, una volta al giorno, nella preghiera. Ogni giorno pregher\u00f2 per una persona che sento come nemica, una persona a cui dare un volto e un nome. Prego per la mia e la sua conversione.", "preghfin": "Ci impegniamo noi e non gli altri\nunicamente noi e non gli altri,\nn\u00e9 chi sta in alto n\u00e9 chi sta in basso,\nn\u00e9 chi crede n\u00e9 chi non crede.\nCi impegniamo\nsenza pretendere che altri s'impegnino,\ncon noi o per suo conto,\ncome noi o in altro modo.\nCi impegniamo\nperch\u00e9 noi crediamo all'amore,\nla sola certezza che non teme confronti,\nla sola che basta per impegnarci perpetuamente.\n<i>(Primo Mazzolari)</i>"}