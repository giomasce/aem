{"day": 19, "month": 6, "year": 2022, "weekday": 7, "date_str": "domenica 19 giugno 2022", "quotes": "Gn 14,18-20; Sal 109; 1Cor 11,23-26", "quote_vangelo": "secondo Luca (9,11b-17)", "curatore": "Elisa e Marco Castrucci", "prevangelo": "", "indications": "Santissimi Corpo e Sangue di Cristo", "preghiniz": "Oracolo del Signore al mio signore:\n\u00abSiedi alla mia destra\nfinch\u00e9 io ponga i tuoi nemici\na sgabello dei tuoi piedi\u00bb.\nA te il principato\nnel giorno della tua potenza\ntra santi splendori;\ndal seno dell'aurora,\ncome rugiada, io ti ho generato.\n<i>(Salmo 109)</i>", "vangelo": "In quel tempo, Ges\u00f9 prese a parlare alle folle del regno di Dio e a guarire quanti avevano bisogno di cure.\nIl giorno cominciava a declinare e i Dodici gli si avvicinarono dicendo: \u00abCongeda la folla perch\u00e9 vada nei villaggi e nelle campagne dei dintorni, per alloggiare e trovare cibo: qui siamo in una zona deserta\u00bb.\nGes\u00f9 disse loro: \u00abVoi stessi date loro da mangiare\u00bb. Ma essi risposero: \u00abNon abbiamo che cinque pani e due pesci, a meno che non andiamo noi a comprare viveri per tutta questa gente\u00bb. C'erano infatti circa cinquemila uomini.\nEgli disse ai suoi discepoli: \u00abFateli sedere a gruppi di cinquanta circa\u00bb. Fecero cos\u00ec e li fecero sedere tutti quanti.\nEgli prese i cinque pani e i due pesci, alz\u00f2 gli occhi al cielo, recit\u00f2 su di essi la benedizione, li spezz\u00f2 e li dava ai discepoli perch\u00e9 li distribuissero alla folla.\nTutti mangiarono a saziet\u00e0 e furono portati via i pezzi loro avanzati: dodici ceste.", "medita": "Questi gesti anticipano quelli dell'Ultima Cena, che danno al pane di Ges\u00f9 il suo significato pi\u00f9 vero. Il pane di Dio \u00e8 Ges\u00f9 stesso. Facendo la Comunione con Lui, riceviamo la sua vita in noi e diventiamo figli del Padre celeste e fratelli tra di noi. Facendo la comunione ci incontriamo con Ges\u00f9 realmente vivo e risorto! Partecipare all'Eucaristia significa entrare nella logica di Ges\u00f9, la logica della gratuit\u00e0, della condivisione. E per quanto siamo poveri, tutti possiamo donare qualcosa. \u201cFare la Comunione\u201d significa anche attingere da Cristo la grazia che ci rende capaci di condividere con gli altri ci\u00f2 che siamo e ci\u00f2 che abbiamo. (Papa Francesco)", "riflettere": "Tutti mangiarono a saziet\u00e0. Quel tutti \u00e8 importante. Sono bambini, donne, uomini. Sono santi e peccatori, sinceri o bugiardi, nessuno escluso, donne di Samaria con cinque mariti e altrettanti divorzi. Nessuno escluso. Pura grazia. \u00c8 volont\u00e0 di Dio che la Chiesa sia cos\u00ec: capace di insegnare, guarire, dare, saziare, accogliere senza escludere nessuno, capace come gli apostoli di accettare la sfida di mettere in comune quello che ha, di mettere in gioco i suoi beni. Se facessimo cos\u00ec ci accorgeremmo che il miracolo \u00e8 gi\u00e0 accaduto, \u00e8 in una prodigiosa moltiplicazione: non del pane ma del cuore. (Ermes Ronchi)", "preghfin": "Anima di Cristo, santificami.\nCorpo di Cristo, salvami.\nSangue di Cristo, inebriami.\nAcqua del costato di Cristo, lavami.\nPassione di Cristo, confortami.\nO buon Ges\u00f9, esaudiscimi.\nDentro le tue ferite nascondimi.\nNon permettere che io mi separi da te.\nDal nemico maligno difendimi.\nNell'ora della mia morte chiamami.\nComandami di venire a te,\nperch\u00e9 con i tuoi Santi io ti lodi\nnei secoli dei secoli. Amen."}