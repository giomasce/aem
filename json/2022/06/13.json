{"day": 13, "month": 6, "year": 2022, "weekday": 1, "date_str": "luned\u00ec 13 giugno 2022", "quotes": "1Re 21,1b-16; Sal 5", "quote_vangelo": "secondo Matteo (5,38-42)", "curatore": "Elisa e Marco Castrucci", "prevangelo": "", "indications": "Sant'Antonio da Padova\nSalterio: terza settimana", "preghiniz": "Porgi l'orecchio, Signore, alle mie parole:\nintendi il mio lamento.\nSii attento alla voce del mio grido,\no mio re e mio Dio,\nperch\u00e9 a te, Signore, rivolgo la mia preghiera.\nSii attento, Signore, al mio lamento.\n<i>(Salmo 5)</i>", "vangelo": "In quel tempo, Ges\u00f9 disse ai suoi discepoli: \u00abAvete inteso che fu detto: \u201cOcchio per occhio\u201d e \u201cdente per dente\u201d. Ma io vi dico di non opporvi al malvagio; anzi, se uno ti d\u00e0 uno schiaffo sulla guancia destra, tu p\u00f3rgigli anche l'altra, e a chi vuole portarti in tribunale e toglierti la tunica, tu lascia anche il mantello.\nE se uno ti costringer\u00e0 ad accompagnarlo per un miglio, tu con lui fanne due.\nDa' a chi ti chiede, e a chi desidera da te un prestito non voltare le spalle\u00bb.", "medita": "Ges\u00f9 non chiede ai suoi discepoli di subire il male, anzi, chiede di reagire, per\u00f2 non con un altro male, ma con il bene. Solo cos\u00ec si spezza la catena del male: un male porta un altro male, un altro porta un altro male\u2026 Si spezza questa catena di male, e cambiano veramente le cose.\nIl male infatti \u00e8 un \u201cvuoto\u201d, un vuoto di bene, e un vuoto non si pu\u00f2 riempire con un altro vuoto, ma solo con un \u201cpieno\u201d, cio\u00e8 con il bene. Una pace senza Croce non \u00e8 la pace di Ges\u00f9. Il Signore ci faccia capire bene come \u00e8 questa pace che Lui ci regala con lo Spirito Santo. (Papa Francesco)", "riflettere": "Cogliere il tempo favorevole, riconoscere il giorno della salvezza significa anche questo: trasformare persino le situazioni pi\u00f9 difficoltose in luoghi nei quali il bene pu\u00f2 essere comunque operato, l'amore pu\u00f2 comunque risplendere. Quali sono i luoghi o le situazioni della mia vita dove ho lasciato vincere la logica del male? Quando non ho concesso all'altro una seconda possibilit\u00e0?", "preghfin": "Signore, quando ho fame, dammi qualcuno che ha bisogno di cibo;\nquando ho un dispiacere, offrimi qualcuno da consolare;\nquando la mia croce diventa pesante,\nfammi condividere la croce di un altro;\nquando non ho tempo,\ndammi qualcuno che io possa aiutare per qualche momento;\nquando sono umiliato, fa che io abbia qualcuno da lodare;\nquando sono scoraggiato, mandami qualcuno da incoraggiare;\nquando ho bisogno della comprensione degli altri,\ndammi qualcuno che ha bisogno della mia;\nquando penso solo a me stesso, attira la mia attenzione su un'altra persona.\n<i>(Madre Teresa di Calcutta)</i>"}