{"day": 15, "month": 6, "year": 2022, "weekday": 3, "date_str": "mercoled\u00ec 15 giugno 2022", "quotes": "2Re 2,1.6-14; Sal 30", "quote_vangelo": "secondo Matteo (6,1-6.16-18)", "curatore": "Elisa e Marco Castrucci", "prevangelo": "", "indications": "", "preghiniz": "Quanto \u00e8 grande la tua bont\u00e0, Signore!\nLa riservi per coloro che ti temono,\nla dispensi, davanti ai figli dell'uomo,\na chi in te si rifugia.\nAmate il Signore, voi tutti suoi fedeli;\nil Signore protegge chi ha fiducia in lui\ne ripaga in abbondanza chi opera con superbia.\nRendete saldo il vostro cuore, voi tutti che sperate nel Signore.\n<i>(Salmo 30)</i>", "vangelo": "In quel tempo, Ges\u00f9 disse ai suoi discepoli: \u00abState attenti a non praticare la vostra giustizia davanti agli uomini per essere ammirati da loro, altrimenti non c'\u00e8 ricompensa per voi presso il Padre vostro che \u00e8 nei cieli.\nDunque, quando fai l'elemosina, non suonare la tromba davanti a te, come fanno gli ipocriti nelle sinagoghe e nelle strade, per essere lodati dalla gente. In verit\u00e0 io vi dico: hanno gi\u00e0 ricevuto la loro ricompensa. Invece, mentre tu fai l'elemosina, non sappia la tua sinistra ci\u00f2 che fa la tua destra, perch\u00e9 la tua elemosina resti nel segreto; e il Padre tuo, che vede nel segreto, ti ricompenser\u00e0.\nE quando pregate, non siate simili agli ipocriti che, nelle sinagoghe e negli angoli delle piazze, amano pregare stando ritti, per essere visti dalla gente. In verit\u00e0 io vi dico: hanno gi\u00e0 ricevuto la loro ricompensa. Invece, quando tu preghi, entra nella tua camera, chiudi la porta e prega il Padre tuo, che \u00e8 nel segreto; e il Padre tuo, che vede nel segreto, ti ricompenser\u00e0.\nE quando digiunate, non diventate malinconici come gli ipocriti, che assumono un'aria disfatta per far vedere agli altri che digiunano. In verit\u00e0 io vi dico: hanno gi\u00e0 ricevuto la loro ricompensa. Invece, quando tu digiuni, prof\u00f9mati la testa e l\u00e0vati il volto, perch\u00e9 la gente non veda che tu digiuni, ma solo il Padre tuo, che \u00e8 nel segreto; e il Padre tuo, che vede nel segreto, ti ricompenser\u00e0\u00bb.", "medita": "Come si vive da cristiani? Oggi Ges\u00f9 ci d\u00e0 una lezione di stile cristiano: il cristiano fa le cose non per essere visto o gratificato dagli applausi e dai \u201cmi piace\u201d degli altri. Non conta le visualizzazioni delle sue foto sui social, non gli importa di quante persone mettono un <i>like</i>. Il cristiano sa che l'amore pi\u00f9 bello \u00e8 quello meno ostentato, che agisce silenziosamente, che non aspetta di sentirsi dire grazie. \u201cState attenti a non praticare la vostra giustizia davanti agli uomini per essere ammirati da loro, altrimenti non c'\u00e8 ricompensa per voi presso il Padre vostro che \u00e8 nei cieli\u201d. Dovremmo passare dalla logica dell'apparenza alla logica dell'appartenenza. Se io desidero apparire cerco conferme, mi rifugio nelle conversazioni con chi mi d\u00e0 sempre ragione e mi \u201cadora\u201d. Ma se scelgo la logica dell'appartenenza, faccio il bene solo per cercare il bene dell'altro, indipendentemente dalla reazione dell'altro.\n\u201cE il Padre tuo, che vede nel segreto, ti ricompenser\u00e0\u201d. Cos\u00ec il nascondimento diventa il luogo della libert\u00e0. Tanto pi\u00f9 rifiutiamo di metterci in mostra, di cercare contraccambio, di volere che gli altri se ne accorgano, tanto pi\u00f9 significher\u00e0 che ci sentiremo amati e liberi, e proprio per questo non cercheremo niente di pi\u00f9. Ges\u00f9 ci parla nel Vangelo non per farci venire i sensi di colpa, ma per saper leggere i sintomi della nostra vita e cos\u00ec capire davvero qual \u00e8 il nome del nostro problema. Dietro il sintomo dell'apparenza c'\u00e8 quasi sempre una richiesta di amore e attenzione. La vita spirituale \u00e8 risposta a una domanda del genere.", "riflettere": "Quali gesti e azioni mi danno soddisfazione se mostrati agli altri? Penso a una situazione, un gesto, una abitudine, che solitamente porto davanti agli altri e mi impegno a renderla \u201csilenziosa\u201d, a portarla nel nascondimento, in modo che gli altri vedano solo i suoi frutti.", "preghfin": "Le mie mani, coperte di cenere, segnate dal mio peccato e da fallimenti,\ndavanti a te, Signore, io le apro, perch\u00e9 ridiventino capaci di costruire\ne perch\u00e9 tu ne cancelli la sporcizia.\nLe mie mani, avvinghiate ai mie possessi e alle mie idee gi\u00e0 assodate,\ndavanti a te, o Signore, io le apro, perch\u00e9 lascino andare i miei tesori\u2026\nLe mie mani, pronte a lacerare e a ferire, davanti a te, o Signore,\nio le apro, perch\u00e9 ridiventino capaci di accarezzare.\nLe mie mani, chiuse come pugni di odio e di violenza, davanti a te,\no Signore, io le apro: deponi in loro la tua tenerezza.\nLe mie mani si separano da loro peccato davanti a te, o Signore,\nio le apro: attendo il tuo perdono.\n<i>(Charles Singer)</i>"}