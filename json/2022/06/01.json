{"day": 1, "month": 6, "year": 2022, "weekday": 3, "date_str": "mercoled\u00ec 1 giugno 2022", "quotes": "At 20,28-38; Sal 67", "quote_vangelo": "secondo Giovanni (17,11b-19)", "curatore": "Elisa e Marco Castrucci", "prevangelo": "", "indications": "San Giustino\nTempo di Pasqua\nSalterio: terza settimana", "preghiniz": "Regni della terra, cantate a Dio,\ncantate inni al Signore,\na Colui che cavalca nei cieli, nei cieli eterni.\nEcco, fa sentire la sua voce, una voce potente!\nRiconoscete a Dio la sua potenza,\nla sua maest\u00e0 sopra Israele,\nla sua potenza sopra le nubi.\n<i>(Salmo 67)</i>", "vangelo": "In quel tempo, [Ges\u00f9, alz\u00e0ti gli occhi al cielo, preg\u00f2 dicendo:] \u00abPadre santo, custodiscili nel tuo nome, quello che mi hai dato, perch\u00e9 siano una sola cosa, come noi.\nQuand'ero con loro, io li custodivo nel tuo nome, quello che mi hai dato, e li ho conservati, e nessuno di loro \u00e8 andato perduto, tranne il figlio della perdizione, perch\u00e9 si compisse la Scrittura. Ma ora io vengo a te e dico questo mentre sono nel mondo, perch\u00e9 abbiano in se stessi la pienezza della mia gioia. Io ho dato loro la tua parola e il mondo li ha odiati, perch\u00e9 essi non sono del mondo, come io non sono del mondo.\nNon prego che tu li tolga dal mondo, ma che tu li custodisca dal Maligno. Essi non sono del mondo, come io non sono del mondo.\nConsacrali nella verit\u00e0. La tua parola \u00e8 verit\u00e0. Come tu hai mandato me nel mondo, anche io ho mandato loro nel mondo; per loro io consacro me stesso, perch\u00e9 siano anch'essi consacrati nella verit\u00e0\u00bb.", "medita": "Custodiscili nel tuo nome, perch\u00e9 siano una sola cosa, come noi! Attraverso questa intensa preghiera, Ges\u00f9 affida i suoi discepoli al Padre. Oggi come allora prega e desidera l'unione per noi, chiamandoci a essere nel mondo, senza appartenere al mondo. Il luogo dove abitiamo, la nostra famiglia, la parrocchia, i gruppi, e tutte le persone che incontriamo durante le nostre faticose giornate: rischiamo di diventare \u201cdel mondo\u201d quando ci nascondiamo in tutte queste situazioni, dividendoci. Abbiamo bisogno di essere custoditi da Dio, uniti a Lui e uniti tra noi. Siamo anche consacrati nella verit\u00e0: Ges\u00f9 non ci tira fuori dalle dinamiche del quotidiano, ma ci d\u00e0 la possibilit\u00e0 di attraversare la quotidianit\u00e0 in una logica diversa; unione, amore, perdono e verit\u00e0 sono l'energia di Dio. Ges\u00f9 chiede con forza e infinita dolcezza al Padre di custodire i suoi dal Maligno, ma non \u00e8 questo il desiderio unico e ultimo di Ges\u00f9; questo \u00e8 il mezzo indispensabile, la modalit\u00e0 meravigliosa e pacificante affinch\u00e9 il desiderio si compia. Quale dunque \u00e8 il desiderio di Ges\u00f9 per i suoi, qual \u00e8 il desiderio che Ges\u00f9 chiede al Padre di realizzare al di sopra di ogni altra cosa? Qual \u00e8 il fine della sua incarnazione terrena, qual \u00e8 lo scopo della sua missione, il motivo per cui ha accettato il peso terribile della croce e della morte? La nostra salvezza, la nostra unione con il Padre e tra noi.", "riflettere": "Nella corsa del quotidiano, in quali azioni o momenti faccio pi\u00f9 fatica a sentirmi unito a Dio? Mi sento \u201ccustodito\u201d da Dio durante ogni istante della giornata? Quali sono i \u201cluoghi\u201d fisici e relazionali dove mi nascondo da Dio e dalla sua chiamata alla Verit\u00e0?", "preghfin": "Signore, resta con me in questo giorno\ne anima le mie azioni\nle mie parole e i miei pensieri.\nCustodisci i miei piedi\nperch\u00e9 non passeggino oziosi,\nma mi portino incontro alle necessit\u00e0 degli altri.\nCustodisci le mie mani\nperch\u00e9 non si allunghino per fare il male\nma sempre per abbracciare e aiutare.\n<i>(preghiera del secolo VIII)</i>"}