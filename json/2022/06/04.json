{"day": 4, "month": 6, "year": 2022, "weekday": 6, "date_str": "sabato 4 giugno 2022", "quotes": "At 28,16-20.30-31; Sal 10", "quote_vangelo": "secondo Giovanni (21,20-25)", "curatore": "Elisa e Marco Castrucci", "prevangelo": "", "indications": "", "preghiniz": "Nel Signore mi sono rifugiato.\nEcco, i malvagi tendono l'arco,\naggiustano la freccia sulla corda\nper colpire nell'ombra i retti di cuore.\nQuando sono scosse le fondamenta,\nil giusto che cosa pu\u00f2 fare?\nMa il Signore sta nel suo tempio santo,\nil Signore ha il trono nei cieli.\nI suoi occhi osservano attenti,\nle sue pupille scrutano l'uomo.\nGiusto \u00e8 il Signore, ama le cose giuste;\ngli uomini retti contempleranno il suo volto.\n<i>(Salmo 10)</i>", "vangelo": "In quel tempo, Pietro si volt\u00f2 e vide che li seguiva quel discepolo che Ges\u00f9 amava, colui che nella cena si era chinato sul suo petto e gli aveva domandato: \u00abSignore, chi \u00e8 che ti tradisce?\u00bb. Pietro dunque, come lo vide, disse a Ges\u00f9: \u00abSignore, che cosa sar\u00e0 di lui?\u00bb. Ges\u00f9 gli rispose: \u00abSe voglio che egli rimanga finch\u00e9 io venga, a te che importa? Tu seguimi\u00bb. Si diffuse perci\u00f2 tra i fratelli la voce che quel discepolo non sarebbe morto. Ges\u00f9 per\u00f2 non gli aveva detto che non sarebbe morto, ma: \u00abSe voglio che egli rimanga finch\u00e9 io venga, a te che importa?\u00bb.\nQuesti \u00e8 il discepolo che testimonia queste cose e le ha scritte, e noi sappiamo che la sua testimonianza \u00e8 vera. Vi sono ancora molte altre cose compiute da Ges\u00f9 che, se fossero scritte una per una, penso che il mondo stesso non basterebbe a contenere i libri che si dovrebbero scrivere.", "medita": "\u201cSe io fossi Dio, farei le cose in maniera diversa\u201d. Quante volte ci lasciamo trasportare da questo pensiero! Un po' come fa in questo Vangelo Pietro, che interroga Ges\u00f9 su che cosa sar\u00e0 del futuro del discepolo. Come Pietro anche noi stiamo sempre a sindacare l'operato del Signore, mossi dalla nostra superbia e dalla tentazione di ritenerci perfetti\u2026 Ma i pensieri di Dio non sono i nostri pensieri, e le nostre vie non sono le Sue vie!\nIl Signore dice a Pietro e a noi: \u201cTu seguimi e poi comprenderai\u201d. Ecco qui la grande tentazione nella vita del discepolo di Ges\u00f9: Signore, prima fammi comprendere perch\u00e9 vuoi che io obbedisca alla tua parola e poi far\u00f2 la tua volont\u00e0. In fondo, Signore, non mi fido appieno di te, ho bisogno di contare sulle mie forze, sulle mie certezze, e devo conoscere prima ogni cosa per poter scegliere di seguirti. Ma il Signore non mente, non c'inganna: vuole solo il nostro bene, e Lui solo sa quello che \u00e8 davvero il nostro bene. Il Signore chiamandoci a seguirlo chiede la nostra piena e totale fiducia. Chiediamo a Maria di aiutarci a pronunciare con fiducia e abbandono il nostro \u201cS\u00ec\u201d quotidiano a Dio: sar\u00e0 Lui a sostenerci e a trasformare le nostre paure in gesti di coraggio. Chiediamo a Lei di insegnarci l'umilt\u00e0.", "riflettere": "Sono davvero testimone di verit\u00e0? Amo essere guardato dagli altri e apparire come un perfetto cristiano? Quando mi trovo a prendere una decisione, prego? Di fronte a delle scelte, prendo in considerazione che esista un desiderio di Dio per il mio bene o conto unicamente sulle mie forze e sulla mia capacit\u00e0 di organizzarmi da solo la vita?", "preghfin": "Ave Maria, donna della fede, prima dei discepoli!\nVergine Madre della Chiesa,\naiutaci a rendere sempre ragione della speranza che \u00e8 in noi,\nconfidando nella bont\u00e0 dell'uomo\ne nell'amore del Padre.\nInsegnaci a costruire il mondo dal di dentro:\nnella profondit\u00e0 del silenzio e dell'orazione,\nnella gioia dell'amore fraterno,\nnella fecondit\u00e0 insostituibile della Croce.\n<i>(Giovanni Paolo II)</i>"}