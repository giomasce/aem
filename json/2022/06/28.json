{"day": 28, "month": 6, "year": 2022, "weekday": 2, "date_str": "marted\u00ec 28 giugno 2022", "quotes": "Am 3,1-8;4,11-12; Sal 5", "quote_vangelo": "secondo Matteo (8,23-27)", "curatore": "Elisa e Marco Castrucci", "prevangelo": "", "indications": "Sant'Ireneo", "preghiniz": "Benedici il Signore, anima mia,\nquanto \u00e8 in me benedica il suo santo nome.\nBenedici il Signore, anima mia,\nnon dimenticare tutti i suoi benefici.\nMisericordioso e pietoso \u00e8 il Signore,\nlento all'ira e grande nell'amore.\nNon ci tratta secondo i nostri peccati\ne non ci ripaga secondo le nostre colpe.\nPerch\u00e9 quanto il cielo \u00e8 alto sulla terra,\ncos\u00ec la sua misericordia \u00e8 potente su quelli che lo temono.\n<i>(Salmo 102)</i>", "vangelo": "In quel tempo, salito Ges\u00f9 sulla barca, i suoi discepoli lo seguirono. Ed ecco, avvenne nel mare un grande sconvolgimento, tanto che la barca era coperta dalle onde; ma egli dormiva.\nAllora si accostarono a lui e lo svegliarono, dicendo: \u00abSalvaci, Signore, siamo perduti!\u00bb. Ed egli disse loro: \u00abPerch\u00e9 avete paura, gente di poca fede?\u00bb. Poi si alz\u00f2, minacci\u00f2 i venti e il mare e ci fu grande bonaccia.\nTutti, pieni di stupore, dicevano: \u00abChi \u00e8 mai costui, che perfino i venti e il mare gli obbediscono?\u00bb.", "medita": "Ecco il sogno di tutti di noi: poter condurre una vita serena, semplice, tranquilla. Ma la realt\u00e0 \u00e8 un'altra. Molto spesso ci imbattiamo nella fatica di incontrare alti e bassi, momenti difficili e critici alternati a istanti di pace e relax. La vita \u00e8 fatta cos\u00ec, \u00e8 imprevedibile: sfida e sorprende al tempo stesso. Ges\u00f9 che dorme sulla barca diventa simbolo affascinante per tutti noi: \u00e8 inutile cercare di stabilizzare totalmente la vita. \u00c8 uno sforzo vano, che non dar\u00e0 i risultati sperati. Possiamo invece scoprire nel nostro cuore la capacit\u00e0 di rasserenarci, nella misura in cui capiamo a chi donarlo. \u00c8 nella fiducia che possiamo trovare un porto sicuro. Come un bambino sul sedile posteriore dell'auto mentre il babbo o la mamma guida, cos\u00ec anche noi, al sicuro nel cuore del Padre, possiamo affrontare le onde della vita con una certa qual pace. La domanda non \u00e8 pi\u00f9 solamente \u201ccome faccio a resistere a questa situazione?\u201d. La questione fondamentale diventa ricordarsi a chi apparteniamo. Ancora di pi\u00f9: a chi abbiamo deciso di appartenere. La fiducia e la fede non sono <i>optional</i> nella vita, ma parti fondamentali. Sono lo sterzo con il quale possiamo affrontare con vera umanit\u00e0 le curve della vita.", "riflettere": "Qual \u00e8 oggi il mare agitato per me, per la mia vita? Sono stato qualche volta al punto di soccombere nelle acque agitate del mare della vita? Cosa mi ha salvato o a che cosa mi sono aggrappato?", "preghfin": "Padre mio, io mi abbandono a te,\nfa di me ci\u00f2 che ti piace.\nQualunque cosa tu faccia di me Ti ringrazio.\nSono pronto a tutto, accetto tutto.\nLa tua volont\u00e0 si compia in me, in tutte le tue creature.\nNon desidero altro, mio Dio.\nAffido l'anima mia alle tue mani, Te la dono mio Dio,\ncon tutto l'amore del mio cuore perch\u00e9 ti amo,\ned \u00e8 un bisogno del mio amore di donarmi\ndi pormi nelle tue mani senza riserve\ncon infinita fiducia, perch\u00e9 Tu sei mio Padre.\n<i>(Charles de Foucauld)</i>"}