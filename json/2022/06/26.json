{"day": 26, "month": 6, "year": 2022, "weekday": 7, "date_str": "domenica 26 giugno 2022", "quotes": "1Re 19,16b.19-21; Sal 15; Gal 5,1.13-18", "quote_vangelo": "secondo Luca (9,51-62)", "curatore": "Elisa e Marco Castrucci", "prevangelo": "", "indications": "Salterio: prima settimana", "preghiniz": "Proteggimi, o Dio: in te mi rifugio.\nHo detto al Signore: \u201cIl mio Signore sei tu\u201d.\nIl Signore \u00e8 mia parte di eredit\u00e0 e mio calice:\nnelle tue mani \u00e8 la mia vita.\nMi indicherai il sentiero della vita,\ngioia piena alla tua presenza,\ndolcezza senza fine alla tua destra.\n<i>(Salmo 15)</i>", "vangelo": "Mentre stavano compiendosi i giorni in cui sarebbe stato elevato in alto, Ges\u00f9 prese la ferma decisione di mettersi in cammino verso Gerusalemme e mand\u00f2 messaggeri davanti a s\u00e9.\nQuesti si incamminarono ed entrarono in un villaggio di Samaritani per preparargli l'ingresso. Ma essi non vollero riceverlo, perch\u00e9 era chiaramente in cammino verso Gerusalemme. Quando videro ci\u00f2, i discepoli Giacomo e Giovanni dissero: \u00abSignore, vuoi che diciamo che scenda un fuoco dal cielo e li consumi?\u00bb. Si volt\u00f2 e li rimprover\u00f2. E si misero in cammino verso un altro villaggio.\nMentre camminavano per la strada, un tale gli disse: \u00abTi seguir\u00f2 dovunque tu vada\u00bb. E Ges\u00f9 gli rispose: \u00abLe volpi hanno le loro tane e gli uccelli del cielo i loro nidi, ma il Figlio dell'uomo non ha dove posare il capo\u00bb.\nA un altro disse: \u00abSeguimi\u00bb. E costui rispose: \u00abSignore, permettimi di andare prima a seppellire mio padre\u00bb. Gli replic\u00f2: \u00abLascia che i morti seppelliscano i loro morti; tu invece va' e annuncia il regno di Dio\u00bb.\nUn altro disse: \u00abTi seguir\u00f2, Signore; prima per\u00f2 lascia che io mi congedi da quelli di casa mia\u00bb. Ma Ges\u00f9 gli rispose: \u00abNessuno che mette mano all'aratro e poi si volge indietro, \u00e8 adatto per il regno di Dio\u00bb.", "medita": "Da quel momento, dopo quella \u201cferma decisione\u201d, Ges\u00f9 punta dritto al traguardo, e anche alle persone che incontra e che gli chiedono di seguirlo, dice chiaramente quali sono le condizioni: non avere una dimora stabile; sapersi distaccare dagli affetti umani; non cedere alla nostalgia del passato.\nMa Ges\u00f9 dice anche ai suoi discepoli, incaricati di precederlo sulla via verso Gerusalemme per annunciare il suo passaggio, di non imporre nulla: se non troveranno disponibilit\u00e0 ad accoglierlo, si proceda oltre, si vada avanti. Ges\u00f9 non impone mai, Ges\u00f9 \u00e8 umile, Ges\u00f9 invita. Se tu vuoi, vieni. L'umilt\u00e0 di Ges\u00f9 \u00e8 cos\u00ec: Lui invita sempre, non impone. (Papa Francesco)", "riflettere": "In un ambiente ateo per vivere bisogna evangelizzare. Evangelizzare diviene una sorta di necessit\u00e0 organica, un dovere prioritario del nostro stato. L'evangelizzazione \u00e8 frutto di una Vita, effetto normale della vita normale. L'evangelizzazione \u00e8 un'esigenza dell'amore. Noi non cerchiamo l'apostolato; \u00e8 l'apostolato che cerca noi. Dio, amandoci per primo, ci rende fratelli e ci fa apostoli. Come divideremmo pane, tetto, cuore con questo prossimo che \u00e8 la nostra carne, senza essere traboccanti per lui dell'amore del nostro Dio, ignorato proprio da questo prossimo? Senza Dio tutto \u00e8 miseria. Per colui che amiamo, non tolleriamo la miseria, la pi\u00f9 grande meno di ogni altra. Non essere apostoli? Non essere missionari? Come non evangelizzeremo, se il vangelo \u00e8 sulla nostra pelle, nelle nostre mani, nei nostri cuori, nelle nostre menti? (Madeleine Delbr\u00eal)", "preghfin": "Signore,\nfammi conoscere la bellezza della tua chiamata\ne il dono della tua costante presenza.\nAiutami a capire il tuo disegno su di me\ne ad ascoltarti e imitarti con filiale docilit\u00e0.\nFammi comprendere a che punto sono\nnel cammino della vita cristiana:\nquali sono i difetti da superare\ne le virt\u00f9 da conquistare.\nMi abbandono a te,\nperch\u00e9 tu mi aiuti sempre pi\u00f9 a fare\nla tua soave volont\u00e0.\nTe lo chiedo con cuore nuovo,\npi\u00f9 grande e pi\u00f9 forte,\nper Cristo Signore nostro. Amen."}