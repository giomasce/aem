{"day": 24, "month": 6, "year": 2022, "weekday": 5, "date_str": "venerd\u00ec 24 giugno 2022", "quotes": "Ez 34,11-16; Sal 22; Rm 5,5b-11", "quote_vangelo": "secondo Luca (15,3-7)", "curatore": "Elisa e Marco Castrucci", "prevangelo": "", "indications": "Sacratissimo Cuore di Ges\u00f9", "preghiniz": "Signore, tu mi scruti e mi conosci,\ntu conosci quando mi siedo e quando mi alzo,\nintendi da lontano i miei pensieri,\nosservi il mio cammino e il mio riposo,\nti sono note tutte le mie vie.\nSei tu che hai formato i miei reni\ne mi hai tessuto nel grembo di mia madre.\nIo ti rendo grazie:\nhai fatto di me una meraviglia stupenda.\n<i>(Salmo 138)</i>", "vangelo": "In quel tempo, Ges\u00f9 disse ai farisei e agli scribi questa parabola: \u00abChi di voi, se ha cento pecore e ne perde una, non lascia le novantanove nel deserto e va in cerca di quella perduta, finch\u00e9 non la trova?\nQuando l'ha trovata, pieno di gioia se la carica sulle spalle, va a casa, chiama gli amici e i vicini e dice loro: \u201cRallegratevi con me, perch\u00e9 ho trovato la mia pecora, quella che si era perduta\u201d.\nIo vi dico: cos\u00ec vi sar\u00e0 gioia nel cielo per un solo peccatore che si converte, pi\u00f9 che per novantanove giusti i quali non hanno bisogno di conversione\u00bb.", "medita": "Ecco i motivi della gioia di Dio: ritrovarci e accoglierci nel suo Amore. E com'\u00e8 la gioia di Dio? \u00c8 come quella di quando il pastore trova la pecorella che aveva perso. E noi, che siamo suoi figli, come possiamo essere motivo di gioia per Dio? Facendoci ritrovare da Lui, abbandonandoci pienamente al suo Amore, alla sua grazia. S\u00ec perch\u00e9 non basta che Dio ci venga a cercare, occorre anche lasciarsi trovare.\nA Dio non spaventa che ci perdiamo. Tutti si perdono in questa vita, a causa propria o a causa di altri. Il problema \u00e8 farsi ritrovare.\nCosa pu\u00f2 succedere invece? Pensiamo a tutti coloro che non vengono a Messa. Sapete spesso qual'\u00e8 il problema? Una indegnit\u00e0! Cio\u00e8 il ragionamento \u00e8 un po' questo: ormai sono diverse volte che non vado alla Messa, non riesco pi\u00f9 a trovare il tempo nemmeno per confessarmi\u2026 perch\u00e9 continuare? E cos\u00ec smetto del tutto. Eppure basta poco. Basta farsi vedere. Ecco Ges\u00f9 sono qui. Guardami. Lui non smette mai di guardarci, e come la pecorella perduta esce in cerca di noi, e la Sua gioia \u00e8 piena quando ci trova!\nFa tutto Ges\u00f9. A noi spetta solo di farci guardare da Lui. A noi spetta scegliere farci trovare da Lui.", "riflettere": "\u00c8 cos\u00ec che Dio ci ama veramente. Non ci schiaccia con un amore che basta a se stesso, onnipotente e trionfante; egli mendica anche il nostro amore. Non siamo i soli a dipendere dal suo amore. Anch'egli vuole, per cos\u00ec dire, dipendere dal nostro. Non siamo i soli a porre le radici nel suo Cuore. Anche lui vuole avere le sue radici nel nostro. Egli vuole infatti che diventiamo suo tormento e sua gioia. (A. Louf)", "preghfin": "Cuore santissimo di Ges\u00f9,\nfonte di ogni bene,\nti adoro, ti amo, ti ringrazio\ne, pentito vivamente dei miei peccati,\nti presento questo povero mio cuore.\nRendilo umile, paziente, puro\ne in tutto conforme ai desideri tuoi.\nProteggimi nei pericoli,\nconsolami nelle afflizioni,\nconcedimi la sanit\u00e0 del corpo e dell'anima,\nsoccorso nelle mie necessit\u00e0 spirituali e materiali,\nla tua benedizione in tutte le mie opere\ne la grazia di una santa morte."}