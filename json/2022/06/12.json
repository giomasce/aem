{"day": 12, "month": 6, "year": 2022, "weekday": 7, "date_str": "domenica 12 giugno 2022", "quotes": "Prv 8,22-31; Sal 8; Rm 5,1-5", "quote_vangelo": "secondo Giovanni (16,12-15)", "curatore": "Elisa e Marco Castrucci", "prevangelo": "", "indications": "Santissima Trinit\u00e0", "preghiniz": "Quando vedo i tuoi cieli, opera delle tue dita,\nla luna e le stelle che tu hai fissato,\nche cosa \u00e8 mai l'uomo perch\u00e9 di lui ti ricordi,\nil figlio dell'uomo, perch\u00e9 te ne curi?\nDavvero l'hai fatto poco meno di un dio,\ndi gloria e di onore lo hai coronato.\nGli hai dato potere sulle opere delle tue mani,\ntutto hai posto sotto i suoi piedi.\nO Signore, quanto \u00e8 mirabile il tuo nome su tutta la terra!\n<i>(Salmo 8)</i>", "vangelo": "In quel tempo, disse Ges\u00f9 ai suoi discepoli: \u00abMolte cose ho ancora da dirvi, ma per il momento non siete capaci di portarne il peso.\nQuando verr\u00e0 lui, lo Spirito della verit\u00e0, vi guider\u00e0 a tutta la verit\u00e0, perch\u00e9 non parler\u00e0 da se stesso, ma dir\u00e0 tutto ci\u00f2 che avr\u00e0 udito e vi annuncer\u00e0 le cose future.\nEgli mi glorificher\u00e0, perch\u00e9 prender\u00e0 da quel che \u00e8 mio e ve lo annuncer\u00e0. Tutto quello che il Padre possiede \u00e8 mio; per questo ho detto che prender\u00e0 da quel che \u00e8 mio e ve lo annuncer\u00e0\u00bb.", "medita": "Ges\u00f9 ci rivela oggi che Dio \u00e8 Trinit\u00e0, cio\u00e8 comunione. Ci dice che se noi vediamo \u201cda fuori\u201d che Dio \u00e8 unico, in realt\u00e0 questa unit\u00e0 \u00e8 frutto della comunione del Padre col Figlio nello Spirito Santo. Talmente uniti da essere uno, talmente orientati l'uno verso l'altro da essere completamente uniti.\nDio non \u00e8 la perfezione lontana e asettica, non vive nei cieli distaccato dalla terra e dalle nostre umane fragilit\u00e0. Dio \u00e8 amore, famiglia, festa, comunione, attrazione e tensione dell'uno verso l'altro. Dio, che \u00e8 Padre, Figlio e Spirito Santo, uno e trino, \u00e8 comunione piena e una \u201cpersona\u201d talmente unita e armonica che noi da fuori percepiamo come unico.\nDio \u00e8 Trinit\u00e0, relazione, dono, armonia, comunione. E se Dio \u00e8 comunione, noi siamo stati creati a sua immagine! E in questa logica di comunione siamo stati battezzati. Siamo nati per la comunione (non per la solitudine), per il dono (non per l'egoismo), per la luce, per realizzare la comunione qui in terra nel progetto che Dio ha per noi.", "riflettere": "Ci sono delle verit\u00e0, dice Ges\u00f9, di cui ancora non sappiamo portare il peso: guardando la mia vita intravedo queste verit\u00e0? Siamo chiamati a vivere gli uni con gli altri, per gli altri, e negli altri: con quali \u201caltri\u201d faccio pi\u00f9 fatica a vivere questa chiamata?", "preghfin": "Donaci, o Signore, in una parola il tuo Spirito,\ni suoi frutti, che secondo l'apostolo sono: l'amore, la gioia, la pace, la pazienza,\nla mitezza, la bont\u00e0, la fiducia, la dolcezza, la modestia, la confidenza (Gal 5, 22).\nSe possederemo questo Spirito e i suoi frutti,\nallora non saremo pi\u00f9 servi della legge, ma liberi figli di Dio.\nAllora lo Spirito esclamer\u00e0 in noi: Abba, Padre amato.\nAllora Egli interceder\u00e0 per noi con gemiti inenarrabili.\nAllora Egli sar\u00e0 unzione, sigillo e caparra della vita eterna.\nAllora sar\u00e0 la sorgente dell'acqua indefettibile che pullula nel cuore\ne zampilla nella vita eterna e sussurra: Su, torna al Padre!\n<i>(Karl Rahner, Hugo Rahner, </i>Preghiere<i>)</i>"}