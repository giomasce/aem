{"day": 22, "month": 6, "year": 2022, "weekday": 3, "date_str": "mercoled\u00ec 22 giugno 2022", "quotes": "2Re 22,8-13;23,1-3; Sal 118", "quote_vangelo": "secondo Matteo (7,15-20)", "curatore": "Elisa e Marco Castrucci", "prevangelo": "", "indications": "", "preghiniz": "Signore, chi abiter\u00e0 nella tua tenda?\nChi dimorer\u00e0 sul tuo santo monte?\nColui che cammina senza colpa,\nagisce con giustizia e parla lealmente,\nnon dice calunnia con la lingua,\nnon fa danno al suo prossimo\ne non lancia insulto al suo vicino.\nColui che agisce in questo modo\nrester\u00e0 saldo per sempre.\n<i>(Salmo 15)</i>", "vangelo": "In quel tempo, Ges\u00f9 disse ai suoi discepoli:\n\u00abGuardatevi dai falsi profeti, che vengono a voi in veste di pecore, ma dentro sono lupi rapaci! Dai loro frutti li riconoscerete.\nSi raccoglie forse uva dagli spini, o fichi dai rovi? Cos\u00ec ogni albero buono produce frutti buoni e ogni albero cattivo produce frutti cattivi; un albero buono non pu\u00f2 produrre frutti cattivi, n\u00e9 un albero cattivo produrre frutti buoni. Ogni albero che non d\u00e0 buon frutto viene tagliato e gettato nel fuoco. Dai loro frutti dunque li riconoscerete\u00bb.", "medita": "Le parole di Ges\u00f9 oggi ci insegnano che vi sono buoni che degenerano e finiscono col dare cattivi frutti, e che, al contrario, vi sono cattivi che cambiano e finiscono col dare frutti buoni. Cosa significa quindi, in definitiva, che \u00abogni albero buono produce frutti buoni\u00bb (Mt 7, 17)? Significa che ci\u00f2 che \u00e8 buono lo \u00e8 in quanto fa il bene e non si stanca. Fa il bene e non cede alla tentazione di fare il male. Fa il bene e persevera. Fa il bene e se arriva a cedere davanti alla fatica di operare per il bene, se arriva a cadere nella tentazione di fare del male, o di scoraggiarsi, lo riconosce sinceramente, si pente con cuore umile e\u2026 rincomincia da l\u00ec, dal bene! \u00abMostrami la tua fede senza le opere, ed io con le mie opere ti mostrer\u00f2 la mia fede\u00bb (Gc 2, 18): dai nostri frutti, ci riconosceranno!", "riflettere": "Il tipo di vita pi\u00f9 nocivo \u00e8 quello che assomiglia al vero cristianesimo. I pi\u00f9 grandi nemici della fede cristiana non sono gli estremisti, che ignorano il Vangelo e perseguitano i cristiani; sono piuttosto coloro che professano di essere cristiani, ma non lo sono in verit\u00e0, \u00e8 su queste persone che, un giorno, si abbatter\u00e0 la condanna che il Signore qui pronuncia contro i falsi profeti. (M. L. Jones)", "preghfin": "Le mie mani, coperte di cenere, segnate dal mio peccato e da fallimenti,\ndavanti a te, Signore, io le apro, perch\u00e9 ridiventino capaci di costruire\ne perch\u00e9 tu ne cancelli la sporcizia.\nLe mie mani, avvinghiate ai mie possessi e alle mie idee gi\u00e0 assodate,\ndavanti a te, o Signore, io le apro, perch\u00e9 lascino andare i miei tesori\u2026\nLe mie mani, pronte a lacerare e a ferire, davanti a te, o Signore,\nio le apro, perch\u00e9 ridiventino capaci di accarezzare.\nLe mie mani, chiuse come pugni di odio e di violenza, davanti a te,\no Signore, io le apro: deponi in loro la tua tenerezza.\nLe mie mani si separano da loro peccato, davanti a te, o Signore;\nio le apro: attendo il tuo perdono.\n<i>(Charles Singer)</i>"}