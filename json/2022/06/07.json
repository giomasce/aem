{"day": 7, "month": 6, "year": 2022, "weekday": 2, "date_str": "marted\u00ec 7 giugno 2022", "quotes": "1Re 17,7-16; Sal 4", "quote_vangelo": "secondo Matteo (5,13-16)", "curatore": "Elisa e Marco Castrucci", "prevangelo": "", "indications": "", "preghiniz": "Quando t'invoco, rispondimi, Dio della mia giustizia!\nNell'angoscia mi hai dato sollievo;\npiet\u00e0 di me, ascolta la mia preghiera.\nFino a quando, voi uomini, calpesterete il mio onore,\namerete cose vane e cercherete la menzogna?\nSappiatelo: il Signore fa prodigi per il suo fedele;\nil Signore mi ascolta quando lo invoco.\nTremate e pi\u00f9 non peccate,\nnel silenzio, sul vostro letto, esaminate il vostro cuore.\nOffrite sacrifici legittimi\ne confidate nel Signore.\nMolti dicono: \u00abChi ci far\u00e0 vedere il bene,\nse da noi, Signore, \u00e8 fuggita la luce del tuo volto?\u00bb.\nHai messo pi\u00f9 gioia nel mio cuore\ndi quanta ne diano a loro grano e vino in abbondanza.\nIn pace mi corico e subito mi addormento,\nperch\u00e9 tu solo, Signore, fiducioso mi fai riposare.\n<i>(Salmo 4)</i>", "vangelo": "In quel tempo, Ges\u00f9 disse ai suoi discepoli: \u00abVoi siete il sale della terra; ma se il sale perde il sapore, con che cosa lo si render\u00e0 salato? A null'altro serve che ad essere gettato via e calpestato dalla gente.\nVoi siete la luce del mondo; non pu\u00f2 restare nascosta una citt\u00e0 che sta sopra un monte, n\u00e9 si accende una lampada per metterla sotto il moggio, ma sul candelabro, e cos\u00ec fa luce a tutti quelli che sono nella casa. Cos\u00ec risplenda la vostra luce davanti agli uomini, perch\u00e9 vedano le vostre opere buone e rendano gloria al Padre vostro che \u00e8 nei cieli\u00bb.", "medita": "Ges\u00f9 ha appena proclamato le beatitudini, e aggiunge, rivolto ai suoi discepoli e a noi: se vivete questo, voi siete \u00absale e luce della terra\u00bb. Siamo sorpresi da questa affermazione. Sappiamo che Dio \u00e8 luce del mondo, e ci crediamo. Ma anche l'uomo \u00e8 luce del mondo e sale della terra, pur con tutti i suoi difetti e limiti. Si, anche io e te siamo luce del mondo e sale della terra. Ges\u00f9 non ci esorta, ma usa il verbo essere al presente: \u201cVoi siete il sale della terra\u201d e ancora \u201cVoi siete la luce del mondo\u201d. Siamo incoraggiati a prendere coscienza di questo. E siamo luce e sale con le opere davanti agli altri uomini. Cos\u00ec come una lampada non pu\u00f2 stare nascosta sotto il moggio, anche noi se rimaniamo curvi sulle nostre storie, sulle nostre sconfitte personali, splendiamo, ma la nostra luce non sar\u00e0 abbastanza forte da illuminare chi ci sta intorno. Se rimaniamo nel nostro barattolo della vita, chiuso ermeticamente, siamo sale ma nessuno sentir\u00e0 il nostro sapore. Occupiamoci degli altri, della terra, delle nostre comunit\u00e0: siamo in esse luce, candela che si consuma per dare luce, siamo in esse sale che si scioglie per dare sapore!\nLa luce non fa rumore: accarezza le cose e fa emergere i loro colori e la loro bellezza. Il sale non si vede, eppure la sua presenza si percepisce. Cos\u00ec siamo chiamati a essere persone che ogni giorno accarezzano la vita e ne rivelano la bellezza nascosta, sostenuti dalla preghiera e dall'azione silenziosa e costante dello Spirito Santo.", "riflettere": "Quando due innamorati si amano diventano luce nel buio, lampada ai passi di molti altri. In qualsiasi luogo dove ci si vuol bene viene sparso il sale che d\u00e0 sapore buono alla vita. Sono consapevole di essere luce per altri? Sento questa responsabilit\u00e0 pi\u00f9 come un peso o come una chiamata?", "preghfin": "Signore, tu sei la mia luce;\nsenza di te cammino nelle tenebre,\nsenza di te non posso\nneppure fare un passo,\nsenza di te non so dove vado,\nsono un cieco\nche pretende di guidare un altro cieco.\nSe tu mi apri gli occhi, Signore,\nio vedr\u00f2 la tua luce,\ni miei piedi cammineranno\nnella via della vita.\nSignore, se tu mi illuminerai\nio potr\u00f2 illuminare:\ntu fai noi luce nel mondo.\n<i>(Cardinale Carlo Maria Martini)</i>"}