{"day": 6, "month": 6, "year": 2022, "weekday": 1, "date_str": "luned\u00ec 6 giugno 2022", "quotes": "1Re 17,1-6; Sal 120", "quote_vangelo": "secondo Matteo (5,1-12a)", "curatore": "Elisa e Marco Castrucci", "prevangelo": "", "indications": "Tempo ordinario\nSalterio: seconda settimana", "preghiniz": "Il Signore ama le porte di Sion\npi\u00f9 di tutte le dimore di Giacobbe.\nDi te si dicono cose gloriose,\ncitt\u00e0 di Dio!\nSi dir\u00e0 di Sion:\n\u00abL'uno e l'altro in essa sono nati\ne lui, l'Altissimo, la mantiene salda\u00bb.\nIl Signore registrer\u00e0 nel libro dei popoli:\n\u00abL\u00e0 costui \u00e8 nato\u00bb.\nE danzando canteranno:\n\u00abSono in te tutte le mie sorgenti\u00bb.\n<i>(Salmo 86)</i>", "vangelo": "In quel tempo, vedendo le folle, Ges\u00f9 sal\u00ec sul monte: si pose a sedere e si avvicinarono a lui i suoi discepoli. Si mise a parlare e insegnava loro dicendo:\n\u00abBeati i poveri in spirito, perch\u00e9 di essi \u00e8 il regno dei cieli. Beati quelli che sono nel pianto, perch\u00e9 saranno consolati. Beati i miti, perch\u00e9 avranno in eredit\u00e0 la terra. Beati quelli che hanno fame e sete della giustizia, perch\u00e9 saranno saziati. Beati i misericordiosi, perch\u00e9 troveranno misericordia. Beati i puri di cuore, perch\u00e9 vedranno Dio. Beati gli operatori di pace, perch\u00e9 saranno chiamati figli di Dio. Beati i perseguitati per la giustizia, perch\u00e9 di essi \u00e8 il regno dei cieli.\nBeati voi quando vi insulteranno, vi perseguiteranno e, mentendo, diranno ogni sorta di male contro di voi per causa mia. Rallegratevi ed esultate, perch\u00e9 grande \u00e8 la vostra ricompensa nei cieli. Cos\u00ec infatti perseguitarono i profeti che furono prima di voi\u00bb.", "medita": "Le Beatitudini: programma e promessa per ogni cristiano. Ges\u00f9 parla per trasmetterci speranza: comincia il suo discorso con la parola \u201cBeati\u201d e la ripete ben nove volte. Ogni beatitudine ha una partenza, che \u00e8 la realt\u00e0 che viviamo oggi: la povert\u00e0, il pianto, la mitezza, la fame e sete di giustizia, la guerra, la persecuzione. Allora il punto di partenza della nostra beatitudine \u00e8 il nostro pianto. Credere non \u00e8 evadere dalla realt\u00e0, ma significa capire che tutto ci\u00f2 che ci opprime, che ci toglie il sonno, che ci discrimina, \u00e8 qualcosa da cui partire. Ges\u00f9 chiama ciascuno alla santit\u00e0: essere santi non \u00e8 non avere paura, ma avere una m\u00e8ta pur nella paura. \u00c8 capire che non possiamo negare il dolore o la sofferenza, n\u00e9 scenderci a compromessi, ma accettare le prove per attraversarle. Ges\u00f9 oggi ci chiama a non evadere dalle nostre vite, a non mettere da parte ci\u00f2 che meno ci piace, ma ad accettarlo, viverlo, affrontarlo, con la determinazione di non rimanere fermi nella rassegnazione, ma camminando passo dopo passo. Piccoli passi, mossi da quel \u201cBeati!\u201d, sostenuti dalla preghiera e dalla certezza che Dio \u00e8 con noi: ieri, oggi, domani!", "riflettere": "Dio abita i miei giorni, anche quelli in cui combino poco o niente. Abita i momenti di buio, di paura. Ci sono momenti o situazioni in cui mi sento disabitato da Dio? Riesco a cercare Dio anche in quel buio? In una situazione difficile viene spontaneo dire che \u201cpasser\u00e0\u201d perch\u00e9 spesso abbiamo una umana e legittima paura di \u201cattraversarla\u201d: rivedendo le mie esperienze passate, quali momenti ho lasciato passare senza volerli attraversare per timore di essere solo e di soccombere? Lui \u00e8 con me, sempre, per questo sono beato. In quali momenti della mia vita mi sono sentito veramente beato?", "preghfin": "Padre, mi affido alle tue mani,\ndisponi di me secondo la tua volont\u00e0, qualunque essa sia.\nIo ti ringrazio. Sono disposto a tutto.\nAccetto tutto, purch\u00e9 la tua volont\u00e0 si compia in me\ne in tutte le tue creature. Non desidero nient'altro, Padre.\nTi affido la mia anima, te la dono con tutto l'amore di cui sono capace,\nperch\u00e9 ti amo e sento il bisogno di donarmi a te di rimettermi fra le tue mani,\nsenza limiti, senza misura, con una fiducia infinita\nperch\u00e9 tu sei mio Padre.\n<i>(Charles de Foucauld)</i>"}