{"day": 29, "month": 6, "year": 2022, "weekday": 3, "date_str": "mercoled\u00ec 29 giugno 2022", "quotes": "At 12,1-11; Sal 33; 2Tm 4,6-8.17-18", "quote_vangelo": "secondo Matteo (16,13-19)", "curatore": "Elisa e Marco Castrucci", "prevangelo": "", "indications": "Santi Pietro e Paolo", "preghiniz": "Benedir\u00f2 il Signore in ogni tempo,\nsulla mia bocca sempre la sua lode.\nIo mi glorio nel Signore:\ni poveri ascoltino e si rallegrino.\nHo cercato il Signore: mi ha risposto\ne da ogni mia paura mi ha liberato.\nQuesto povero grida e il Signore lo ascolta,\nlo salva da tutte le sue angosce.\nGustate e vedete com'\u00e8 buono il Signore;\nbeato l'uomo che in lui si rifugia.\n<i>(Salmo 33)</i>", "vangelo": "In quel tempo, Ges\u00f9, giunto nella regione di Cesar\u00e8a di Filippo, domand\u00f2 ai suoi discepoli: \u00abLa gente, chi dice che sia il Figlio dell'uomo?\u00bb. Risposero: \u00abAlcuni dicono Giovanni il Battista, altri El\u00eca, altri Gerem\u00eca o qualcuno dei profeti\u00bb.\nDisse loro: \u00abMa voi, chi dite che io sia?\u00bb. Rispose Simon Pietro: \u00abTu sei il Cristo, il Figlio del Dio vivente\u00bb.\nE Ges\u00f9 gli disse: \u00abBeato sei tu, Simone, figlio di Giona, perch\u00e9 n\u00e9 carne n\u00e9 sangue te lo hanno rivelato, ma il Padre mio che \u00e8 nei cieli. E io a te dico: tu sei Pietro e su questa pietra edificher\u00f2 la mia Chiesa e le potenze degli inferi non prevarranno su di essa. A te dar\u00f2 le chiavi del regno dei cieli: tutto ci\u00f2 che legherai sulla terra sar\u00e0 legato nei cieli, e tutto ci\u00f2 che scioglierai sulla terra sar\u00e0 sciolto nei cieli\u00bb.", "medita": "Oggi la Liturgia ci fa festeggiare i Santi Apostoli Pietro e Paolo. Umanamente erano persone con caratteri molto diversi tra di loro e qualche volta per questo si sono create anche delle tensioni. La Parola di Dio ci racconta anche queste cose per togliere da noi quella finta credenza che i santi sono tutti sorrisi e abbracci, quando invece sono uomini come noi che hanno lottato anche con se stessi per cercare di amare nel migliore dei modi, nonostante i loro caratteri non sempre impeccabili. Il vangelo che oggi leggiamo ci dice qual \u00e8 il passaggio che segna il cambiamento vero nella nostra vita. Ges\u00f9 sta interrogando i discepoli su ci\u00f2 che pensa la gente su di Lui. Non \u00e8 un sondaggio, \u00e8 una strategia. Vuole portare i suoi discepoli a un rapporto personale con Lui senza passare attraverso i \u201csentito dire\u201d degli altri. Perch\u00e9 anche senza accorgercene tutti rischiamo di essere pi\u00f9 discepoli di quello che dice la gente che di quello che vogliamo davvero noi. Qui il problema non \u00e8 solo dire chi \u00e8 Cristo, ma \u00e8 dire chi \u00e8 Cristo per me. E per rispondere a questa domanda ciascuno deve guardare il proprio cuore e non i vicini di casa. Troppe scelte nella vita le facciamo lasciandoci condizionare dal chiacchiericcio degli altri, quando invece dobbiamo imparare a farle ascoltando noi stessi. \u00c8 l\u00ec che Dio parla: \u201cN\u00e9 la carne, n\u00e9 il sangue te lo hanno rivelato, ma il Padre mio che \u00e8 nei cieli\u201d. La cosa straordinaria per\u00f2 dei santi sta nel fatto che se la domanda \u00e8 la medesima, la risposta invece \u00e8 personale. Cio\u00e8 ognuno risponde a questa domanda di Cristo mettendo in gioco se stesso, trovando in se stesso l'alfabeto per dire la medesima cosa di Pietro. \u00c8 cos\u00ec che si spiega il fatto che nella Chiesa e nella storia non c'\u00e8 un unico modo di essere santi. \u00c8 per questo che le modalit\u00e0 diverse di rispondere creano ricchezza, arricchimento e non monotonia e uniformit\u00e0. Ecco perch\u00e9 festeggiamo Pietro e Paolo insieme, perch\u00e9 la loro diversit\u00e0 dice per\u00f2 la medesima risposta. Tanti alfabeti per dire: \u201cTu sei il Cristo, il Figlio del Dio vivente\u201d. (Don Luigi Maria Epicoco)", "riflettere": "Tutti i fedeli d'ogni stato e condizione sono chiamati dal Signore, ognuno per la sua via, a una santit\u00e0 la cui perfezione \u00e8 quella stessa del Padre celeste. (Esortazione apostolica <i>Gaudete et Exsultate</i>, 10).", "preghfin": "Signore, insegnami la strada, l'attenzione alle piccole cose,\nal passo di chi cammina con me per non fare pi\u00f9 lungo il mio,\nalla parola ascoltata, perch\u00e9 il dono non cada nel vuoto,\nagli occhi di chi mi sta vicino per indovinare\nla tristezza e avvicinarmi in punta di piedi,\nper cercare insieme la gioia.\nSignore, insegnami la strada,\nla strada su cui si cammina insieme,\nnella semplicit\u00e0 di essere quello che si \u00e8,\nnella gioia di aver ricevuto tutto da Te nel Tuo amore.\nSignore, insegnami la strada, Tu che sei la strada e la gioia. Amen."}