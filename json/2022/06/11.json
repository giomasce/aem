{"day": 11, "month": 6, "year": 2022, "weekday": 6, "date_str": "sabato 11 giugno 2022", "quotes": "At 11,21b-26;13,1-3; Sal 97", "quote_vangelo": "secondo Matteo (10,7-13)", "curatore": "Elisa e Marco Castrucci", "prevangelo": "", "indications": "San Barnaba", "preghiniz": "Cantate al Signore un canto nuovo,\nperch\u00e9 ha compiuto meraviglie.\nGli ha dato vittoria la sua destra\ne il suo braccio santo.\nCantate inni al Signore con la cetra,\ncon la cetra e al suono di strumenti a corde;\ncon le trombe e al suono del corno\nacclamate davanti al re, il Signore.\n<i>(Salmo 97)</i>", "vangelo": "In quel tempo, disse Ges\u00f9 ai suoi apostoli: \u00abStrada facendo, predicate, dicendo che il regno dei cieli \u00e8 vicino. Guarite gli infermi, risuscitate i morti, purificate i lebbrosi, scacciate i dem\u00f2ni.\nGratuitamente avete ricevuto, gratuitamente date. Non procuratevi oro n\u00e9 argento n\u00e9 denaro nelle vostre cinture, n\u00e9 sacca da viaggio, n\u00e9 due tuniche, n\u00e9 sandali, n\u00e9 bastone, perch\u00e9 chi lavora ha diritto al suo nutrimento.\nIn qualunque citt\u00e0 o villaggio entriate, domandate chi l\u00e0 sia degno e rimanetevi finch\u00e9 non sarete partiti. Entrando nella casa, rivolgetele il saluto. Se quella casa ne \u00e8 degna, la vostra pace scenda su di essa; ma se non ne \u00e8 degna, la vostra pace ritorni a voi\u00bb.", "medita": "\u201cStrada facendo, predicate, dicendo che il regno dei cieli \u00e8 vicino\u201d. Ges\u00f9 chiama i discepoli ieri, e noi oggi, a essere annunciatori del Regno. Si annuncia con le parole e con i gesti, con la parola e con le mani. Le nostre forze e fragilit\u00e0, la nostra persona, il nostro stile di vita, le nostre parole: siamo chiamati a essere testimoni dell'evangelo che la Chiesa non si stanca di proclamare attraverso i secoli. Siamo chiamati a essere testimoni di gratuit\u00e0: \u00abGratuitamente avete ricevuto, gratuitamente date\u00bb. Il Regno non \u00e8 un bene che dobbiamo meritare o conquistare in qualche modo. Possiamo solo riceverlo come un dono e custodirlo come tale, senza sfigurarlo. Per questo, ci\u00f2 che gratuitamente riceviamo deve essere altrettanto gratuitamente condiviso con altri. L'annuncio della presenza del Regno di Dio \u00e8 efficace quando mostra come la sua prossimit\u00e0 abbia trasformato la propria esistenza, in ci\u00f2 che si dice, in ci\u00f2 che si fa, in ci\u00f2 che si possiede, in ci\u00f2 a cui si rinuncia, in una parola: in ci\u00f2 che si \u00e8.", "riflettere": "Gratuit\u00e0: vivo la mia fede, il mio cammino spirituale, come un dono o come una conquista? Mi sento sicuro nei miei \u201ctraguardi\u201d raggiunti? Sono consapevole della responsabilit\u00e0 di essere testimone e annunciatore di Cristo o lo vivo come un privilegio nei confronti degli altri?", "preghfin": "O Signore,\nfa' di me uno strumento della tua pace.\nDove \u00e8 odio, io porti amore;\ndove \u00e8 offesa, io porti perdono;\ndove \u00e8 discordia, io porti unione;\ndove \u00e8 dubbio, io porti fede;\ndove \u00e8 errore, io porti verit\u00e0;\ndove \u00e8 disperazione, io porti speranza;\ndove \u00e8 tristezza, io porti gioia;\ndove sono tenebre, io porti luce.\n<i>(San Francesco d'Assisi)</i>"}