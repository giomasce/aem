{"day": 3, "month": 6, "year": 2022, "weekday": 5, "date_str": "venerd\u00ec 3 giugno 2022", "quotes": "At 25,13-21; Sal 102", "quote_vangelo": "secondo Giovanni (21,15-19)", "curatore": "Elisa e Marco Castrucci", "prevangelo": "", "indications": "Santi Carlo Lwanga e compagni", "preghiniz": "Benedici il Signore, anima mia,\nquanto \u00e8 in me benedica il suo santo nome.\nBenedici il Signore, anima mia,\nnon dimenticare tutti i suoi benefici.\nCome \u00e8 tenero un padre verso i figli,\ncos\u00ec il Signore \u00e8 tenero verso quelli che lo temono,\nperch\u00e9 egli sa bene di che siamo plasmati,\nricorda che noi siamo polvere.\nL'uomo: come l'erba sono i suoi giorni!\nCome un fiore di campo, cos\u00ec egli fiorisce.\n<i>(Salmo 102)</i>", "vangelo": "In quel tempo, [quando si fu manifestato ai discepoli ed] essi ebbero mangiato, Ges\u00f9 disse a Simon Pietro: \u00abSimone, figlio di Giovanni, mi ami pi\u00f9 di costoro?\u00bb. Gli rispose: \u00abCerto, Signore, tu lo sai che ti voglio bene\u00bb. Gli disse: \u00abPasci i miei agnelli\u00bb.\nGli disse di nuovo, per la seconda volta: \u00abSimone, figlio di Giovanni, mi ami?\u00bb. Gli rispose: \u00abCerto, Signore, tu lo sai che ti voglio bene\u00bb. Gli disse: \u00abPascola le mie pecore\u00bb.\nGli disse per la terza volta: \u00abSimone, figlio di Giovanni, mi vuoi bene?\u00bb. Pietro rimase addolorato che per la terza volta gli domandasse \u201cMi vuoi bene?\u201d, e gli disse: \u00abSignore, tu conosci tutto; tu sai che ti voglio bene\u00bb. Gli rispose Ges\u00f9: \u00abPasci le mie pecore. In verit\u00e0, in verit\u00e0 io ti dico: quando eri pi\u00f9 giovane ti vestivi da solo e andavi dove volevi; ma quando sarai vecchio tenderai le tue mani, e un altro ti vestir\u00e0 e ti porter\u00e0 dove tu non vuoi\u00bb.\nQuesto disse per indicare con quale morte egli avrebbe glorificato Dio. E, detto questo, aggiunse: \u00abSeguimi\u00bb.", "medita": "Ges\u00f9 sa cosa pu\u00f2 chiedere a Pietro. \u00c8 un amore che passa attraverso l'amicizia, la condivisione, e il donarsi come pastore alle pecorelle che Ges\u00f9 gli affider\u00e0. La ripetizione triplice addolora Pietro, eppure gli serve per capire che il suo amore nei confronti di Ges\u00f9 non si basa su un suo merito o sulla sua forza, ma sulla consapevolezza che Ges\u00f9 ha dell'amore di Pietro. C'\u00e8 Pietro in ciascuno di noi, quando pensiamo di poter dare la vita per Ges\u00f9, come in una battaglia dove i soldati difendono il loro comandante fino alla morte in nome della loro ricerca di gloria. Eppure dobbiamo accettare che sia Ges\u00f9 a dare la vita per noi, ad amarci fino alla fine, a condividere con noi la vita e perfino la morte. \u00abSignore, tu conosci tutto; tu sai che ti voglio bene\u00bb. Solo tu infatti puoi sapere cosa c'\u00e8 nel profondo del mio cuore. \u201cSeguimi\u201d: perch\u00e9 tu ti sei fidato e mi hai chiamato, allora ho fiducia anch'io nel seguirti e nel dare la vita per chi mi verr\u00e0 affidato.", "riflettere": "Ho ricevuto s\u00ec il perdono, ma anche la forza di compiere alla fine quel che nel profondo ho sempre desiderato fare fin dall'inizio, senza averne il coraggio e le forze e la consapevolezza: dare la vita per Lui e per i fratelli! Come rispondo oggi al \u201cSeguimi\u201d di Ges\u00f9?", "preghfin": "Cristo, so di essere amato per quello che \u00e8 propriamente mio:\nla mia povert\u00e0; e sento il bisogno di amare\nper quanto in proporzione mi venne e mi viene ogni giorno perdonato.\nCredo nell'inestimabile dono della libert\u00e0, che illumina ma non costringe.\nSo di portare dentro la presenza, il fermento di una speranza\nche va al di l\u00e0 della brevit\u00e0 della nostra giornata.\n<i>(Don Primo Mazzolari)</i>"}