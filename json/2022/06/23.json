{"day": 23, "month": 6, "year": 2022, "weekday": 4, "date_str": "gioved\u00ec 23 giugno 2022", "quotes": "Is 49,1-6; Sal 138; At 13,22-26", "quote_vangelo": "secondo Luca (1,57-66.80)", "curatore": "Elisa e Marco Castrucci", "prevangelo": "A causa della sovrapposizione con la solennit\u00e0 del Sacratissimo Cuore di Ges\u00f9, la solennit\u00e0 della Nativit\u00e0 di San Giovanni Battista \u00e8 anticipata a oggi", "indications": "Nativit\u00e0 di San Giovanni Battista", "preghiniz": "Salvaci, Signore, per la gloria del tuo nome.\nNon imputare a noi le colpe dei nostri antenati:\npresto ci venga incontro la tua misericordia,\nperch\u00e9 siamo cos\u00ec poveri!\nAiutaci, o Dio, nostra salvezza,\nper la gloria del tuo nome;\nliberaci e perdona i nostri peccati\na motivo del tuo nome.\nSalvaci, Signore, per la gloria del tuo nome.\n<i>(Salmo 78)</i>", "vangelo": "Per Elisabetta si comp\u00ec il tempo del parto e diede alla luce un figlio. I vicini e i parenti udirono che il Signore aveva manifestato in lei la sua grande misericordia, e si rallegravano con lei.\nOtto giorni dopo vennero per circoncidere il bambino e volevano chiamarlo con il nome di suo padre, Zaccar\u00eca. Ma sua madre intervenne: \u00abNo, si chiamer\u00e0 Giovanni\u00bb. Le dissero: \u00abNon c'\u00e8 nessuno della tua parentela che si chiami con questo nome\u00bb.\nAllora domandavano con cenni a suo padre come voleva che si chiamasse. Egli chiese una tavoletta e scrisse: \u00abGiovanni \u00e8 il suo nome\u00bb. Tutti furono meravigliati. All'istante si aprirono la sua bocca e la sua lingua, e parlava benedicendo Dio.\nTutti i loro vicini furono presi da timore, e per tutta la regione montuosa della Giudea si discorreva di tutte queste cose. Tutti coloro che le udivano, le custodivano in cuor loro, dicendo: \u00abChe sar\u00e0 mai questo bambino?\u00bb. E davvero la mano del Signore era con lui.\nIl bambino cresceva e si fortificava nello spirito. Visse in regioni deserte fino al giorno della sua manifestazione a Israele.", "medita": "Giovanni \u00e8 l'unico santo, insieme a Maria, di cui festeggiamo anche la nascita. \u00c8 un santo talmente grande, il pi\u00f9 grande fra gli uomini, che merita invocarlo pi\u00f9 spesso! Il pi\u00f9 grande uomo mai esistito, lo definisce Ges\u00f9 (Lc 7, 28). E cos\u00ec doveva apparire Giovanni il battezzatore alle folle che scendevano da Gerusalemme per ascoltarlo. Un uomo consumato dalla penitenza, un asceta coerente ed intransigente, un profeta pieno di fascino, simile ai (pochi) uomini spirituali che ancora troviamo in giro per il mondo. Un uomo dedito alla preghiera e alla meditazione, ascoltato per la sua riconosciuta autorevolezza. Un uomo che fuggiva gli onori riservati (da sempre!) agli uomini di religione, che abitava nel deserto presumibilmente in polemica con la rinata classe sacerdotale che a Gerusalemme ostentava potere e ricchezza. In molti lo raggiungono, nei pressi del Giordano, per ascoltare la sua parola urticante. Non ha peli sulla lingua il Battista, non deve compiacere nessuno, invita tutti alla conversione: persone comuni, ma anche soldati del tempio, pubblicani, farisei, sadducei. La sua parola \u00e8 sferzante e vera, carica della rabbia dei santi. Molti, ancora oggi, cercano persone capaci di indicare una strada, di condurre gli uomini alla verit\u00e0. Chiediamo a Giovanni di essere ancora presente in mezzo a noi. (Paolo Curtaz)", "riflettere": "In Elisabetta e Zaccaria la sterilit\u00e0 \u00e8 diventata fecondit\u00e0, l'umiliazione si \u00e8 mutata in fierezza, l'attesa piena di fede vede il compimento da parte di Dio di ci\u00f2 che era impossibile agli umani. Zaccaria ed Elisabetta erano curvati dalla vita, sfiduciati, arresi alla realt\u00e0 della sterilit\u00e0 eppure non avevano perso la speranza nel Signore: proprio loro divengono Suo strumento, testimoni dell'azione di salvezza che Dio compie in favore di tutto Israele.", "preghfin": "E tu, bambino, sarai chiamato\nprofeta dell'Altissimo\nperch\u00e9 andrai innanzi al Signore\na preparargli le strade,\nper dare al suo popolo\nla conoscenza della salvezza\nnella remissione dei suoi peccati,\ngrazie alla bont\u00e0 misericordiosa\ndel nostro Dio,\nper cui verr\u00e0 a visitarci dall'alto\nun sole che sorge,\nper rischiarare quelli che stanno\nnelle tenebre e nell'ombra\ndella morte e dirigere i nostri passi sulla via della pace."}