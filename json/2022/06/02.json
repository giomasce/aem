{"day": 2, "month": 6, "year": 2022, "weekday": 4, "date_str": "gioved\u00ec 2 giugno 2022", "quotes": "At 22,30;23,6-11; Sal 15", "quote_vangelo": "secondo Giovanni (17,20-26)", "curatore": "Elisa e Marco Castrucci", "prevangelo": "Il commento di oggi \u00e8 proposto dal Centro Diocesano per le Vocazioni di Pisa", "indications": "", "preghiniz": "Dio di bont\u00e0 e di misericordia,\nche ci chiedi di collaborare alla tua opera di salvezza\nmanda numerosi e santi operai per la tua vigna,\nperch\u00e9 alla tua Chiesa non manchino mai annunciatori coraggiosi del Vangelo,\nsacerdoti che ti offrano anche con la vita il sacrificio dell'Eucarestia\ne che quali segni splendenti di Cristo buon pastore,\nguidino il tuo popolo sulle strade della carit\u00e0.\nManda il tuo Spirito Santo a rinfrancare il cuore dei giovani,\nperch\u00e9 abbiano il coraggio di dirti s\u00ec quando li chiami al servizio dei fratelli,\nla perseveranza nel seguire Ges\u00f9 anche sulla via della croce\ne la gioia grande di essere nel mondo testimoni del tuo amore.\nO Maria, Madre dei sacerdoti, dona a tutti i membri della Chiesa pisana\nla tua stessa fedelt\u00e0 per testimoniare a tutti\nla gioia che nasce dall'incontro con Cristo che vive e regna nei secoli in eterno. Amen.\n<i>(Giovanni Paolo Benotto)</i>", "vangelo": "In quel tempo, [Ges\u00f9, alz\u00e0ti gli occhi al cielo, preg\u00f2 dicendo:] \u00abNon prego solo per questi, ma anche per quelli che crederanno in me mediante la loro parola: perch\u00e9 tutti siano una sola cosa; come tu, Padre, sei in me e io in te, siano anch'essi in noi, perch\u00e9 il mondo creda che tu mi hai mandato.\nE la gloria che tu hai dato a me, io l'ho data a loro, perch\u00e9 siano una sola cosa come noi siamo una sola cosa. Io in loro e tu in me, perch\u00e9 siano perfetti nell'unit\u00e0 e il mondo conosca che tu mi hai mandato e che li hai amati come hai amato me.\nPadre, voglio che quelli che mi hai dato siano anch'essi con me dove sono io, perch\u00e9 contemplino la mia gloria, quella che tu mi hai dato; poich\u00e9 mi hai amato prima della creazione del mondo.\nPadre giusto, il mondo non ti ha conosciuto, ma io ti ho conosciuto, e questi hanno conosciuto che tu mi hai mandato.\nE io ho fatto conoscere loro il tuo nome e lo far\u00f2 conoscere, perch\u00e9 l'amore con il quale mi hai amato sia in essi e io in loro\u00bb.", "medita": "Ges\u00f9 il \u201cDio con noi\u201d, Ges\u00f9 che intercede per noi. Ci chiama fratelli, ci vuole come fratelli. Collaboratori della sua opera, grazie alla forza dello Spirito che rinvigorisce ogni giorno la nostra fede e le nostre opere. Noi non conosciamo il Padre faccia a faccia, eppure abbiamo l'opportunit\u00e0 di sentire Ges\u00f9 nel nostro cuore, di guardare le ferite della sua carne ed essere avvolti dal suo amore. \u00c8 questo ci\u00f2 che rende possibile una fede attuale, concreta, che spinge ad attirare altri testimoniando la propria esperienza. Testimoniando, anche quando sembra impossibile spiegare e allora pi\u00f9 delle parole contano i gesti, gli atteggiamenti.\nConta la comunit\u00e0, quel luogo in cui possiamo farci forza a vicenda quando sembra di perdere la luce. Quel posto, non solo fisico, in cui almeno per un momento possiamo sentirci parte del tutto, parte del cuore di Ges\u00f9, del cuore di Dio nostro Padre. La comunit\u00e0 come opportunit\u00e0 di condividere atteggiamenti e comportamenti nuovi, alternativi a ci\u00f2 che a volte sembra essere l'unica via di vita, l'autonomia individualista. E cos\u00ec la testimonianza di uno diventa testimonianza di molti, prende forza e vita, diventa visibile.\nA che scopo? L'amore, incarnato e agito, che porta a contemplare la gloria del Figlio e la gloria del Padre, colui che per primo ci ama e ci insegna che possiamo a nostra volta amare. Che la forza pi\u00f9 grande, quella che ridona speranza agli oppressi e disseta chi non sa pi\u00f9 dove cercare acqua, la forza pi\u00f9 grande \u00e8 essenzialmente lasciarsi amare e amare a propria volta, consapevoli dei propri limiti, ma non per questo rassegnati a rinunciare. E saremo sale e lievito, provando anche quando cadiamo, consapevoli che la mano del nostro Maestro e fratello \u00e8 sempre l\u00ec tesa, pronta a riprenderci. Ges\u00f9 Cristo, morto e risorto per amore nostro, intercessore instancabile, amico fedele e misericordioso. Porta di accesso privilegiata all'amore di Dio Padre, si spalanca per noi senza mai stancarsi di farlo.", "riflettere": "Sarebbe bello dedicare un momento della nostra giornata a sentirci parte del cuore di Ges\u00f9, collaboratori della sua opera. Senti di appartenere ad una comunit\u00e0? Quale pensi possa essere il tuo ruolo nella testimonianza dell'amore di Ges\u00f9, per la maggior gloria di Dio nostro Padre?", "preghfin": "Preghiamo il Padre nostro che \u00e8 nei cieli per <i>i seminaristi</i>.\nPerch\u00e9 attraverso la preghiera e il discernimento personale e comunitario\nriescano a cogliere il disegno di luce che il Signore\nha pensato per ognuno di loro.\nPreghiamo il Signore perch\u00e9 doni loro il gusto della Parola\ne che questa sia vera luce ai loro passi.\nIn particolare preghiamo per i seminaristi della nostra Chiesa che \u00e8 in Pisa,\nperch\u00e9 tutta la comunit\u00e0 ecclesiale li sostenga nel loro cammino vocazionale."}