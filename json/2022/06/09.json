{"day": 9, "month": 6, "year": 2022, "weekday": 4, "date_str": "gioved\u00ec 9 giugno 2022", "quotes": "1Re 18,41-46; Sal 64", "quote_vangelo": "secondo Matteo (5,20-26)", "curatore": "Elisa e Marco Castrucci", "prevangelo": "", "indications": "", "preghiniz": "Tu visiti la terra e la disseti,\nla ricolmi di ricchezze.\nIl fiume di Dio \u00e8 gonfio di acque;\ntu prepari il frumento per gli uomini.\nCos\u00ec prepari la terra:\nne irrighi i solchi, ne spiani le zolle,\nla bagni con le piogge e benedici i suoi germogli.\n<i>(Salmo 64)</i>", "vangelo": "In quel tempo, Ges\u00f9 disse ai suoi discepoli: \u00abIo vi dico: se la vostra giustizia non superer\u00e0 quella degli scribi e dei farisei, non entrerete nel regno dei cieli.\nAvete inteso che fu detto agli antichi: \u201cNon ucciderai\u201d; chi avr\u00e0 ucciso dovr\u00e0 essere sottoposto al giudizio. Ma io vi dico: chiunque si adira con il proprio fratello dovr\u00e0 essere sottoposto al giudizio. Chi poi dice al fratello: \u201cStupido\u201d, dovr\u00e0 essere sottoposto al sinedrio; e chi gli dice: \u201cPazzo\u201d, sar\u00e0 destinato al fuoco della Ge\u00e8nna.\nSe dunque tu presenti la tua offerta all'altare e l\u00ec ti ricordi che tuo fratello ha qualche cosa contro di te, lascia l\u00ec il tuo dono davanti all'altare, va' prima a riconciliarti con il tuo fratello e poi torna a offrire il tuo dono.\nMettiti presto d'accordo con il tuo avversario mentre sei in cammino con lui, perch\u00e9 l'avversario non ti consegni al giudice e il giudice alla guardia, e tu venga gettato in prigione. In verit\u00e0 io ti dico: non uscirai di l\u00e0 finch\u00e9 non avrai pagato fino all'ultimo spicciolo!\u00bb.", "medita": "\u201cSe dunque tu presenti la tua offerta all'altare e l\u00ec ti ricordi che tuo fratello ha qualche cosa contro di te, lascia l\u00ec il tuo dono davanti all'altare, va' prima a riconciliarti con il tuo fratello e poi torna a offrire il tuo dono\u201d. Leggendo questo passo del Vangelo viene da chiedersi chi di noi potrebbe presentarsi all'altare con un cuore libero e leggero. Ci portiamo dietro le nostre ferite, fragilit\u00e0. Eppure quando stiamo bene con le persone che incontriamo, quando ci poniamo in atteggiamento di apertura, \u201cstiamo meglio\u201d anche con Dio. Il perdono e l'amore cambiano il nostro sguardo interiore, danno colore alle nostre preghiere spesso vuote e ripetitive, sono segni della presenza di Dio nel mondo. Abbiamo una grande responsabilit\u00e0, questo oggi ci dice Ges\u00f9: credere \u00e8 prima di tutto amare e riconciliarci con il prossimo. \u00c8 l'amore pi\u00f9 grande del dovere. \u00c8 l'amore gratuito che non ha misura.", "riflettere": "La mia vita spirituale si sviluppa in verticale (verso Dio) o anche in orizzontale (verso i fratelli)? Credo davvero nella forza del perdono o antepongo la mia idea di giustizia? Se un mio fratello ha qualcosa contro di me, sento l'importanza di fare il primo passo per riconciliarmi con lui?", "preghfin": "Signore Ges\u00f9,\nspesso trovo difficile il perdonare\ne dimenticare il male ricevuto.\nRicordo che tu ci hai detto:\n\u201cSiate misericordiosi\ncome il Padre vostro \u00e8 misericordioso;\nnon giudicate e non sarete giudicati;\nnon condannate e non sarete condannati;\nperdonate e sarete perdonati\u201d.\nLibera, ti prego, il mio cuore da ogni risentimento\ne rendilo aperto alla riconciliazione."}