{"day": 21, "month": 6, "year": 2022, "weekday": 2, "date_str": "marted\u00ec 21 giugno 2022", "quotes": "2Re 19,9b-11.14-21.31-35a.36; Sal 47", "quote_vangelo": "secondo Matteo (7,6.12-14)", "curatore": "Elisa e Marco Castrucci", "prevangelo": "", "indications": "San Luigi Gonzaga", "preghiniz": "Ecco, l'occhio del Signore \u00e8 su chi lo teme,\nsu chi spera nel suo amore,\nper liberarlo dalla morte\ne nutrirlo in tempo di fame.\nL'anima nostra attende il Signore:\negli \u00e8 nostro aiuto e nostro scudo.\nSu di noi sia il tuo amore, Signore,\ncome da te noi speriamo.\n<i>(Salmo 32)</i>", "vangelo": "In quel tempo, Ges\u00f9 disse ai suoi discepoli: \u00abNon date le cose sante ai cani e non gettate le vostre perle davanti ai porci, perch\u00e9 non le calpestino con le loro zampe e poi si voltino per sbranarvi.\nTutto quanto volete che gli uomini facciano a voi, anche voi fatelo a loro: questa infatti \u00e8 la Legge e i Profeti.\nEntrate per la porta stretta, perch\u00e9 larga \u00e8 la porta e spaziosa la via che conduce alla perdizione, e molti sono quelli che vi entrano. Quanto stretta \u00e8 la porta e angusta la via che conduce alla vita, e pochi sono quelli che la trovano!\u00bb.", "medita": "\u201cMa perch\u00e9 questa porta \u00e8 stretta, si pu\u00f2 domandare? Perch\u00e9 dice che \u00e8 stretta? \u00c8 una porta stretta non perch\u00e9 sia oppressiva, ma perch\u00e9 ci chiede di restringere e contenere il nostro orgoglio e la nostra paura, per aprirci con cuore umile e fiducioso a Lui, riconoscendoci peccatori, bisognosi del suo perdono. Per questo \u00e8 stretta: per contenere il nostro orgoglio, che ci gonfia. La porta della misericordia di Dio \u00e8 stretta ma sempre spalancata per tutti\u201d. Le parole di Papa Francesco ci aprono le porte di questo vangelo: passare dalla porta stretta significa farsi piccoli, umili, mettere da parte le nostre forze e la certezza di farcela solo con le nostre forze, aprendo il cuore a Dio e alla sua infinita misericordia. Solo cos\u00ec potremo intraprendere la via che conduce alla vita, la vera vita! E riusciremo anche ad accogliere gli altri, a rispettarli nel loro cammino di fede e nei loro tempi, rimanendo in una situazione di ascolto e accompagnamento, senza giudizio. Perch\u00e9 dice Ges\u00f9: \u201cTutto quanto volete che gli uomini facciano a voi, anche voi fatelo a loro\u201d.", "riflettere": "Quali porte vedo davanti a me, oggi? Per quale porta voglio entrare? Quella larga e spaziosa, e affollata, oppure quella stretta, dove \u201cmolti cercheranno di entrare, ma non ci riusciranno\u201d?", "preghfin": "Ges\u00f9, tu hai detto: \u00abImparate da me che sono mite e umile di cuore\ne troverete riposo alle anime vostre\u00bb.\nLe comprendo, Signore, queste parole uscite dal tuo cuore mansueto e umile.\nLe voglio mettere in pratica con l'aiuto della tua grazia\u2026\nTu per\u00f2, o Signore, conosci la mia debolezza:\nogni mattino prendo l'impegno di praticare l'umilt\u00e0\ne alla sera riconosco che ho commesso ancora ripetuti atti di orgoglio.\nA tale vista sono tentata di scoraggiamento,\nma capisco che anche lo scoraggiamento \u00e8 effetto di orgoglio.\nVoglio, mio Dio, fondare la mia speranza soltanto su di te.\nPoich\u00e9 tutto puoi, fa' nascere nel mio cuore la virt\u00f9 che desidero.\nPer ottenere questa grazia dalla infinita tua misericordia\nti ripeter\u00f2 spesso: \u00abGes\u00f9, mite e umile di cuore, rendi il mio cuore simile al tuo\u00bb.\n<i>(Santa Teresa di Lisieux)</i>"}