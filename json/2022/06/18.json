{"day": 18, "month": 6, "year": 2022, "weekday": 6, "date_str": "sabato 18 giugno 2022", "quotes": "2Cr 24,17-25; Sal 88", "quote_vangelo": "secondo Matteo (6,24-34)", "curatore": "Elisa e Marco Castrucci", "prevangelo": "", "indications": "", "preghiniz": "Ho stretto un'alleanza con il mio eletto,\nho giurato a Davide, mio servo.\nStabilir\u00f2 per sempre la tua discendenza,\ndi generazione in generazione edificher\u00f2 il tuo trono.\nGli conserver\u00f2 sempre il mio amore,\nla mia alleanza gli sar\u00e0 fedele.\nStabilir\u00f2 per sempre la sua discendenza,\nil suo trono come i giorni del cielo.\n<i>(Salmo 88)</i>", "vangelo": "In quel tempo Ges\u00f9 disse ai suoi discepoli:\n\u00abNessuno pu\u00f2 servire due padroni, perch\u00e9 o odier\u00e0 l'uno e amer\u00e0 l'altro, oppure si affezioner\u00e0 all'uno e disprezzer\u00e0 l'altro. Non potete servire Dio e la ricchezza.\nPerci\u00f2 io vi dico: non preoccupatevi per la vostra vita, di quello che mangerete o berrete, n\u00e9 per il vostro corpo, di quello che indosserete; la vita non vale forse pi\u00f9 del cibo e il corpo pi\u00f9 del vestito?\nGuardate gli uccelli del cielo: non s\u00e9minano e non mietono, n\u00e9 raccolgono nei granai; eppure il Padre vostro celeste li nutre. Non valete forse pi\u00f9 di loro? E chi di voi, per quanto si preoccupi, pu\u00f2 allungare anche di poco la propria vita?\nE per il vestito, perch\u00e9 vi preoccupate? Osservate come crescono i gigli del campo: non faticano e non filano. Eppure io vi dico che neanche Salomone, con tutta la sua gloria, vestiva come uno di loro. Ora, se Dio veste cos\u00ec l'erba del campo, che oggi c'\u00e8 e domani si getta nel forno, non far\u00e0 molto di pi\u00f9 per voi, gente di poca fede?\nNon preoccupatevi dunque dicendo: \u201cChe cosa mangeremo? Che cosa berremo? Che cosa indosseremo?\u201d. Di tutte queste cose vanno in cerca i pagani. Il Padre vostro celeste, infatti, sa che ne avete bisogno.\nCercate invece, anzitutto, il regno di Dio e la sua giustizia, e tutte queste cose vi saranno date in aggiunta. Non preoccupatevi dunque del domani, perch\u00e9 il domani si preoccuper\u00e0 di se stesso. A ciascun giorno basta la sua pena\u00bb.", "medita": "\u201cChe cosa mangeremo? Che cosa berremo? Che cosa indosseremo?\u201d. Ecco le preoccupazioni dei discepoli, che sono anche le nostre, quando ci lasciamo coinvolgere e travolgere dalle corse della quotidianit\u00e0, dall'ansia del futuro, dalla tentazione di farcela solo con le nostre forze umane. Ges\u00f9 ci risponde che il Padre sa di che cosa abbiamo bisogno. Ma si spinge oltre, esortandoci con una frase: \u201cCercate invece anzitutto il regno di Dio\u201d! E il Regno di Dio \u00e8 gi\u00e0 qui tra noi, su questa terra, per le strade del mondo e nelle relazioni che ogni giorno con fatica intrecciamo come una trama di un ricamo. E Ges\u00f9 ci incoraggia a non preoccuparci del domani: non abbiamo certezza del domani, il domani, il futuro \u00e8 pieno di ansie, di paure, perch\u00e9 il futuro si preoccuper\u00e0 di se stesso e come oggi abbiamo sperimentato l'azione di Dio cos\u00ec sar\u00e0 anche nel domani. L'invito \u00e8 a orientare la nostra vita al servizio per il bene degli altri. Ognuno di noi ha inevitabilmente da affrontare le difficolt\u00e0 di ogni giorno, ma con la certezza della presenza di Dio ogni istante della vita, anche in quello che sembra pi\u00f9 buio e senza senso. Con fiducia in Dio, consapevoli che le sole nostre energie non ci possono portare lontano, possiamo affrontare un giorno dopo l'altro, coi piedi nel presente e lo sguardo nel futuro.", "riflettere": "Affidatevi e non preoccupatevi. Non preoccupatevi, Dio sa. Ma come faccio a dirlo a chi non trova lavoro, non riesce ad arrivare a fine mese, non vede futuro per i figli? Dio ha bisogno delle mie mani per essere Provvidenza nel mondo. Sono io, siamo noi, i suoi amici, il mezzo con cui Dio interviene nella storia. Io mi occupo di qualcuno e Lui, che veste di bellezza i fiori del campo, si occuper\u00e0 di me. (Ermes Ronchi)", "preghfin": "Sia fatta, o Padre, la tua volont\u00e0,\ncome in cielo cos\u00ec in terra.\nPerch\u00e9 ti ami con tutto il cuore,\npensando sempre a te;\nti ami con tutto me stesso,\ndesiderandoti sempre.\nAffinch\u00e9 io ami il mio prossimo\ncome me stesso\ne lo guidi all'incontro con il tuo amore,\ngoda dei tuoi beni\ne abbia compassione dei mali altrui.\n<i>(San Francesco d'Assisi)</i>"}