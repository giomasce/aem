{"day": 6, "month": 12, "year": 2022, "weekday": 2, "date_str": "marted\u00ec 6 dicembre 2022", "quotes": "Is 40,1-11; Sal 95", "quote_vangelo": "secondo Matteo (18,12-14)", "curatore": "Gabriela Rogowska", "prevangelo": "", "indications": "", "preghiniz": "Come un pastore egli fa pascolare il gregge\ne con il suo braccio lo raduna;\nporta gli agnellini sul petto\ne conduce dolcemente le pecore madri\n<i>(Isaia 40, 11)</i>", "vangelo": "In quel tempo, Ges\u00f9 disse ai suoi discepoli: \u00abChe cosa vi pare? Se un uomo ha cento pecore e una di loro si smarrisce, non lascer\u00e0 le novantanove sui monti e andr\u00e0 a cercare quella che si \u00e8 smarrita?\nIn verit\u00e0 io vi dico: se riesce a trovarla, si rallegrer\u00e0 per quella pi\u00f9 che per le novantanove che non si erano smarrite.\nCos\u00ec \u00e8 volont\u00e0 del Padre vostro che \u00e8 nei cieli, che neanche uno di questi piccoli si perda\u00bb.", "medita": "\u201cChe cosa vi pare?\u201d, chiede Ges\u00f9 a quelli che lo seguono, i suoi discepoli, \u201cSe un uomo ha cento pecore e una di loro si smarrisce, non lascer\u00e0 le novantanove sui monti e andr\u00e0 a cercare quella che si \u00e8 smarrita?\u201d.\nLa sua risposta la diamo per scontata, ma non lo \u00e8 affatto. Per quale motivo uno dovrebbe rischiare la vita di novantanove bestie, e insieme a queste la propria sicurezza?\nProbabilmente solo provando a pensare al rapporto di un genitore con i figli potremmo abbracciare questa logica. Un genitore non fa calcoli, il suo amore lo porta a cercare sempre il figlio smarrito, a rischiare, addirittura a sragionare.\nAvere i figli non significa possederli. Il genitore li genera per la vita, non solamente a livello biologico, ma soprattutto spirituale. James Martin (SJ) scriveva che la spiritualit\u00e0 \u00e8 un ponte che porta da un punto all'altro. Dare la vita in quel senso significa accompagnare lungo il cammino, essere vicino anche quando pu\u00f2 sembrare una follia.\nNel testo originale del Vangelo la parola greca \u201cg\u00e9n\u0113tai\u201d (che viene da \u201cg\u00edgnomai\u201d, \u00abnascere\u00bb) esprime perfettamente questo senso. Quell'uomo \u201cha\u201d cento pecore, nel senso che le ha \u201cgenerate\u201d, \u201cha fatto s\u00ec che esse esistessero\u201d, le assicura la vita e le guida.\nSiamo stati generati da quello che ci guida e se ci guida, ci protegge. Non ci indica la strada, ma ci accompagna e cammina con noi. Non si limita ad aspettare il nostro ritorno, ma viene a cercarci. Non ci giudica, ma si rallegra alla nostra vista.", "riflettere": "Noi siamo pecore, preghiamolo che si degni di condurci ad acque che ristorano; siamo pecore, ripeto, chiediamogli i pascoli; siamo dramme, teniamo alto il nostro valore; siamo figli, affrettiamo il passo verso il padre. (Sant'Ambrogio)", "preghfin": "Cerca me, perch\u00e9 io ricerco Te.\nCercami, trovami, sollevami, portami.\nTu puoi trovare quello che ricerchi.\nTu accetti di prendere su di te quello che hai trovato;\ndi porre sulle tue spalle quello che hai accolto.\nNon ti d\u00e0 noia un peso d'amore,\nnon ti \u00e8 di peso un trasporto che sa di giustizia. (\u2026)\nVieni, o Signore,\nperch\u00e9 Tu sei l'unico che possa far tornare indietro una pecora vagabonda,\nsenza far rattristare quelli che hai lasciato.\nPerch\u00e9 anche loro si rallegreranno del ritorno del peccatore.\nVieni ad operare la salvezza sulla terra, la gioia in Cielo.\n<i>(Sant'Ambrogio)</i>"}