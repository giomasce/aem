{"day": 1, "month": 12, "year": 2022, "weekday": 4, "date_str": "gioved\u00ec 1 dicembre 2022", "quotes": "Is 26,1-6; Sal 117", "quote_vangelo": "secondo Matteo (7,21.24-27)", "curatore": "Gabriela Rogowska", "prevangelo": "Il commento di oggi \u00e8 proposto dal Centro Diocesano per le Vocazioni di Pisa", "indications": "Tempo di avvento\nSalterio: prima settimana", "preghiniz": "Dio di bont\u00e0 e di misericordia,\nche ci chiedi di collaborare alla tua opera di salvezza\nmanda numerosi e santi operai per la tua vigna,\nperch\u00e9 alla tua Chiesa non manchino mai annunciatori coraggiosi del Vangelo,\nsacerdoti che ti offrano anche con la vita il sacrificio dell'Eucarestia\ne che quali segni splendenti di Cristo buon pastore,\nguidino il tuo popolo sulle strade della carit\u00e0.\nManda il tuo Spirito Santo a rinfrancare il cuore dei giovani,\nperch\u00e9 abbiano il coraggio di dirti s\u00ec quando li chiami al servizio dei fratelli,\nla perseveranza nel seguire Ges\u00f9 anche sulla via della croce\ne la gioia grande di essere nel mondo testimoni del tuo amore.\nO Maria, Madre dei sacerdoti, dona a tutti i membri della Chiesa pisana\nla tua stessa fedelt\u00e0 per testimoniare a tutti\nla gioia che nasce dall'incontro con Cristo che vive e regna nei secoli in eterno. Amen.\n<i>(Giovanni Paolo Benotto)</i>", "vangelo": "In quel tempo, Ges\u00f9 disse ai suoi discepoli: \u00abNon chiunque mi dice: \u201cSignore, Signore\u201d, entrer\u00e0 nel regno dei cieli, ma colui che fa la volont\u00e0 del Padre mio che \u00e8 nei cieli.\nPerci\u00f2 chiunque ascolta queste mie parole e le mette in pratica, sar\u00e0 simile a un uomo saggio, che ha costruito la sua casa sulla roccia. Cadde la pioggia, strariparono i fiumi, soffiarono i venti e si abbatterono su quella casa, ma essa non cadde, perch\u00e9 era fondata sulla roccia.\nChiunque ascolta queste mie parole e non le mette in pratica, sar\u00e0 simile a un uomo stolto, che ha costruito la sua casa sulla sabbia. Cadde la pioggia, strariparono i fiumi, soffiarono i venti e si abbatterono su quella casa, ed essa cadde e la sua rovina fu grande\u00bb.", "medita": "Cosa vuol dire \u201cfare la volont\u00e0 di Dio\u201d? Ges\u00f9 oggi ce lo spiega in maniera chiara e diretta: significa ascoltare e mettere in pratica la sua Parola.\nL'ascolto \u00e8 la base di qualsiasi tipo di relazione ed \u00e8 fondamentale. Quante crisi e quanti malintesi si creano solo perch\u00e9 non si ascolta veramente l'altro, ma si d\u00e0 retta al proprio io! Lo stesso vale con Dio: non ascoltare ci porta a vivere un'illusione che svanisce alla minima scossa. Nel Vangelo il Signore ci invita, invece, ad un ascolto attivo, che coinvolga tutto il nostro essere. \u00c8 un ascolto che non si limita a farci affermare \u201cChe belle parole!\u201d, ma che ci porta ad una riflessione pi\u00f9 profonda su noi stessi, sulla nostra vita e su ci\u00f2 che ci circonda. Ecco che scopriamo di essere casa in cui sono custoditi i nostri desideri autentici e di cui il Signore ci guida a prendere consapevolezza. In che modo? Invitandoci a mettere in pratica ci\u00f2 che abbiamo compreso da questo ascolto. Nel concreto, Ges\u00f9 ci chiede di iniziare ad intessere un rapporto con Lui, ad instaurare un dialogo cercandolo nella quotidianit\u00e0, nella preghiera. Nel tempo questa relazione diverr\u00e0 sempre pi\u00f9 stabile e solida, proprio come la roccia del Vangelo.\nSiamo chiamati a costruire la nostra vita su questa roccia, la quale non verr\u00e0 mai meno. Infatti, Dio \u00e8 sempre presente: nei momenti di gioia ma anche (e soprattutto) nei momenti di dolore, buio e sconforto. La certezza della presenza di Dio \u00e8 ci\u00f2 che ci d\u00e0 la forza e il coraggio di non cadere e di andare avanti.", "riflettere": "L'ascolto che Ges\u00f9 richiede \u00e8 parte di un dialogo tra te e lui, in cui entrambi discutete, vi confrontate ed infine decidete insieme come raggiungere quella stabilit\u00e0 che non ti fa cadere in mezzo alla tempesta.", "preghfin": "Padre nostro, che sei nei cieli,\nche di ogni singola persona chiamata alla vita\nhai pensato la specifica vocazione fin dal suo concepimento,\nfa' che gli uomini e le donne da Te chiamati alla vocazione matrimoniale\nrispondano con sincerit\u00e0 di cuore alla tua chiamata\ne si uniscano in matrimonio per formare famiglie in cui vige la regola dell'amore.\nProteggi col tuo sguardo di Padre tutte le famiglie di questo mondo,\nche esse siano segno concreto del tuo amore,\naperte alla vita nascente, segno di unit\u00e0 e di fedelt\u00e0\nnel dono reciproco delle proprie vite."}