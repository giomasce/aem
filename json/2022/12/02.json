{"day": 2, "month": 12, "year": 2022, "weekday": 5, "date_str": "venerd\u00ec 2 dicembre 2022", "quotes": "Is 29,17-24; Sal 26", "quote_vangelo": "secondo Matteo (9,27-31)", "curatore": "Gabriela Rogowska", "prevangelo": "", "indications": "", "preghiniz": "Udranno in quel giorno i sordi le parole del libro;\nliberati dall'oscurit\u00e0 e dalle tenebre,\ngli occhi dei ciechi vedranno.\n<i>(Isaia 29, 18)</i>", "vangelo": "In quel tempo, mentre Ges\u00f9 si allontanava, due ciechi lo seguirono gridando: \u00abFiglio di Davide, abbi piet\u00e0 di noi!\u00bb.\nEntrato in casa, i ciechi gli si avvicinarono e Ges\u00f9 disse loro: \u00abCredete che io possa fare questo?\u00bb. Gli risposero: \u00abS\u00ec, o Signore!\u00bb.\nAllora tocc\u00f2 loro gli occhi e disse: \u00abAvvenga per voi secondo la vostra fede\u00bb. E si aprirono loro gli occhi.\nQuindi Ges\u00f9 li ammon\u00ec dicendo: \u00abBadate che nessuno lo sappia!\u00bb. Ma essi, appena usciti, ne diffusero la notizia in tutta quella regione.", "medita": "Ges\u00f9 si sta allontanando e i due ciechi temono di perdere un'unica occasione per rendere la propria vita migliore. Stanno seguendo Ges\u00f9, gridando dietro a lui \u201cFiglio di Davide, abbi piet\u00e0 di noi!\u201d. Una scena straziante. Ges\u00f9 non si volta\u2014potrebbe sembrare che non si preoccupi di loro\u2014invece entrando in una casa, rende incontro pi\u00f9 facile. A volte Ges\u00f9 non risponde per farsi trovare pi\u00f9 facilmente. Infatti, a casa i due si avvicinano a lui.\nIl racconto di questo episodio riportato da Matteo \u00e8 sostanzialmente diverso da quelli di altri due vangeli sinottici: i cechi sono due e non uno, entrano in una casa e non vengono guariti sulla strada; in pi\u00f9, Ges\u00f9 non chiede loro cosa vogliono da lui. Quello invece che accomuna tutte le versioni \u00e8 il modo in cui si appellano a Ges\u00f9, la dichiarazione della fede e la loro guarigione.\nLa preghiera dei due ciechi \u00e8 molto semplice: \u201cFiglio di Davide, abbi piet\u00e0 di noi\u201d; non spiegano la loro difficolt\u00e0, non formulano alcuna richiesta pi\u00f9 articolata. Non devono dire altro, si affidano alla sensibilit\u00e0 di Ges\u00f9, accetteranno tutto dalla sua mano. La loro fede li spinge ad agire e a seguire Ges\u00f9, e ad abbandonarsi alla volont\u00e0 di Dio. Ges\u00f9 restituisce loro la vista, rendendoli capaci di vedere la strada che hanno percorso e quella che si apre davanti a loro.", "riflettere": "\u201cAvvenga per voi secondo la vostra fede\u201d\u2014la mia fede mi fa alzare e camminare pieno di fiducia dietro a Ges\u00f9?", "preghfin": "Padre mio,\nio mi abbandono a te,\nfa di me ci\u00f2 che ti piace.\nQualunque cosa tu faccia di me\nTi ringrazio.\nSono pronto a tutto, accetto tutto.\nLa tua volont\u00e0 si compia in me,\nin tutte le tue creature.\nNon desidero altro, mio Dio.\nAffido l'anima mia alle tue mani\nTe la dono mio Dio,\ncon tutto l'amore del mio cuore\nperch\u00e9 ti amo,\ned \u00e8 un bisogno del mio amore\ndi donarmi\ndi pormi nelle tue mani senza riserve\ncon infinita fiducia\nperch\u00e9 Tu sei mio Padre.\n<i>(Charles de Foucauld)</i>"}