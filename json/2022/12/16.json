{"day": 16, "month": 12, "year": 2022, "weekday": 5, "date_str": "venerd\u00ec 16 dicembre 2022", "quotes": "Is 56,1-3a.6-8; Sal 66", "quote_vangelo": "secondo Giovanni (5,33-36)", "curatore": "Gabriela Rogowska", "prevangelo": "", "indications": "", "preghiniz": "Con tutto il mio cuore ti cerco:\nnon lasciarmi deviare dai tuoi comandi.\nRipongo nel cuore la tua promessa\nper non peccare contro di te.\nBenedetto sei tu, Signore:\ninsegnami i tuoi decreti.\nCon le mie labbra ho raccontato\ntutti i giudizi della tua bocca.\nNella via dei tuoi insegnamenti \u00e8 la mia gioia,\npi\u00f9 che in tutte le ricchezze.\nVoglio meditare i tuoi precetti,\nconsiderare le tue vie.\nNei tuoi decreti \u00e8 la mia delizia,\nnon dimenticher\u00f2 la tua parola.\n<i>(Salmo 118)</i>", "vangelo": "In quel tempo, Ges\u00f9 disse ai Giudei: \u00abVoi avete inviato dei messaggeri a Giovanni ed egli ha dato testimonianza alla verit\u00e0. Io non ricevo testimonianza da un uomo; ma vi dico queste cose perch\u00e9 siate salvati. Egli era la lampada che arde e risplende, e voi solo per un momento avete voluto rallegrarvi alla sua luce.\nIo per\u00f2 ho una testimonianza superiore a quella di Giovanni: le opere che il Padre mi ha dato da compiere, quelle stesse opere che io sto facendo, testimoniano di me che il Padre mi ha mandato\u00bb.", "medita": "\u00c8 difficile tenere accesa la luce mentre si corre, soprattutto se \u00e8 debole. Perci\u00f2 nei ritmi frenetici di oggi, rallegrarsi solo per un breve attimo alla luce che viene da Dio diventa un fatto piuttosto comune. Persino ascoltiamo velocemente perch\u00e9 questo mondo ci incoraggia a cercare sempre nuove sensazioni ed esperienze. Invece i tempi della vita spirituale sono diversi.\nLa vita spirituale ci invita alla perseveranza e alla consapevolezza. \u201cAmerai il Signore tuo Dio con tutto il tuo cuore, con tutta la tua anima e con tutta la tua mente\u201d. Dio ci dona il cuore, l'anima e la mente perch\u00e9 posiamo liberamente fare e confermare la nostra scelta\u2014non una volta per tutte, ma tutti i giorni per sempre.\nAffidarsi alle commozioni del momento non \u00e8 una strada percorribile, perch\u00e9 il fuoco emotivo non dura mai a lungo e non ci pu\u00f2 riscaldare per sempre. Se ce lo aspettiamo dalla vita spirituale rimarremo delusi, e finiremo a concentrarsi sulle nostre sensazioni e di conseguenza su noi stessi. La nostra scelta pu\u00f2 e deve essere basata sulla consapevolezza e memoria di quello che il Signore ha fatto nella nostra vita e nel nostro cuore. Perch\u00e9 ci\u00f2 che il Signore fa (dice) non va in prescrizione, non passa di moda, non ha una data di scadenza, non perde attualit\u00e0. Questo non significa che Dio non ci sorprender\u00e0 con qualcosa di nuovo, ma non deve esserci una persistente attesa di nuove esperienze spirituali da parte nostra.", "riflettere": "Fermiamoci un attimo per chiedersi: rimango deluso dalla preghiera durante la quale non sento cuore che arde? Sono consapevole di essere in presenza di Dio anche in questi momenti?", "preghfin": "Ges\u00f9 Cristo, non ti nascondo nulla del mio cuore,\ntu sai che faccio fatica ad esprimere il mio desiderio di comunione con te.\nTu stesso hai conosciuto la condizione umana.\nNon ignori che talvolta sono tirato da pi\u00f9 parti nello stesso momento.\nMa quando interiormente avverto un vuoto,\ndimora in me la sete della tua presenza.\nE quando non riesco a pregare, tu sei la mia preghiera.\n<i>(Fr\u00e8re Roger)</i>"}