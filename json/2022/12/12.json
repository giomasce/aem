{"day": 12, "month": 12, "year": 2022, "weekday": 1, "date_str": "luned\u00ec 12 dicembre 2022", "quotes": "Nm 24,2-7.15-17b; Sal 24", "quote_vangelo": "secondo Matteo (21,23-27)", "curatore": "Gabriela Rogowska", "prevangelo": "", "indications": "", "preghiniz": "Fammi conoscere, Signore, le tue vie,\ninsegnami i tuoi sentieri.\nGuidami nella tua verit\u00e0 e istruiscimi,\nperch\u00e9 sei tu il Dio della mia salvezza,\nin te ho sempre sperato.\n<i>(Salmo 24)</i>", "vangelo": "In quel tempo, Ges\u00f9 entr\u00f2 nel tempio e, mentre insegnava, gli si avvicinarono i capi dei sacerdoti e gli anziani del popolo e dissero: \u00abCon quale autorit\u00e0 fai queste cose? E chi ti ha dato questa autorit\u00e0?\u00bb.\nGes\u00f9 rispose loro: \u00abAnch'io vi far\u00f2 una sola domanda. Se mi rispondete, anch'io vi dir\u00f2 con quale autorit\u00e0 faccio questo. Il battesimo di Giovanni da dove veniva? Dal cielo o dagli uomini?\u00bb.\nEssi discutevano fra loro dicendo: \u00abSe diciamo: \u201cDal cielo\u201d, ci risponder\u00e0: \u201cPerch\u00e9 allora non gli avete creduto?\u201d. Se diciamo: \u201cDagli uomini\u201d, abbiamo paura della folla, perch\u00e9 tutti considerano Giovanni un profeta\u00bb.  Rispondendo a Ges\u00f9 dissero: \u00abNon lo sappiamo\u00bb. Allora anch'egli disse loro: \u00abNeanch'io vi dico con quale autorit\u00e0 faccio queste cose\u00bb.", "medita": "A volte Dio risponde con il silenzio. Non per castigarci, non per umiliarci n\u00e9 per prendersi gioco di noi. Ci risponde con il silenzio perch\u00e9 \u00e8 questa la risposta che dobbiamo accogliere per ritrovare la verit\u00e0. Non \u00e8 lui che tace, ma siamo noi che non vogliamo rispondere.\nI capi dei sacerdoti chiedono dell'autorit\u00e0 con la quale Ges\u00f9 insegna. Magari potevano fargli un'altra domanda per capire cosa effettivamente sta insegnando; loro per\u00f2 hanno l'atteggiamento di chi crede di aver gi\u00e0 capito tutto. In primo luogo, vogliono quindi sollevare le questioni formali, confermare la legittimit\u00e0 di chi parla delle Scritture. La domanda sarebbe comprensibile, se non fosse per le motivazioni: loro non si preoccupano di proteggere la correttezza dell'insegnamento ma di mantenere i propri privilegi.\nGes\u00f9 con la mancata risposta gli offre la possibilit\u00e0 di interrogarsi su quello che veramente li spinge a fare le domande. Ma loro non vogliono scoprire di avere torto. La differenza tra la dotta ignoranza e stolta sapienza sta proprio qui\u2014che la prima cercando le risposte e ammettendo la propria incapacit\u00e0 si dimostra sapiente, mentre la seconda sentendosi in possesso delle risposte si conferma ignorante.\nNell'Avvento aspettiamo il Signore, ma la domanda che oggi Ges\u00f9 ci pone \u00e8 quella di interrogarsi se lo aspettiamo cos\u00ec come i capi dei sacerdoti lo interrogavano. La domanda che non si fa interrogare non avr\u00e0 la risposta. L'attesa che non aspetta nessuno non porter\u00e0 all'incontro.", "riflettere": "Nei miei dubbi di fede so mettermi in ascolto?", "preghfin": "Io, Signore Iddio, non ho nessuna idea di dove sto andando.\nNon vedo la strada che mi sta davanti.\nNon posso sapere con certezza dove andr\u00f2 a finire.\nSecondo verit\u00e0, non conosco neppure me stesso\ne il fatto che penso di seguire la tua volont\u00e0 non significa che lo stia davvero facendo.\nMa sono sinceramente convinto che in realt\u00e0 ti piaccia il mio desiderio di piacerti\ne spero di averlo in tutte le cose, spero di non fare mai nulla senza tale desiderio.\nSo che, se agir\u00f2 cos\u00ec, la tua volont\u00e0 mi condurr\u00e0 per la giusta via,\nquantunque io possa non capirne nulla.\nAvr\u00f2 sempre fiducia in te, anche quando potr\u00e0 sembrarmi\ndi essere perduto e avvolto nell'ombra della morte.\nNon avr\u00f2 paura, perch\u00e9 tu sei con me e so che non mi lasci solo di fronte ai pericoli.\n<i>(Thomas Merton)</i>"}