{"day": 26, "month": 12, "year": 2022, "weekday": 1, "date_str": "luned\u00ec 26 dicembre 2022", "quotes": "At 6,8-10.12;7,54-60; Sal 30", "quote_vangelo": "secondo Matteo (10,17-22)", "curatore": "Gabriela Rogowska", "prevangelo": "", "indications": "Santo Stefano", "preghiniz": "Ti amo, mio Dio,\ne il mio unico desiderio \u00e8 di amarti\nfino all'ultimo respiro della mia vita.\nTi amo, o Dio, infinitamente amabile,\ne preferisco morire amandoti,\npiuttosto che vivere un solo istante senza amarti.\nTi amo, Signore, e l'unica grazia che ti chiedo,\n\u00e8 di amarti eternamente.\nTi amo, mio Dio, e desidero il cielo,\nsoltanto per avere la felicit\u00e0\ndi amarti perfettamente.\nMio Dio, se la mia lingua\nnon pu\u00f2 dire ad ogni istante: ti amo,\nvoglio che il mio cuore\nte lo ripeta ogni volta che respiro.\nTi amo, o divino Salvatore,\nperch\u00e9 sei stato crocifisso per me,\ne mi tieni quaggi\u00f9 crocifisso con te.\nMio Dio, fammi la grazia\ndi morire amandoti e sapendo che ti amo.\n<i>(Giovanni Maria Vianney)</i>", "vangelo": "In quel tempo, Ges\u00f9 disse ai suoi apostoli: \u00abGuardatevi dagli uomini, perch\u00e9 vi consegneranno ai tribunali e vi flagelleranno nelle loro sinagoghe; e sarete condotti davanti a governatori e re per causa mia, per dare testimonianza a loro e ai pagani.\nMa, quando vi consegneranno, non preoccupatevi di come o di che cosa direte, perch\u00e9 vi sar\u00e0 dato in quell'ora ci\u00f2 che dovrete dire: infatti non siete voi a parlare, ma \u00e8 lo Spirito del Padre vostro che parla in voi.\nIl fratello far\u00e0 morire il fratello e il padre il figlio, e i figli si alzeranno ad accusare i genitori e li uccideranno. Sarete odiati da tutti a causa del mio nome. Ma chi avr\u00e0 perseverato fino alla fine sar\u00e0 salvato\u00bb.", "medita": "Nei giorni che seguono il Natele la Chiesa ci propone la memoria dei \u201ccomites Christi\u201d, i discepoli di Ges\u00f9, coloro che erano pi\u00f9 vicini nel suo percorso terreno e primi a renderne testimonianza, anche con il martirio: Santo Stefano, Giovanni Evangelista, i Santi Innocenti. Nonostante lo celebriamo ogni anno il passaggio dalla festa di nascita di Ges\u00f9 Bambino al martirio di Santo Stefano pu\u00f2 suscitare alquanto sgomento. Dalla nascita del Salvatore alla morte dei suoi fedeli. Dov'\u00e8 la buona novella? La vediamo soltanto alla luce di un incontro con Dio che \u00e8 cos\u00ec travolgente da non far temere pi\u00f9 neanche la morte.\nPossiamo esserne sicuri per la vita di Santo Stefano, ma \u00e8 possibile anche per noi oggi? Nel Vangelo Ges\u00f9 dice che arriveranno tanti momenti di prova e di sconforto, di abbandono e di sofferenza, ma non resteremo soli.\nI martiri sono quelli che hanno sofferto pene ingiuste e inimmaginabili per Ges\u00f9, ma nonostante tutte le sofferenze sono riusciti a mantenere la pace, la gioia e la fede grazie a una profonda comunione con Dio e l'apertura all'azione dello Spirito Santo. Il volto di Stefano, come quello di Mos\u00e8 quando and\u00f2 a pregare sul monte Sinai, diventa radioso, cos\u00ec che le persone faticano a guardarlo. L'incontro con Dio pu\u00f2 essere cos\u00ec intenso da lasciare un segno sul nostro volto e\u2014cosa ancora pi\u00f9 importante\u2014da cambiare il nostro modo di stare al mondo, relazionarsi con gli altri e affrontare le avversit\u00e0 della vita. E questo \u00e8 il senso della vita di fede. Anche noi siamo in grado di accostarci a Dio che ci dona gioia, forza, sapienza e coraggio affinch\u00e9 nelle nostre sfide e martiri quotidiani sappiamo essere le persone attraverso le quali si vede Dio.", "riflettere": "Saulo non solo \u00e8 presente ma addirittura viene riconosciuto dai lapidatori come il loro capo. \u201cSignore, non imputare loro questo peccato\u201d\u2014dice Santo Stefano prima di morire. Presto Saulo diventer\u00e0 Paolo, dopodich\u00e9 sar\u00e0 chiamato l'Apostolo delle Genti, le sue lettere ancora oggi ci guidano verso Dio. Nulla ci pu\u00f2 dividere da Dio che \u00e8 tutto amore e misericordia.", "preghfin": "Signore,\nprendimi come sono,\ncon i miei difetti,\ncon le mie mancanze;\nma fammi diventare\ncome tu desideri.\n<i>(Giovanni Paolo II)</i>"}