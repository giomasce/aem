{"day": 31, "month": 12, "year": 2022, "weekday": 6, "date_str": "sabato 31 dicembre 2022", "quotes": "1Gv 2,18-21; Sal 95", "quote_vangelo": "secondo Giovanni (1,1-18)", "curatore": "Gabriela Rogowska", "prevangelo": "", "indications": "", "preghiniz": "La mia vita, o Signore, \u00e8 un istante che passa,\nun momento che fugge e se ne va.\nTu lo sai, mio Dio,\nche per amarti sulla terra non ho altro che l'oggi.\nChe importa, Signore, se l'avvenire \u00e8 oscuro.\nNo, io non posso pregarti per il domani.\nMantieni puro il mio cuore, coprimi con la tua ombra,\ne non sia che per l'oggi.\nIo non ho, Signore, che quest'oggi mio fuggitivo\nper darti un frutto d'amore,\nun grappolo di cui ogni chicco sia un'anima.\nDonami tu, Ges\u00f9, il fuoco di un apostolo,\ne sia per oggi.\n<i>(Teresa di Lisieux)</i>", "vangelo": "In principio era il Verbo, e il Verbo era presso Dio e il Verbo era Dio. Egli era, in principio, presso Dio: tutto \u00e8 stato fatto per mezzo di lui e senza di lui nulla \u00e8 stato fatto di ci\u00f2 che esiste. In lui era la vita e la vita era la luce degli uomini; la luce splende nelle tenebre e le tenebre non l'hanno vinta.\nVenne un uomo mandato da Dio: il suo nome era Giovanni. Egli venne come testimone per dare testimonianza alla luce, perch\u00e9 tutti credessero per mezzo di lui. Non era lui la luce, ma doveva dare testimonianza alla luce.\nVeniva nel mondo la luce vera, quella che illumina ogni uomo. Era nel mondo e il mondo \u00e8 stato fatto per mezzo di lui; eppure il mondo non lo ha riconosciuto. Venne fra i suoi, e i suoi non lo hanno accolto. A quanti per\u00f2 lo hanno accolto ha dato potere di diventare figli di Dio: a quelli che credono nel suo nome, i quali, non da sangue n\u00e9 da volere di carne n\u00e9 da volere di uomo, ma da Dio sono stati generati.\nE il Verbo si fece carne e venne ad abitare in mezzo a noi; e noi abbiamo contemplato la sua gloria, gloria come del Figlio unigenito che viene dal Padre, pieno di grazia e di verit\u00e0. Giovanni gli d\u00e0 testimonianza e proclama: \u00abEra di lui che io dissi: Colui che viene dopo di me \u00e8 avanti a me, perch\u00e9 era prima di me\u00bb. Dalla sua pienezza noi tutti abbiamo ricevuto: grazia su grazia. Perch\u00e9 la Legge fu data per mezzo di Mos\u00e8, la grazia e la verit\u00e0 vennero per mezzo di Ges\u00f9 Cristo.\nDio, nessuno lo ha mai visto: il Figlio unigenito, che \u00e8 Dio ed \u00e8 nel seno del Padre, \u00e8 lui che lo ha rivelato.", "medita": "Dio crea attraverso il Verbo. Nell'Antico testamento e nel prologo di Vangelo di Giovanni Dio dice e ci\u00f2 che \u00e8 detto avviene. Dio ci parla, <i>in primis</i> attraverso ci\u00f2 che \u00e8. \u201cTutto \u00e8 stato fatto per mezzo di lui e senza di lui nulla \u00e8 stato fatto di ci\u00f2 che esiste\u201d. Il mistero della creazione ci stupisce e ci comunica Dio. Con le nostre forze intellettuali possiamo contemplare la bellezza del creato e attraverso questa cercare Dio.\nSan Paolo ad Atene, il centro propulsore del sapere, si rivolge ai filosofi epicurei e stoici dicendo: \u201cAteniesi, vedo che, in tutto, siete molto religiosi. Passando infatti e osservando i vostri monumenti sacri, ho trovato anche un altare con l'iscrizione: \u00abA un dio ignoto\u00bb. Ebbene, colui che, senza conoscerlo, voi adorate, io ve lo annuncio. Il Dio che ha fatto il mondo e tutto ci\u00f2 che contiene, che \u00e8 Signore del cielo e della terra, non abita in templi costruiti da mani d'uomo n\u00e9 dalle mani dell'uomo si lascia servire come se avesse bisogno di qualche cosa: \u00e8 lui che d\u00e0 a tutti la vita e il respiro e ogni cosa. (\u2026) In lui infatti viviamo, ci muoviamo ed esistiamo, come hanno detto anche alcuni dei vostri poeti: \u00abPerch\u00e9 di lui anche noi siamo stirpe\u00bb\u201d (At 17, 22--25.28).\nSono passati duemila anni e non \u00e8 cambiato molto: anche noi accettiamo pi\u00f9 facilmente l'idea che esista un'Energia che pervade tutto l'Universo ma sia essa stessa pi\u00f9 grande dell'Universo, piuttosto che un Dio che \u00e8 entrato nella nostra storia, diventato uno di noi, morto e risorto. Dio che ci parla anche attraverso il creato per condurci verso una conoscenza pi\u00f9 completa che \u00e8 una relazione con una persona. La teologia naturale svolge un ruolo importante come tappa per la comprensione della teologia rivelata, cio\u00e8 all'apertura a ci\u00f2 che Dio stesso ha voluto dirci. Senza la teologia naturale la nostra fede religiosa sarebbe come sospesa nel vuoto. La fede e la ragione sono compagni inseparabili del nostro cammino. La ragione ci apre gli occhi alla fede, e la fede \u00e8 il supporto naturale della ragione (Michal Heller).\nIn Dio c'\u00e8 eternamente una predisposizione al dialogo. Dio non solo parla a noi ma vuole parlare con noi per entrare in una relazione. \u201cL'agire di Dio, non si limita alle parole\u2014dice Benedetto XVI\u2014anzi potremmo dire che Egli non si accontenta di parlare, ma si immerge nella nostra storia e assume su di s\u00e9 la fatica e il peso della vita umana\u201d. Accogliamo oggi il mistero di Dio che \u00e8 il Verbo, che ci parla, che si fa carne e viene ad abitare in mezzo a noi.", "riflettere": "Troviamo oggi in noi la capacit\u00e0 di dialogo e di incontro, che prima di tutto deve significare una predisposizione all'ascolto e al silenzio, e la prontezza di regalare ci\u00f2 che ci \u00e8 pi\u00f9 caro: il tempo.", "preghfin": "Signore Ges\u00f9 Cristo,\nFiglio di Dio,\nabbi piet\u00e0 di me, peccatore!"}