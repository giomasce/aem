{"day": 21, "month": 12, "year": 2022, "weekday": 3, "date_str": "mercoled\u00ec 21 dicembre 2022", "quotes": "Ct 2,8-14 <i>opp</i> Sof 3,14-17; Sal 32", "quote_vangelo": "secondo Luca (1,39-45)", "curatore": "Gabriela Rogowska", "prevangelo": "", "indications": "", "preghiniz": "O (astro) Sorgente,\nsplendore di luce eterna,\ne sole di giustizia:\nvieni ed illumina\nchi \u00e8 nelle tenebre,\ne nell'ombra della morte.", "vangelo": "In quei giorni Maria si alz\u00f2 e and\u00f2 in fretta verso la regione montuosa, in una citt\u00e0 di Giuda.  Entrata nella casa di Zaccar\u00eca, salut\u00f2 Elisabetta. Appena Elisabetta ebbe udito il saluto di Maria, il bambino sussult\u00f2 nel suo grembo.\nElisabetta fu colmata di Spirito Santo ed esclam\u00f2 a gran voce: \u00abBenedetta tu fra le donne e benedetto il frutto del tuo grembo! A che cosa devo che la madre del mio Signore venga da me? Ecco, appena il tuo saluto \u00e8 giunto ai miei orecchi, il bambino ha sussultato di gioia nel mio grembo. E beata colei che ha creduto nell'adempimento di ci\u00f2 che il Signore le ha detto\u00bb.", "medita": "\u201cMaria si alz\u00f2 e and\u00f2 in fretta\u201d sono le parole che papa Francesco ha scelto per guidare i giovani in occasione della XXXVII Giornata Mondiale della Giovent\u00f9 a Lisbona nel 2023. Le parole che facilmente in una lettura veloce tendono a sfuggirci.\nMaria dopo aver sentito l'annunciazione \u201csi alza\u201d. La parola greca \u201canast\u00e3sa\u201d ha la stessa radice di \u201cresurrezione\u201d (\u201can\u00e1stasis\u201d). Quel \u201calzarsi\u201d significa \u201crisorgere\u201d, svegliarsi ad una vita nuova, svegliarsi dal marasma e ritrovare le forze per andare avanti \u201cin fretta\u201d.\nLa fretta di Maria non ha niente a che fare con la frenesia, \u00e8 la prontezza di correre verso l'altro. Durante l'annunciazione l'angelo nomina Elisabetta per illustrare che \u201cnulla \u00e8 impossibile a Dio\u201d, ma Maria vede subito che la sua parente pu\u00f2 avere bisogno di aiuto. La capacit\u00e0 di concentrarsi sull'altro in un momento cos\u00ec delicato \u00e8 la conferma che Ges\u00f9 l'ha ormai riempita della sua presenza e grazia.\nMaria si mette in cammino senza nessuna costrizione ma anche senza alcuna sicurezza se non quella di portare con s\u00e9 Ges\u00f9. Diventa l'Arca Santa. \u00c8 un compito delicato e difficile, specialmente all'inizio della gravidanza. Nessuno avrebbe potuto rimproverarla se avesse deciso di non affrontarlo. Ma Maria, cos\u00ec come Giuseppe, vanno oltre a quello che \u00e8 semplicemente giusto. \u201cUna semplice ragazza di paese, che porta nel cuore tutta la speranza di Dio\u201d. Cristo Salvatore che viene nel mezzo della nostra incapacit\u00e0 tende la mano e dice \u201calzati e cammina\u201d.", "riflettere": "Un anziano diceva: \u00abSe il tuo pensiero dimora in Dio, la forza di Dio dimora in te\u00bb.", "preghfin": "Signore,\nprendimi come sono,\ncon i miei difetti,\ncon le mie mancanze;\nma fammi diventare\ncome tu desideri.\n<i>(Giovanni Paolo II)</i>"}