{"day": 18, "month": 12, "year": 2022, "weekday": 7, "date_str": "domenica 18 dicembre 2022", "quotes": "Is 7,10-14; Sal 23; Rm 1,1-7", "quote_vangelo": "secondo Matteo (1,18-24)", "curatore": "Gabriela Rogowska", "prevangelo": "", "indications": "Salterio: quarta settimana", "preghiniz": "O Adonai,\ne condottiero di Israele,\nche sei apparso a Mos\u00e8 tra le fiamme,\ne sul Sinai gli donasti la legge:\nredimici col tuo braccio potente.", "vangelo": "Cos\u00ec fu generato Ges\u00f9 Cristo: sua madre Maria, essendo promessa sposa di Giuseppe, prima che andassero a vivere insieme si trov\u00f2 incinta per opera dello Spirito Santo. Giuseppe suo sposo, poich\u00e9 era uomo giusto e non voleva accusarla pubblicamente, pens\u00f2 di ripudiarla in segreto.\nPer\u00f2, mentre stava considerando queste cose, ecco, gli apparve in sogno un angelo del Signore e gli disse: \u00abGiuseppe, figlio di Davide, non temere di prendere con te Maria, tua sposa. Infatti il bambino che \u00e8 generato in lei viene dallo Spirito Santo; ella dar\u00e0 alla luce un figlio e tu lo chiamerai Ges\u00f9: egli infatti salver\u00e0 il suo popolo dai suoi peccati\u00bb.\nTutto questo \u00e8 avvenuto perch\u00e9 si compisse ci\u00f2 che era stato detto dal Signore per mezzo del profeta: \u00abEcco, la vergine concepir\u00e0 e dar\u00e0 alla luce un figlio: a lui sar\u00e0 dato il nome di Emmanuele\u00bb, che significa \u201cDio con noi\u201d.\nQuando si dest\u00f2 dal sonno, Giuseppe fece come gli aveva ordinato l'angelo del Signore e prese con s\u00e9 la sua sposa.", "medita": "Giuseppe, uomo giusto, che nella vita ha fatto tutto quello che era corretto fare, che non ha fatto male a nessuno, obbediente alle leggi umane e divine, proprio lui tutto d'un tratto, in un momento che doveva essere quello pi\u00f9 bello, si trova di fronte ad un quadro estremamente complicato. \u201cQuesta \u00e8 la tua giustizia?\u201d, avrebbe potuto chiedere a Dio. Eppure, trova le forze per non reagire d'impulso ma con una \u201ctenerezza combattiva\u201d contro ogni \u201csfiducia ansiosa ed egocentrica\u201d (cfr. <i>Evangelii Gaudium</i>).\nGiuseppe ha paura e non sa cosa fare. Cerca di trovare il modo migliore per affrontare la situazione che probabilmente gli procura un immenso dolore. E, \u201cmentre stava considerando queste cose\u201d, Dio gli invia un messaggero per dire \u201cGiuseppe, figlio di Davide, non temere\u2026\u201d.\nNella lettera pastorale <i>Patris Corde</i> dedicata a San Giuseppe, Papa Francesco scrive: \u201cLa storia della salvezza si compie \u00abnella speranza contro ogni speranza\u00bb (Rm 4, 18) attraverso le nostre debolezze. Troppe volte pensiamo che Dio faccia affidamento solo sulla parte buona e vincente di noi, mentre in realt\u00e0 la maggior parte dei suoi disegni si realizza attraverso e nonostante la nostra debolezza. [\u2026] Giuseppe ci insegna che avere fede in Dio comprende pure il credere che Egli pu\u00f2 operare anche attraverso le nostre paure, le nostre fragilit\u00e0, la nostra debolezza. E ci insegna che, in mezzo alle tempeste della vita, non dobbiamo temere di lasciare a Dio il timone della nostra barca. A volte noi vorremmo controllare tutto, ma Lui ha sempre uno sguardo pi\u00f9 grande\u201d.\nGiuseppe si affida alla parola di Dio e diventa il custode del Verbo. Nell'ascolto egli scopre che essere \u201cl'uomo giusto\u201d non \u00e8 pi\u00f9 sufficiente. Che l'obbedienza alla legge \u00e8 troppo poco, perch\u00e9 Ges\u00f9 introduce un'alleanza nuova, una legge nuova, una legge della misericordia sconfinata, il comandamento d'amore a cui tutti siamo chiamati.\nAnche noi oggi spesso ci troviamo di fronte alle situazioni che ci spaventano. Possiamo limitarci a fare quel che \u00e8 giusto, oppure come Giuseppe rispondere alla chiamata di Dio che ci invita a non temere e aprirci alla promessa che ogni giorno rinnova: \u00abTi basta la mia grazia; la mia potenza infatti si manifesta pienamente nella debolezza\u00bb (2 Cor 12, 9).", "riflettere": "Metto a disposizione del disegno salvifico le mie debolezze e paure? Mi giustifico con la sua giustizia?", "preghfin": "Apri i nostri occhi, Signore,\nperch\u00e9 possiamo vedere te nei nostri fratelli e sorelle.\nApri le nostre orecchie, Signore,\nperch\u00e9 possiamo udire le invocazioni di chi ha fame, freddo, paura e di chi \u00e8 oppresso.\nApri il nostro cuore, Signore,\nperch\u00e9 impariamo ad amarci gli uni gli altri come tu ci ami.\nDonaci di nuovo il tuo Spirito, Signore,\nperch\u00e9 diventiamo un cuore solo e un'anima sola, nel tuo nome.\n<i>(Madre Teresa di Calcutta)</i>"}