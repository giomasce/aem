{"day": 9, "month": 12, "year": 2022, "weekday": 5, "date_str": "venerd\u00ec 9 dicembre 2022", "quotes": "Is 48,17-19; Sal 1", "quote_vangelo": "secondo Matteo (11,16-19)", "curatore": "Gabriela Rogowska", "prevangelo": "", "indications": "", "preghiniz": "Beato l'uomo che non entra nel consiglio dei malvagi,\nnon resta nella via dei peccatori\ne non siede in compagnia degli arroganti,\nma nella legge del Signore trova la sua gioia,\nla sua legge medita giorno e notte.\n<i>(Salmo 1, 1--2)</i>", "vangelo": "In quel tempo, Ges\u00f9 disse alle folle: \u00abA chi posso paragonare questa generazione? \u00c8 simile a bambini che stanno seduti in piazza e, rivolti ai compagni, gridano: \u201cVi abbiamo suonato il flauto e non avete ballato, abbiamo cantato un lamento e non vi siete battuti il petto!\u201d. \u00c8 venuto Giovanni, che non mangia e non beve, e dicono: \u201c\u00c8 indemoniato\u201d.\n\u00c8 venuto il Figlio dell'uomo, che mangia e beve, e dicono: \u201cEcco, \u00e8 un mangione e un beone, un amico di pubblicani e di peccatori\u201d.  Ma la sapienza \u00e8 stata riconosciuta giusta per le opere che essa compie\u00bb.", "medita": "\u201cGenerazione senza risposte\u201d\u2014potrebbe essere chiamata la gente di cui parla Ges\u00f9. Questa condizione non \u00e8 circoscritta nel tempo, due mila anni fa come oggi tanti potrebbero essere definiti in questo modo. \u00c8 una generazione allo sbaraglio dei propri giudizi: \u201cstanno seduti (\u2026) e gridano\u201d, al contrario di Maria che dopo l'incontro con l'Angelo \u201csi alz\u00f2 e and\u00f2 in fretta\u201d (cfr. Lc 1, 39).\nGes\u00f9 non critica l'incapacit\u00e0 di leggere i segni dei tempi, ma la chiusura e l'egocentrismo che impediscono di vivere l'incontro con Ges\u00f9 e quindi anche tante altre esperienze. Una persona che guarda e non vede, perch\u00e9 \u00e8 concentrata sui propri pensieri, sentimenti e giudizi, non noter\u00e0 Dio che le passa accanto. Il suo giudizio costituisce un muro tra lei e la verit\u00e0.\nSe leggessimo l'intero undicesimo capitolo del Vangelo secondo Matteo noteremmo che parla dei dubbi riguardo a Ges\u00f9 che sorgono in diverse persone. Persino Giovanni manda i suoi discepoli per indagare se Ges\u00f9 \u00e8 il vero Messia. Ges\u00f9 non se ne scandalizza. I dubbi, le domande, le incertezze fanno parte del cammino, vengono nel tempo, strada facendo. Ancora una volta \u201cil tempo \u00e8 superiore allo spazio\u201d, come insegna papa Francesco. Rimanere seduti per darsi le risposte statiche e immediate non ci fa progredire e crescere.\nGiovanni fa le domande, la generazione di cui parla Ges\u00f9 si d\u00e0 le risposte da sola. Giovanni viene appagato, la generazione senza risposte rimane immobile con i giudizi privi di qualsiasi tentativo di capire, immaturi e inutili.", "riflettere": "Dare priorit\u00e0 al tempo significa occuparsi di iniziare processi pi\u00f9 che di possedere spazi. Il tempo ordina gli spazi, li illumina e li trasforma in anelli di una catena in costante crescita, senza retromarce. (<i>Evangelii Gaudium</i>)", "preghfin": "Cristo Ges\u00f9,\nquando tutto \u00e8 oscurit\u00e0\ne sentiamo la nostra debolezza e impotenza,\ndonaci di sentire la tua presenza,\nil tuo amore e la tua forza.\nAiutaci ad avere una fiducia totale\nnel tuo amore che protegge\ne nel tuo potere che rafforza,\nperch\u00e9 nulla possa spaventarci o preoccuparci,\nperch\u00e9 vivendo accanto a te\nvedremo la tua mano,\ni tuoi obiettivi e la tua volont\u00e0 in tutte le cose.\n<i>(Sant'Ignazio di Loyola)</i>"}