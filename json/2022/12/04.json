{"day": 4, "month": 12, "year": 2022, "weekday": 7, "date_str": "domenica 4 dicembre 2022", "quotes": "Is 11,1-10; Sal 71; Rm 15,4-9", "quote_vangelo": "secondo Matteo (3,1-12)", "curatore": "Gabriela Rogowska", "prevangelo": "", "indications": "Salterio: seconda settimana", "preghiniz": "Come ti cerco, dunque Signore?\nCercando te, Dio mio, io cerco la felicit\u00e0 della vita.\nTi cercher\u00f2 perch\u00e9 l'anima mia viva.\nIl mio corpo vive della mia anima\ne la mia anima vive di te.\n<i>(Sant'Agostino, </i>Confessioni<i> X, 20, 29)</i>", "vangelo": "In quei giorni, venne Giovanni il Battista e predicava nel deserto della Giudea dicendo: \u00abConvertitevi, perch\u00e9 il regno dei cieli \u00e8 vicino!\u00bb. Egli infatti \u00e8 colui del quale aveva parlato il profeta Isa\u00eca quando disse: \u00abVoce di uno che grida nel deserto: Preparate la via del Signore, raddrizzate i suoi sentieri!\u00bb.\nE lui, Giovanni, portava un vestito di peli di cammello e una cintura di pelle attorno ai fianchi; il suo cibo erano cavallette e miele selvatico. Allora Gerusalemme, tutta la Giudea e tutta la zona lungo il Giordano accorrevano a lui e si facevano battezzare da lui nel fiume Giordano, confessando i loro peccati.\nVedendo molti farisei e sadducei venire al suo battesimo, disse loro: \u00abRazza di vipere! Chi vi ha fatto credere di poter sfuggire all'ira imminente? Fate dunque un frutto degno della conversione, e non crediate di poter dire dentro di voi: \u201cAbbiamo Abramo per padre!\u201d. Perch\u00e9 io vi dico che da queste pietre Dio pu\u00f2 suscitare figli ad Abramo. Gi\u00e0 la scure \u00e8 posta alla radice degli alberi; perci\u00f2 ogni albero che non d\u00e0 buon frutto viene tagliato e gettato nel fuoco. Io vi battezzo nell'acqua per la conversione; ma colui che viene dopo di me \u00e8 pi\u00f9 forte di me e io non sono degno di portargli i sandali; egli vi battezzer\u00e0 in Spirito Santo e fuoco. Tiene in mano la pala e pulir\u00e0 la sua aia e raccoglier\u00e0 il suo frumento nel granaio, ma brucer\u00e0 la paglia con un fuoco inestinguibile\u00bb.", "medita": "Giovanni con il silenzio, il digiuno e la preghiera fa spazio a Cristo. La sua autenticit\u00e0 e l'intransigenza attirano la gente affamata di verit\u00e0. Egli indica la strada, non punta a s\u00e9 stesso. Eppure, c'\u00e8 chi volta lo sguardo verso Giovanni invece che guardare la strada che lui mostra, attirato non dalla verit\u00e0 delle sue parole ma dalla fama di cui gode.\nGiovanni battezza e allo stesso momento ammonisce chi cerca una scorciatoia, un successo senza sforzo, una conversione sciatta, frettolosa e di convenienza.\nI farisei e i sadducei, due gruppi in conflitto perenne, sono anche quelli che Giovanni mette in guardia su tre aspetti: 1) motivazioni ipocrite (credono di poter sfuggire con un gesto all'ira imminente), 2) arroganza morale (dicono di avere Abramo per padre); 3) circoli di malelingue (razza di vipere). Loro arrivano al Giordano e compiono una serie di gesti che hanno il potere di trasformare la loro vita oppure portarli al baratro dell'indifferenza.\nAnche a noi capita di battersi il petto e non accusare alcun movimento interiore. Quel semplice gesto dovrebbe rompere la durezza dei nostri cuori. \u201cVi dar\u00f2 un cuore nuovo e metter\u00f2 dentro di voi uno spirito nuovo; toglier\u00f2 dal vostro corpo il cuore di pietra, e vi dar\u00f2 un cuore di carne\u201d (Ez 36, 26). Non basta compiere un gesto, ne appartenere ad un gruppo, soprattutto se scegliamo di circondarci delle persone che feriscono, che sia soltanto con la lingua.\nGiovanni battezza anche i farisei, ma la conversione rimane un compito loro. Pi\u00f9 che penitenza rigorosa propone un'apertura spirituale a ci\u00f2 che Dio \u00e8 pronto a donarci.", "riflettere": "Perch\u00e9 vengo a messa? Mi sento migliore di quelli che non ci vanno? Di chi mi circondo? E io, sono per gli altri una compagnia santa?", "preghfin": "O zelantissimo precursore di Ges\u00f9,\nche pur senza operare alcun miracolo\nattirasti a te le folle per prepararle ad accogliere il Messia\ne ad ascoltare le sue parole di vita eterna,\nottienici la docilit\u00e0 alle ispirazioni del Signore,\nin modo che con la testimonianza della nostra vita\npossiamo condurre le anime a Dio,\nquelle soprattutto che hanno pi\u00f9 bisogno della sua misericordia."}