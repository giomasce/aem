{"day": 20, "month": 12, "year": 2022, "weekday": 2, "date_str": "marted\u00ec 20 dicembre 2022", "quotes": "Is 7,10-14; Sal 23", "quote_vangelo": "secondo Luca (1,26-38)", "curatore": "Gabriela Rogowska", "prevangelo": "", "indications": "", "preghiniz": "O Chiave di David,\ne scettro della casa di Israele,\nche apri e nessuno chiude,\nchiudi e nessuno apre:\nvieni e libera lo schiavo\ndal carcere,\nche \u00e8 nelle tenebre,\ne nell'ombra della morte.", "vangelo": "Al sesto mese, l'angelo Gabriele fu mandato da Dio in una citt\u00e0 della Galilea, chiamata N\u00e0zaret, a una vergine, promessa sposa di un uomo della casa di Davide, di nome Giuseppe. La vergine si chiamava Maria. Entrando da lei, disse: \u00abRall\u00e9grati, piena di grazia: il Signore \u00e8 con te\u00bb.  A queste parole ella fu molto turbata e si domandava che senso avesse un saluto come questo. L'angelo le disse: \u00abNon temere, Maria, perch\u00e9 hai trovato grazia presso Dio. Ed ecco, concepirai un figlio, lo darai alla luce e lo chiamerai Ges\u00f9. Sar\u00e0 grande e verr\u00e0 chiamato Figlio dell'Altissimo; il Signore Dio gli dar\u00e0 il trono di Davide suo padre e regner\u00e0 per sempre sulla casa di Giacobbe e il suo regno non avr\u00e0 fine\u00bb.\nAllora Maria disse all'angelo: \u00abCome avverr\u00e0 questo, poich\u00e9 non conosco uomo?\u00bb. Le rispose l'angelo: \u00abLo Spirito Santo scender\u00e0 su di te e la potenza dell'Altissimo ti coprir\u00e0 con la sua ombra. Perci\u00f2 colui che nascer\u00e0 sar\u00e0 santo e sar\u00e0 chiamato Figlio di Dio. Ed ecco, Elisabetta, tua parente, nella sua vecchiaia ha concepito anch'essa un figlio e questo \u00e8 il sesto mese per lei, che era detta sterile: nulla \u00e8 impossibile a Dio\u00bb.\nAllora Maria disse: \u00abEcco la serva del Signore: avvenga per me secondo la tua parola\u00bb. E l'angelo si allontan\u00f2 da lei.", "medita": "\u201cRallegrati! Il Signore \u00e8 con te\u201d\u2014il saluto dell'angelo Gabriele potrebbe sembrare fuori luogo. Ecco una ragazza, povera e senza nessun tipo di supporto, che aspetta un bambino. Come \u00e8 possibile gioire ad un messaggio del genere?\n\u201cLa gioia del Vangelo riempie il cuore e la vita intera di coloro che si incontrano con Ges\u00f9\u201d, scrive papa Francesco nell'enciclica <i>Evangelii Gaudium</i>. Il Vangelo \u00e8 un invito a esultare ed annunciare con letizia. Ma come non farsi abbattere alle cose che ci tolgono la gioia? La tristezza\u2014intesa come attitudine, non come emozione\u2014\u00e8 molto pericolosa. Lo sapeva bene la Chiesa antica, che la elencava tra i peccati cardinali, cio\u00e8 quelli che stanno alla base di tutti gli altri.\n\u201cRallegrati! Il Signore \u00e8 con te\u201d: la gioia nasce dalla consapevolezza di trovarsi nella presenza dell'Emmanuel. Ma per farlo, \u00e8 necessario lascare a lui spazio. Come diceva Giovanni Battista, \u201cora questa mia gioia \u00e8 piena. Lui deve crescere; io, invece, diminuire\u201d (Gv 3, 29--30). Maria riesce a gioire ed accogliere l'annuncio perch\u00e9 supera l'ottica individualista, non pensa a s\u00e9 stessa ma \u00e8 in grado di vedersi in relazione con gli altri e in prospettiva dell'opera salvifica. \u201cIl grande rischio del mondo attuale con la sua molteplice ed opprimente offerta di consumo, \u00e8 una tristezza individualista che scaturisce dal cuore comodo e avaro, dalla ricerca malata di piaceri superficiali, dalla coscienza isolata\u201d, scrive papa Francesco nell'<i>Evangelii Gaudium</i>. \u201cDio con noi\u201d dona la gioia.\nLa risposta all'invito del Signore non vuol dire rinuncia alla propria felicit\u00e0, il contrario: \u201c\u00e8 gioia che si vive tra le piccole cose della vita quotidiana, come risposta all'invito affettuoso di Dio nostro Padre: \u00abFiglio, per quanto ti \u00e8 possibile, tr\u00e0ttati bene\u2026 Non privarti di un giorno felice\u00bb (Sir 14, 11.14)\u201d. Accostiamoci al Signore con la certezza che Egli vuole la nostra felicit\u00e0 e rallegriamoci\u2014perch\u00e9 la sua gioia sia in noi e la nostra gioia sia piena.", "riflettere": "Riconosco la tristezza come un'offesa a Dio? Come cerco di contrastarla?", "preghfin": "Esulta grandemente, figlia di Sion,\ngiubila, figlia di Gerusalemme!\nEcco, a te viene il tuo re.\nEgli \u00e8 giusto e vittorioso!\n<i>(Zaccaria 9, 9)</i>"}