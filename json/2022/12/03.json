{"day": 3, "month": 12, "year": 2022, "weekday": 6, "date_str": "sabato 3 dicembre 2022", "quotes": "Is 30,19-21.23-26; Sal 146", "quote_vangelo": "secondo Matteo (9,35-10,1.6-8)", "curatore": "Gabriela Rogowska", "prevangelo": "", "indications": "San Francesco Saverio", "preghiniz": "Anche se il Signore ti dar\u00e0 il pane dell'afflizione\ne l'acqua della tribolazione,\nnon si terr\u00e0 pi\u00f9 nascosto il tuo maestro;\ni tuoi occhi vedranno il tuo maestro,\ni tuoi orecchi sentiranno questa parola dietro di te:\n\u201cQuesta \u00e8 la strada, percorretela\u201d,\ncaso mai andiate a destra o a sinistra.\n<i>(Isaia 30, 20--21)</i>", "vangelo": "In quel tempo, Ges\u00f9 percorreva tutte le citt\u00e0 e i villaggi, insegnando nelle loro sinagoghe, annunciando il vangelo del Regno e guarendo ogni malattia e ogni infermit\u00e0.\nVedendo le folle, ne sent\u00ec compassione, perch\u00e9 erano stanche e sfinite come pecore che non hanno pastore. Allora disse ai suoi discepoli: \u00abLa messe \u00e8 abbondante, ma sono pochi gli operai! Pregate dunque il signore della messe, perch\u00e9 mandi operai nella sua messe!\u00bb.\nChiamati a s\u00e9 i suoi dodici discepoli, diede loro potere sugli spiriti impuri per scacciarli e guarire ogni malattia e ogni infermit\u00e0. E li invi\u00f2 ordinando loro: \u00abRivolgetevi alle pecore perdute della casa d'Israele. Strada facendo, predicate, dicendo che il regno dei cieli \u00e8 vicino. Guarite gli infermi, risuscitate i morti, purificate i lebbrosi, scacciate i dem\u00f2ni. Gratuitamente avete ricevuto, gratuitamente date\u00bb.", "medita": "Ges\u00f9 si commuove profondamente vedendo le folle \u201cperch\u00e9 erano stanche e sfinite come pecore che non hanno pastore\u201d. La parola greca \u201cesplankhn\u00edsth\u0113\u201d vuol dire letteralmente il movimento interiore delle viscere, \u00e8 la stessa che viene usata per descrivere la compassione del buon Samaritano e del padre del figlio prodigo. Ges\u00f9 prova una compassione intima, profonda, viscerale per ogni persona, soprattutto quelle che hanno perso i riferimenti e la gioia, che soffrono.\nLa risposta di Ges\u00f9 \u00e8 quella di accorrere con un aiuto non solo concreto e tempestivo, ma soprattutto pieno di misericordia. La Chiesa che non volge lo stesso sguardo misericordioso di Ges\u00f9 e non corre con la stessa prontezza non offre quello che ha ricevuto.\nLa messe \u00e8 abbondante. I bisogni sono tanti e il rischio di scoraggiarsi da un lato e di sentirsi protagonisti dall'altro \u00e8 elevato. Ges\u00f9 manda i suoi operai con tutte le forze e tutto il potere che li occorre mentre chiede una sola cosa\u2014la gratuit\u00e0. L'uomo chiamato ad andare nella messe \u00e8 anche chiamato a riconosce che \u00e8 stato amato e risollevato per primo e che gli \u00e8 stato donato gratuitamente tutto quello che ora pu\u00f2 offrire. La generosit\u00e0 e la gratuit\u00e0 rendono anche i piccoli gesti un grande servizio. Dio che ha amato noi per primo (1 Gv 4, 10) ci invita e rende capaci ad amare. \u201cCi chiede tutto, ma nello stesso tempo ci offre tutto\u201d.", "riflettere": "La compassione \u00e8 un'emozione che ci dovrebbe spingere ad agire. Sento la compassione per le folle, riesco a vedere in gruppi svantaggiati e sofferenti persone che hanno bisogno del mio impegno?", "preghfin": "Aiutami, o Signore, a far s\u00ec che il mio udito sia misericordioso,\nche mi chini sulle necessit\u00e0 del mio prossimo,\nche le mie orecchie non siano indifferenti ai dolori ed ai gemiti del mio prossimo.\nAiutami, o Signore, a far s\u00ec che le mie mani siano misericordiose e piene di buone azioni,\nin modo che io sappia fare unicamente del bene al prossimo\ne prenda su di me i lavori pi\u00f9 pesanti e pi\u00f9 penosi.\nAiutami, o Signore, a far s\u00ec che i miei piedi siano misericordiosi,\nin modo che io accorra sempre in aiuto del prossimo,\nvincendo la mia indolenza e la mia stanchezza. (\u2026)\nAiutami, o Signore, a far s\u00ec che il mio cuore sia misericordioso,\nin modo che partecipi a tutte le sofferenze del prossimo. (\u2026)\nAlberghi in me la Tua Misericordia, o mio Signore\u2026\n<i>(Faustyna Kowalska, </i>Diario<i>, 163)</i>"}