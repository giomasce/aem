{"day": 25, "month": 12, "year": 2022, "weekday": 7, "date_str": "domenica 25 dicembre 2022", "quotes": "Is 9,1-6; Sal 95; Tt 2,11-14", "quote_vangelo": "secondo Luca (2,1-14)", "curatore": "Gabriela Rogowska", "prevangelo": "", "indications": "Natale del Signore\nTempo di Natale", "preghiniz": "Fortunati i pastori, diciamo,\neppure nulla abbiamo da invidiare,\npoich\u00e9 la stessa loro fortuna \u00e8 la nostra,\nLo stesso Ges\u00f9 che fu visitato dai pastori\nsi trova qui nel tabernacolo\u2026\ne non vi \u00e8 cosa pi\u00f9 gradita\nche possiamo fargli\nche andare spesso a visitarlo.\n<i>(Don Giovanni Bosco)</i>", "vangelo": "In quei giorni un decreto di Cesare Augusto ordin\u00f2 che si facesse il censimento di tutta la terra. Questo primo censimento fu fatto quando Quirinio era governatore della Siria. Tutti andavano a farsi censire, ciascuno nella propria citt\u00e0.\nAnche Giuseppe, dalla Galilea, dalla citt\u00e0 di N\u00e0zaret, sal\u00ec in Giudea alla citt\u00e0 di Davide chiamata Betlemme: egli apparteneva infatti alla casa e alla famiglia di Davide. Doveva farsi censire insieme a Maria, sua sposa, che era incinta.\nMentre si trovavano in quel luogo, si compirono per lei i giorni del parto. Diede alla luce il suo figlio primogenito, lo avvolse in fasce e lo pose in una mangiatoia, perch\u00e9 per loro non c'era posto nell'alloggio.\nC'erano in quella regione alcuni pastori che, pernottando all'aperto, vegliavano tutta la notte facendo la guardia al loro gregge. Un angelo del Signore si present\u00f2 a loro e la gloria del Signore li avvolse di luce. Essi furono presi da grande timore, ma l'angelo disse loro: \u00abNon temete: ecco, vi annuncio una grande gioia, che sar\u00e0 di tutto il popolo: oggi, nella citt\u00e0 di Davide, \u00e8 nato per voi un Salvatore, che \u00e8 Cristo Signore. Questo per voi il segno: troverete un bambino avvolto in fasce, adagiato in una mangiatoia\u00bb.\nE subito apparve con l'angelo una moltitudine dell'esercito celeste, che lodava Dio e diceva: \u00abGloria a Dio nel pi\u00f9 alto dei cieli e sulla terra pace agli uomini, che egli ama\u00bb.", "medita": "Non \u00e8 affatto che a Ges\u00f9 capita di nascere a Betlemme, \u00e8 la sua eterna scelta: Dio sceglie di nascere a Betlemme perch\u00e9 vuole essere con noi e accanto a noi nelle nostre carenze e difficolt\u00e0. Non si tratta soltanto delle difficolt\u00e0 esterne, economiche o sociali, ma anche, e soprattutto, delle sofferenze interiori.\nQuesta \u00e8 la notte in cui Cristo, con tutta la sua tenerezza e amicizia, viene a stare con noi perch\u00e9 non rimanessimo mai soli. Lui che ha scelto la povert\u00e0, che predilige quello che \u00e8 piccolo e indifeso da quello che \u00e8 potente, che si dona completamente, viene a incontrarci l\u00ec dove meno ce lo aspettiamo.\nL'incontro al presepe. I padri della Chiesa vedevano nella mangiatoia il simbolo del nostro peccato. Ges\u00f9 si mette in mezzo al peccato perch\u00e9 sa che, cos\u00ec come l'animale torna alla greppia, cos\u00ec l'uomo torna al proprio peccato. Ecco il suo modo di incontrarci, il pi\u00f9 innocente e puro: viene l\u00ec dove \u00e8 sicuro di trovarci. Ci sta vicino, pi\u00f9 vicino possibile, e tende la mano verso di noi, perch\u00e9 \u00e8 venuto a lottare per la nostra salvezza.\nDio nasce nella grotta\u2014che ci ricorda quella dove \u00e8 stato riposto dopo la sua morte, il luogo della sua resurrezione\u2014e non nel tempio di Gerusalemme, perch\u00e9 non nasce per s\u00e9 stesso ma per noi. Per offrirsi e diventare pane e vino, non per chiedere offerte di cibi e bevande.\nDio sceglie tutto questo per il nostro bene. Lo si vede chiaramente dalle reazioni dei pastori\u2014quando vedono angelo scendere dal cielo \u201cfurono presi da grande timore\u201d, ma quando vedono Ges\u00f9 Bambino riposto in una mangiatoia e avvolto in poveri panni, come in una sudario, lodano questo Dio che si fa cos\u00ec piccolo, vulnerabile ed estremamente vicino. \u201cBeata povert\u00e0, la santa umilt\u00e0 e l'ineffabile carit\u00e0\u201d. Ges\u00f9 Bambino nel presepe \u00e8 lo stesso della croce, Ges\u00f9 che \u00e8 tutto amore, gratuito e puro, che ci viene a cercare ancora una volta oggi.", "riflettere": "Guardando Ges\u00f9 capiamo bene le preferenze di Dio, ma sappiamo fare le stesse scelte di umilt\u00e0, povert\u00e0, e dono di s\u00e8 stessi nella nostra vita?", "preghfin": "\u00c8 Natale ogni volta che sorridi a un fratello e gli tendi la mano.\n\u00c8 Natale ogni volta che rimani in silenzio per ascoltare l'altro.\n\u00c8 Natale ogni volta che non accetti quei principi\nche relegano gli oppressi ai margini della societ\u00e0.\n\u00c8 Natale ogni volta che speri con quelli\nche disperano nella povert\u00e0 fisica e spirituale.\n\u00c8 Natale ogni volta che riconosci con umilt\u00e0\ni tuoi limiti e la tua debolezza.\n\u00c8 Natale ogni volta che permetti al Signore\ndi rinascere per donarlo agli altri.\n<i>(Madre Teresa di Calcutta)</i>"}