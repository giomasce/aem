{"day": 7, "month": 12, "year": 2022, "weekday": 3, "date_str": "mercoled\u00ec 7 dicembre 2022", "quotes": "Is 40,25-31; Sal 102", "quote_vangelo": "secondo Matteo (11,28-30)", "curatore": "Gabriela Rogowska", "prevangelo": "", "indications": "Sant'Ambrogio", "preghiniz": "Egli d\u00e0 forza allo stanco\ne moltiplica il vigore allo spossato.\nAnche i giovani faticano e si stancano,\ngli adulti inciampano e cadono;\nma quanti sperano nel Signore riacquistano forza,\nmettono ali come aquile,\ncorrono senza affannarsi,\ncamminano senza stancarsi.\n<i>(Isaia 40, 29--31)</i>", "vangelo": "In quel tempo, Ges\u00f9 disse: \u00abVenite a me, voi tutti che siete stanchi e oppressi, e io vi dar\u00f2 ristoro. Prendete il mio giogo sopra di voi e imparate da me, che sono mite e umile di cuore, e troverete ristoro per la vostra vita. Il mio giogo infatti \u00e8 dolce e il mio peso leggero\u00bb.", "medita": "Venite, prendete il mio giogo e vi dar\u00f2 ristoro. Questa sequenza corrisponde alla logica del lavoro. Un accordo\u2014un impegno\u2014una ricompensa. Ma il beneficio deve essere sempre quello che edifica l'anima. \u201cIl soggetto proprio del lavoro rimane l'uomo\u201d (<i>Laborem Excercens</i>), perch\u00e9 niente giova all'uomo se guadagna il mondo, ma perde s\u00e9 stesso (cfr. Lc 9, 25).\nIl primo passaggio della sequenza \u00e8 una decisione che, se fosse pure spinta da una necessit\u00e0, rimane libera. Il secondo passaggio \u00e8 prendersi la responsabilit\u00e0 e il carico di quello che ci \u00e8 stato affidato, a volte un piccolo compito, a volte la vita di altre persone. Il terzo \u00e8 il premio pattuito. \u201cTroverete ristoro per la vostra vita\u201d (gr. \u201cpsukha\u0129s\u201d). Ecco l'offerta di Ges\u00f9 per noi.\nInfatti, come viene ricordato nell'enciclica <i>Laborem Excercens</i> sul lavoro umano, \u201ccome persona egli [l'uomo] lavora, compie varie azioni appartenenti al processo del lavoro; esse, indipendentemente dal loro contenuto oggettivo, devono servire tutte alla realizzazione della sua umanit\u00e0, al compimento della vocazione ad essere persona, che gli \u00e8 propria a motivo della stessa umanit\u00e0\u201d; e in un altro passaggio: \u201cIl lavoro ha come sua caratteristica che, prima di tutto, esso unisce gli uomini, ed in ci\u00f2 consiste la sua forza sociale: la forza di costruire una comunit\u00e0\u201d.\nGes\u00f9 ci invita oggi a seguire la promessa, che non \u00e8 quella di evitare la fatica ma quella di troverete il sollievo per la nostra anima. La disponibilit\u00e0 ad assumersi le responsabilit\u00e0 a cui siamo chiamati, nonostante tutte le difficolt\u00e0 e i limiti che possiamo sentire, ci fa guadagnare quel che nient'altro ci pu\u00f2 assicurare. Il bello di prendere in mano la propria vita \u00e8 che, una volta presa, la si pu\u00f2 anche dare. E questo si chiama amore. Siamo tutti invitati a farsi carico di quel dolce giogo e di esprimere appieno la nostra libert\u00e0, autodeterminazione e dignit\u00e0 in relazione con gli altri.", "riflettere": "L'abate Amun disse: \u00abSopporta ogni uomo come Dio ti sopporta\u00bb.", "preghfin": "Ecco, mio Dio e mio tutto.\nChe voglio di pi\u00f9; quale altra cosa posso io desiderare per la mia felicit\u00e0?\nO parola piena di dolce sapore,\nsapore per\u00f2 che gusta soltanto colui che ama il Verbo,\nnon colui che ama il mondo e le cose del mondo!\nMio Dio e mio tutto.\n\u00c8 detto abbastanza per chi ha intelletto;\ned \u00e8 una gioia, per chi ha amore, ripeterlo spesso.\nIn verit\u00e0, se tu sei con noi, recano gioia tutte le cose;\nse, invece, tu sei lontano, tutto infastidisce.\nSei tu che dai pace al cuore: una grande pace e una gioia festosa.\n<i>(De Imitatione Christi)</i>"}