{"day": 13, "month": 12, "year": 2022, "weekday": 2, "date_str": "marted\u00ec 13 dicembre 2022", "quotes": "Sof 3,1-2.9-13; Sal 33", "quote_vangelo": "secondo Matteo (21,28-32)", "curatore": "Gabriela Rogowska", "prevangelo": "", "indications": "Santa Lucia", "preghiniz": "Benedir\u00f2 il Signore in ogni tempo,\nsulla mia bocca sempre la sua lode.\nIo mi glorio nel Signore:\ni poveri ascoltino e si rallegrino.\nGuardate a lui e sarete raggianti,\ni vostri volti non dovranno arrossire.\nQuesto povero grida e il Signore lo ascolta,\nlo salva da tutte le sue angosce.\nIl volto del Signore contro i malfattori,\nper eliminarne dalla terra il ricordo.\nGridano i giusti e il Signore li ascolta,\nli libera da tutte le loro angosce.\nIl Signore \u00e8 vicino a chi ha il cuore spezzato,\negli salva gli spiriti affranti.\nIl Signore riscatta la vita dei suoi servi;\nnon sar\u00e0 condannato chi in lui si rifugia.\n<i>(Salmo 33)</i>", "vangelo": "In quel tempo, Ges\u00f9 disse ai capi dei sacerdoti e agli anziani del popolo: \u00abChe ve ne pare? Un uomo aveva due figli. Si rivolse al primo e disse: \u201cFiglio, oggi va' a lavorare nella vigna\u201d. Ed egli rispose: \u201cNon ne ho voglia\u201d. Ma poi si pent\u00ec e vi and\u00f2. Si rivolse al secondo e disse lo stesso. Ed egli rispose: \u201cS\u00ec, signore\u201d. Ma non vi and\u00f2. Chi dei due ha compiuto la volont\u00e0 del padre?\u00bb. Risposero: \u00abIl primo\u00bb.\nE Ges\u00f9 disse loro: \u00abIn verit\u00e0 io vi dico: i pubblicani e le prostitute vi passano avanti nel regno di Dio. Giovanni infatti venne a voi sulla via della giustizia, e non gli avete creduto; i pubblicani e le prostitute invece gli hanno creduto. Voi, al contrario, avete visto queste cose, ma poi non vi siete nemmeno pentiti cos\u00ec da credergli\u00bb.", "medita": "Il Vangelo di oggi \u00e8 la continuazione di quello di ieri. Ges\u00f9 anche quando tace, non ci lascia senza risposte ma ci guida verso la scoperta della pienezza di vita. Dopo la mancata risposta alla domanda sul battesimo di Giovanni, e di conseguenza anche a quella sull'autorit\u00e0, Ges\u00f9 insegna cosa vuol dire rispondere alla chiamata di Dio\u2014\u00e8 questo che devono sapere.\nDio ha un compito per ognuno di noi: \u201cFiglio, oggi va' a lavorare nella vigna\u201d. Il Padre ci cerca e vuole coinvolgerci. Ed \u00e8 un onore incredibile sapere da Dio stesso che ha bisogno di me per fare qualcosa, e rendermi conto che sono adatto a farlo e che divento un suo partner nell'operare il bene. Dio chiama ma la risposta spetta a noi. A volte ci vuole un po' di tempo, ma alla fine la risposta la dobbiamo dare comunque e la diamo con la nostra vita.\nDio ci vuole scomodare, vuole che siamo protagonisti e non ci accontentiamo della \u201cdivano-felicit\u00e0\u201d. Siamo stati chiamati a essere figli di Dio e a prendersi la responsabilit\u00e0 della sua vigna. Il rapporto che Egli vuole stabilire con noi \u00e8 quello di totale fiducia e confidenza, un rapporto reciproco e inscindibile. Come scrive San Paolo: \u201cLo Spirito stesso, insieme al nostro spirito, attesta che siamo figli di Dio. E se siamo figli, siamo anche eredi: eredi di Dio, coeredi di Cristo, se davvero prendiamo parte alle sue sofferenze per partecipare anche alla sua gloria\u201d (Rm 8, 16--17).\nSiamo chiamati alla vigna come eredi: la chiamata \u00e8 quindi un dono. Ci viene affidato un compito affinch\u00e9 noi stessi possiamo godere dei suoi frutti e ricevere la pienezza della nostra eredit\u00e0.\nDio \u00e8 fedele e i suoi doni e la sua chiamata sono irrevocabili (Rm 11, 29). Nostro Padre non ritira le sue parole. La parola pronunciata su di me una volta, mi chiama sempre. E ancora oggi sento: \u201cFiglio, oggi va' a lavorare nella vigna\u201d.", "riflettere": "Quante volte durante la preghiera dici a Padre dove vuoi andare e quante invece ti metti in ascolto per capire dove lui ti vuole mandare? Lo senti quando ti dice: \u201cHo bisogno di te, in questo luogo, oggi\u201d?", "preghfin": "Padre, tu mi chiami, perch\u00e9 mi riconosci Tuo figlio,\ne vuoi farmi partecipe della tua opera.\nMostrami la strada alla nostra vigna\nperch\u00e9 io possa rispondere alla tua chiamata."}