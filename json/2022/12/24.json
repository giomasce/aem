{"day": 24, "month": 12, "year": 2022, "weekday": 6, "date_str": "sabato 24 dicembre 2022", "quotes": "2Sam 7,1-5.8b-12.14a.16; Sal 88", "quote_vangelo": "secondo Luca (1,67-79)", "curatore": "Gabriela Rogowska", "prevangelo": "", "indications": "", "preghiniz": "Io far\u00f2 di lui il mio primogenito,\nil pi\u00f9 alto fra i re della terra.\nGli conserver\u00f2 sempre il mio amore,\nla mia alleanza gli sar\u00e0 fedele.\nStabilir\u00f2 per sempre la sua discendenza,\nil suo trono come i giorni del cielo.\nSe i suoi figli abbandoneranno la mia legge\ne non seguiranno i miei decreti,\nse violeranno i miei statuti\ne non osserveranno i miei comandi,\npunir\u00f2 con la verga la loro ribellione\ne con flagelli la loro colpa.\nMa non annuller\u00f2 il mio amore\ne alla mia fedelt\u00e0 non verr\u00f2 mai meno.\nNon profaner\u00f2 la mia alleanza,\nnon muter\u00f2 la mia promessa.\n<i>(Salmo 88)</i>", "vangelo": "In quel tempo, Zaccar\u00eca, padre di Giovanni, fu colmato di Spirito Santo e profet\u00f2 dicendo: \u00abBenedetto il Signore, Dio d'Israele, perch\u00e9 ha visitato e redento il suo popolo, e ha suscitato per noi un Salvatore potente nella casa di Davide, suo servo, come aveva detto per bocca dei suoi santi profeti d'un tempo: salvezza dai nostri nemici, e dalle mani di quanti ci odiano.\nCos\u00ec egli ha concesso misericordia ai nostri padri e si \u00e8 ricordato della sua santa alleanza, del giuramento fatto ad Abramo, nostro padre, di concederci, liberati dalle mani dei nemici, di servirlo senza timore, in santit\u00e0 e giustizia al suo cospetto, per tutti i nostri giorni.\nE tu, bambino, sarai chiamato profeta dell'Altissimo perch\u00e9 andrai innanzi al Signore a preparargli le strade, per dare al suo popolo la conoscenza della salvezza nella remissione dei suoi peccati.  Grazie alla tenerezza e misericordia del nostro Dio, ci visiter\u00e0 un sole che sorge dall'alto, per risplendere su quelli che stanno nelle tenebre e nell'ombra di morte, e dirigere i nostri passi sulla via della pace\u00bb.", "medita": "Ci sono persone che come Zaccar\u00eca in un tempio hanno perso la fede, per poi ritrovarla a casa. Zaccar\u00eca fu un sacerdote, uno che ha passato nel tempio buona parte della sua vita a compiere gesti santi e pronunciare le parole delle Sante Scritture; ma quando Dio si \u00e8 palesato davanti a lui la fede di Zaccar\u00eca \u00e8 apparsa molto debole. Nonostante questo Dio non rinuncia alla sua promessa, ma si fa trovare ancora pi\u00f9 vicino. Dio entra nella casa di Zaccar\u00eca ed Elisabetta, nella quotidianit\u00e0 dei gesti e dell'unione tra le persone.\nLa casa di Zaccar\u00eca ed Elisabetta diventa un tempio dove Dio \u00e8 presente e dove vuole farsi trovare. Zaccar\u00eca riprende il suo cammino verso il rinnovamento della fede in silenzio, guardando come di giorno in giorno Dio rimane fedele e che nulla per lui \u00e8 impossibile.\n\u201c\u00c8 un amore edificato per sempre; nel cielo rendi stabile la tua fedelt\u00e0\u201d\u2014recita il salmo di oggi. La fedelt\u00e0 di Dio non necessit\u00e0 la nostra. Quando Zaccar\u00eca apre la bocca per lodare Dio, parla della sua tenerezza e misericordia. Padre Zaccar\u00eca scopre l'amore paterno di Dio che in noi vede sempre i figli prediletti e ci dona grazia in abbondanza perch\u00e9 potessimo ereditare il suo regno.\n\u201cForse tu mi costruirai una casa, perch\u00e9 io vi abiti?\u201d (2 Sam 7, 5), chiede Dio a re Davide preoccupato che la casa di Dio non sia all'altezza. Il Signore non vuole casa di cedro, \u00e8 lui che piuttosto offre la casa ai suoi figli e vuole abitare nelle case che costruisce Lui stesso: nelle relazioni, nell'amore, nelle famiglie. Perch\u00e9 Dio \u00e8 amore e viene ad abitare tra noi.", "riflettere": "Oggi lasciamo nelle nostre case lo spazio a Dio che viene ad abitare tra noi.", "preghfin": "Santa Famiglia di Nazareth,\ncustode fedele del mistero della salvezza:\nfa' rinascere in noi la stima del silenzio,\nrendi le nostre famiglie cenacoli di preghiera\ne trasformale in piccole Chiese domestiche,\nrinnova il desiderio della santit\u00e0,\nsostieni la nobile fatica del lavoro, dell'educazione,\ndell'ascolto, della reciproca comprensione e del perdono.\n<i>(dalla preghiera di Papa Francesco alla Santa Famiglia)</i>"}