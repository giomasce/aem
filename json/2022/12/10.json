{"day": 10, "month": 12, "year": 2022, "weekday": 6, "date_str": "sabato 10 dicembre 2022", "quotes": "Sir 48,1-4.9-11; Sal 79", "quote_vangelo": "secondo Matteo (17,10-13)", "curatore": "Gabriela Rogowska", "prevangelo": "", "indications": "", "preghiniz": "Dio degli eserciti, ritorna!\nGuarda dal cielo e vedi\ne visita questa vigna,\nproteggi quello che la tua destra ha piantato,\nil figlio dell'uomo che per te hai reso forte.\n\u00c8 stata data alle fiamme, \u00e8 stata recisa:\nessi periranno alla minaccia del tuo volto.\nSia la tua mano sull'uomo della tua destra,\nsul figlio dell'uomo che per te hai reso forte.\nDa te mai pi\u00f9 ci allontaneremo,\nfacci rivivere e noi invocheremo il tuo nome.\nSignore, Dio degli eserciti, fa' che ritorniamo,\nfa' splendere il tuo volto e noi saremo salvi.\n<i>(Salmo 79)</i>", "vangelo": "Mentre scendevano dal monte, i discepoli domandarono a Ges\u00f9: \u00abPerch\u00e9 dunque gli scribi dicono che prima deve venire El\u00eca?\u00bb.\nEd egli rispose: \u00abS\u00ec, verr\u00e0 El\u00eca e ristabilir\u00e0 ogni cosa. Ma io vi dico: El\u00eca \u00e8 gi\u00e0 venuto e non l'hanno riconosciuto; anzi, hanno fatto di lui quello che hanno voluto. Cos\u00ec anche il Figlio dell'uomo dovr\u00e0 soffrire per opera loro\u00bb.\nAllora i discepoli compresero che egli parlava loro di Giovanni il Battista.", "medita": "I discepoli sono pieni di stupore, stanno scendendo dal Monte Tabor dove sono stati testimoni della trasfigurazione. Sanno che Ges\u00f9 \u00e8 figlio di Dio e chiedono di El\u00eca che lo doveva precedere. Ricordiamo questa profezia dagli ultimi versi dell'Antico Testamento: \u201cEcco, io invier\u00f2 il profeta El\u00eca prima che giunga il giorno grande e terribile del Signore: egli convertir\u00e0 il cuore dei padri verso i figli e il cuore dei figli verso i padri, perch\u00e9 io, venendo, non colpisca la terra con lo sterminio\u201d.\nI discepoli conoscono le Scritture e sanno di Giovanni Battista, eppure non notano la profezia che si compie davanti ai loro occhi. Avevano ragione a dire che El\u00eca doveva venire. Avevano una buona conoscenza delle Scritture, ma questa conoscenza era sterile, perch\u00e9 non hanno riconosciuto El\u00eca quando \u00e8 venuto. La conoscenza \u00e8 necessaria, ma non sufficiente. Incontra Dio chi \u00e8 pronto a \u201cristabilire ogni cosa\u201d nella propria vita, cio\u00e8 a trasformarsi internamente a sua immagine e somiglianza. La conoscenza \u00e8 importante, ma ancora pi\u00f9 importante \u00e8 l'esperienza dell'amore trasformante di Dio.", "riflettere": "Ora che la fede \u00e8 basata in Cristo e la legge evangelica \u00e8 stabilita in quest'era di grazia, non \u00e8 pi\u00f9 necessario consultare Dio, n\u00e9 che egli parli o risponda come allora. Infatti donandoci il Figlio suo, ch'\u00e8 la sua unica e definitiva Parola, ci ha detto tutto in una sola volta e non ha pi\u00f9 nulla da rivelare. (San Giovanni della Croce)", "preghfin": "Oh, Signore! Fonte di ogni misericordia!\nRiconosco la vostra divina potenza.\nRicordando gli anni sprecati ormai passati,\ncredo che Voi, Signore,\npossiate in un istante trasformare questa perdita in guadagno.\nPer quanto miserabile io sia,\ncredo fermamente che possiate tutto ci\u00f2 che volete.\nRecuperatemi, Dio mio, il tempo perduto\nconcedendomi la vostra grazia per il presente e per il futuro,\naffinch\u00e9 compaia davanti a voi con la veste nuziale\nperch\u00e9, se lo volete, lo potete.\nAmen.\n<i>(Santa Teresa d'Avila)</i>"}