{"day": 27, "month": 12, "year": 2022, "weekday": 2, "date_str": "marted\u00ec 27 dicembre 2022", "quotes": "1Gv 1,1-4; Sal 96", "quote_vangelo": "secondo Giovanni (20,2-8)", "curatore": "Gabriela Rogowska", "prevangelo": "", "indications": "San Giovanni Evangelista", "preghiniz": "Ti amo, Signore, e l'unica grazia che ti chiedo,\n\u00e8 di amarti eternamente.\nTi amo, mio Dio, e desidero il cielo,\nsoltanto per avere la felicit\u00e0\ndi amarti perfettamente.\nMio Dio, se la mia lingua\nnon pu\u00f2 dire ad ogni istante: ti amo,\nvoglio che il mio cuore\nte lo ripeta ogni volta che respiro.\nTi amo, o divino Salvatore,\nperch\u00e9 sei stato crocifisso per me,\ne mi tieni quaggi\u00f9 crocifisso con te.\nMio Dio, fammi la grazia\ndi morire amandoti e sapendo che ti amo.\n<i>(Giovanni Maria Vianney)</i>", "vangelo": "Il primo giorno della settimana, Maria di M\u00e0gdala corse e and\u00f2 da Simon Pietro e dall'altro discepolo, quello che Ges\u00f9 amava, e disse loro: \u00abHanno portato via il Signore dal sepolcro e non sappiamo dove l'hanno posto!\u00bb.\nPietro allora usc\u00ec insieme all'altro discepolo e si recarono al sepolcro. Correvano insieme tutti e due, ma l'altro discepolo corse pi\u00f9 veloce di Pietro e giunse per primo al sepolcro. Si chin\u00f2, vide i teli posati l\u00e0, ma non entr\u00f2.\nGiunse intanto anche Simon Pietro, che lo seguiva, ed entr\u00f2 nel sepolcro e osserv\u00f2 i teli posati l\u00e0, e il sudario \u2013 che era stato sul suo capo \u2013 non posato l\u00e0 con i teli, ma avvolto in un luogo a parte.\nAllora entr\u00f2 anche l'altro discepolo, che era giunto per primo al sepolcro, e vide e credette.", "medita": "Il discepolo senza nome, quello che Ges\u00f9 amava. Se per qualche motivo si dovesse evitare il nome di qualcuno probabilmente si potrebbe usare questo nome <i>passepartout</i>: \u201cil discepolo che Ges\u00f9 ama\u201d. Ognuno di noi \u00e8 il discepolo che Ges\u00f9 ama. \u201cQuando Dio ama, altro non desidera che essere amato\u201d, dice san Bernardo. Il discepolo che si sente amato cerca di corrispondere con lo stesso amore. Giovanni, infatti, \u00e8 l'apostolo presente sul Calvario, che rimane con Ges\u00f9 fino alla sua morte e accoglie Maria a casa sua. Oggi lo vediamo quando alla notizia di Maria di Magdala corre pi\u00f9 veloce che pu\u00f2, ma giungendo al sepolcro, si ferma.\nPensiamo al tempo trascorso da quando Giovanni arriva al sepolcro fino a quando ci entra. Lunghissimi minuti di attesa, incertezza, e angoscia. Giovanni non ha avuto paura a rimanere sotto la croce ma ora non ha coraggio di entrare nel sepolcro vuoto. Lui da sempre \u00e8 stato un uomo di grande sensibilit\u00e0 spirituale. Seguiva Ges\u00f9 con gli occhi aperti ai segni della presenza di Dio, una mente pronta a cercare, esplorare e riconoscere ci\u00f2 in cui crede, un cuore che si affretta ad amare, eppure si ferma. Entra solo quando accanto a lui c'\u00e8 Pietro.\nLa nostra fede a volte pu\u00f2 arrestarsi. Il cuore pieno di emozioni, anche quelli pi\u00f9 sinceri e nobili, pu\u00f2 farci da freno. Spesso questo momento di incertezza capita a un passo dal sepolcro vuoto. E proprio in questi momenti vale la pena guardarsi intorno per vedere se ci sono altri discepoli. Quell'ultimo passo \u00e8 critico, senza entrare nel sepolcro vuoto Giovanni non avrebbe potuto comprendere il senso di quello che ha vissuto in precedenza. Chiediamo sempre di non fermarci nel cammino e di avere accanto un fratello che ci aiuta a perseverare nel bene.", "riflettere": "Dio, nel corso della nostra vita, vuole plasmare la nostra sensibilit\u00e0: cerchiamo di rispondere con un cuore aperto alle sue ispirazioni.", "preghfin": "Non ti arrendere mai,\nneanche quando la fatica si fa sentire,\nneanche quando il tuo piede inciampa,\nneanche quando i tuoi occhi bruciano,\nneanche quando i tuoi sforzi sono ignorati,\nneanche quando la delusione ti avvilisce,\nneanche quando l'errore ti scoraggia,\nneanche quando il tradimento ti ferisce,\nneanche quando il successo ti abbandona,\nneanche quando l'ingratitudine ti sgomenta,\nneanche quando l'incomprensione ti circonda,\nneanche quando la noia ti atterra,\nneanche quando tutto ha l'aria del niente,\nneanche quando il peso del peccato ti schiaccia\u2026\nInvoca il tuo Dio, stringi i pugni, sorridi\u2026 e ricomincia!\n<i>(Leone Magno)</i>"}