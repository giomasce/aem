{"day": 8, "month": 12, "year": 2022, "weekday": 4, "date_str": "gioved\u00ec 8 dicembre 2022", "quotes": "Gn 3,9-15.20; Sal 97; Ef 1,3-6.11-12", "quote_vangelo": "secondo Luca (1,26-38)", "curatore": "Gabriela Rogowska", "prevangelo": "", "indications": "Immacolata Concezione\ndella beata Vergine Maria", "preghiniz": "Tu sei la Tutta Bella, o Maria! In Te \u00e8 la gioia piena della vita beata con Dio.\nFa' che non smarriamo il significato del nostro cammino terreno:\nla luce gentile della fede illumini i nostri giorni,\nla forza consolante della speranza orienti i nostri passi,\nil calore contagioso dell'amore animi il nostro cuore,\ngli occhi di noi tutti rimangano ben fissi l\u00e0, in Dio, dove \u00e8 la vera gioia.\nTu sei la Tutta Bella, o Maria!\nAscolta la nostra preghiera, esaudisci la nostra supplica:\nsia in noi la bellezza dell'amore misericordioso di Dio in Ges\u00f9,\nsia questa divina bellezza a salvare noi, la nostra citt\u00e0, il mondo intero.\n<i>(dalla preghiera di Papa Francesco all'Immacolata)</i>", "vangelo": "In quel tempo, l'angelo Gabriele fu mandato da Dio in una citt\u00e0 della Galilea, chiamata N\u00e0zaret, a una vergine, promessa sposa di un uomo della casa di Davide, di nome Giuseppe. La vergine si chiamava Maria. Entrando da lei, disse: \u00abRall\u00e9grati, piena di grazia: il Signore \u00e8 con te\u00bb.\nA queste parole ella fu molto turbata e si domandava che senso avesse un saluto come questo. L'angelo le disse: \u00abNon temere, Maria, perch\u00e9 hai trovato grazia presso Dio. Ed ecco, concepirai un figlio, lo darai alla luce e lo chiamerai Ges\u00f9. Sar\u00e0 grande e verr\u00e0 chiamato Figlio dell'Altissimo; il Signore Dio gli dar\u00e0 il trono di Davide suo padre e regner\u00e0 per sempre sulla casa di Giacobbe e il suo regno non avr\u00e0 fine\u00bb.\nAllora Maria disse all'angelo: \u00abCome avverr\u00e0 questo, poich\u00e9 non conosco uomo?\u00bb. Le rispose l'angelo: \u00abLo Spirito Santo scender\u00e0 su di te e la potenza dell'Altissimo ti coprir\u00e0 con la sua ombra. Perci\u00f2 colui che nascer\u00e0 sar\u00e0 santo e sar\u00e0 chiamato Figlio di Dio. Ed ecco, Elisabetta, tua parente, nella sua vecchiaia ha concepito anch'essa un figlio e questo \u00e8 il sesto mese per lei, che era detta sterile: nulla \u00e8 impossibile a Dio\u00bb.\nAllora Maria disse: \u00abEcco la serva del Signore: avvenga per me secondo la tua parola\u00bb. E l'angelo si allontan\u00f2 da lei.", "medita": "Nella cittadina chiamata N\u00e0zaret, dove la vita si svolge nel pi\u00f9 prevedibile, noioso e umile dei modi, si palesa Dio. In un posto dove non succede mai nulla, uno di quelli che siamo abituati a definire \u201cdimenticato da Dio\u201d, posto di cui Natanaele chiedeva: \u201cDa N\u00e0zaret pu\u00f2 venire qualcosa di buono?\u201d, Dio si rende presente\u2014non per un attimo, non per un miracolo, ma per le intere giornate della lunga quotidianit\u00e0.\nTrent'anni di N\u00e0zaret, tre anni di vita pubblica, tre giorni di incoronamento dell'opera di salvezza.\nDio non si dimentica di N\u00e0zaret, anzi lo sceglie per abitarci. Anche oggi viene a cercarci nei posti pi\u00f9 ordinari e nascosti per rendere santa la nostra vocazione quotidiana, cio\u00e8 piena della sua presenza. Non \u00e8 facile accettare, contro ogni evidenza, che possa essere vero.\nCi sembra pi\u00f9 degno di scelta rincorrere l'indefinito straordinario o perlomeno qualcosa di grande, qualcosa che ci far\u00e0 ricordare se non ammirare. Eppure, se come Maria facciamo entrare Dio nella nostra vita di tutti i giorni, lo vedremo operare con potenza e cambiare l'impossibile.", "riflettere": "Dov'\u00e8 il mio N\u00e0zaret? Quel posto, situazione, momenti da cui voglio scappare e dove invece Dio \u00e8 pronto a manifestare la sua misericordia se solo mi faccio trovare.", "preghfin": "Lasciami, Signore,\nseguire ciecamente i tuoi sentieri,\nnon voglio cercare di capire le tue vie:\nsono figlia tua.\nTu sei il Padre della Sapienza\ne sei anche mio Padre,\ne mi guidi nella notte:\nportami fino a te.\n<i>(Edith Stein, Santa Teresa Benedetta della Croce)</i>"}