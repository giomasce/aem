{"day": 11, "month": 12, "year": 2022, "weekday": 7, "date_str": "domenica 11 dicembre 2022", "quotes": "Is 35,1-6a.8a.10; Sal 145; Gc 5,7-10", "quote_vangelo": "secondo Matteo (11,2-11)", "curatore": "Gabriela Rogowska", "prevangelo": "", "indications": "Salterio: terza settimana", "preghiniz": "Il Signore rimane fedele per sempre\nrende giustizia agli oppressi,\nd\u00e0 il pane agli affamati.\nIl Signore libera i prigionieri.\nIl Signore ridona la vista ai ciechi,\nil Signore rialza chi \u00e8 caduto,\nil Signore ama i giusti,\nil Signore protegge i forestieri.\n<i>(Salmo 145)</i>", "vangelo": "In quel tempo, Giovanni, che era in carcere, avendo sentito parlare delle opere del Cristo, per mezzo dei suoi discepoli mand\u00f2 a dirgli: \u00abSei tu colui che deve venire o dobbiamo aspettare un altro?\u00bb. Ges\u00f9 rispose loro: \u00abAndate e riferite a Giovanni ci\u00f2 che udite e vedete: I ciechi riacquistano la vista, gli zoppi camminano, i lebbrosi sono purificati, i sordi odono, i morti risuscitano, ai poveri \u00e8 annunciato il Vangelo. E beato \u00e8 colui che non trova in me motivo di scandalo!\u00bb.\nMentre quelli se ne andavano, Ges\u00f9 si mise a parlare di Giovanni alle folle: \u00abChe cosa siete andati a vedere nel deserto? Una canna sbattuta dal vento? Allora, che cosa siete andati a vedere? Un uomo vestito con abiti di lusso? Ecco, quelli che vestono abiti di lusso stanno nei palazzi dei re! Ebbene, che cosa siete andati a vedere? Un profeta? S\u00ec, io vi dico, anzi, pi\u00f9 che un profeta. Egli \u00e8 colui del quale sta scritto: \u201cEcco, dinanzi a te io mando il mio messaggero, davanti a te egli preparer\u00e0 la tua via\u201d.\nIn verit\u00e0 io vi dico: fra i nati da donna non \u00e8 sorto alcuno pi\u00f9 grande di Giovanni il Battista; ma il pi\u00f9 piccolo nel regno dei cieli \u00e8 pi\u00f9 grande di lui\u00bb.", "medita": "Ges\u00f9 ha davanti a s\u00e9 le persone che prima sono state a vedere Giovanni, quello che annunciava la venuta del Messia. Ora Giovanni \u00e8 in prigione e chiede conferma riguardo a Ges\u00f9. La gente guarda questa scena con stupore. \u00c8 uno scandalo che non si aspettavano. Sono venuti spinti da un desiderio di vedere qualcosa di straordinario\u2014un posto di cui parlano tanti, un uomo stravagante e molto seguito, qualcosa che facesse un po' pi\u00f9 speciali pure loro. Non vogliono perdere l'occasione di partecipare allo spettacolo. Vogliono essere l\u00ec, vedere ci\u00f2 di cui hanno sentito parlare, per poi parlare di ci\u00f2 che hanno visto.\nGiovanni invece sente le notizie di quello che opera Ges\u00f9: miracoli, segni, misericordia, e si interroga sul significato pi\u00f9 profondo di tutto questo. Non \u00e8 interessato allo spettacolo, vuole conoscere la verit\u00e0. Anche quando \u00e8 impossibilitato di andare con le proprie forze, non si stanca di cercare e mettersi in ascolto. Anche in questo caso rinuncia a soddisfare i propri sensi per fare pi\u00f9 spazio a Ges\u00f9 stesso.\nLe folle che hanno visto Giovanni e ora hanno di fronte Ges\u00f9 stentano a vedere. Eppure Giovanni, che ha incontrato Ges\u00f9 soltanto quando era in grembo di sua madre, che probabilmente non lo ha mai visto con i suoi occhi, si trova pi\u00f9 vicino a lui e lo conosce meglio di tutti.\n\u201cChe cosa siete andati a vedere nel deserto?\u201d, ci sta chiedendo oggi Ges\u00f9. Quando il nostro desiderio di guardare, sentire, toccare si trasforma in un consumismo fine a s\u00e9 stesso, anche se dovesse riguardare le santit\u00e0, non verr\u00e0 appagato e non porter\u00e0 alcun bene. Esiste una forma di consumismo spirituale che tende a escludere Dio e l'altro per far spazio a proprie sensazioni ed esperienze. Ges\u00f9 Cristo senza carne e comunit\u00e0 senza incontro sono espressioni di un pericoloso individualismo. La spiritualit\u00e0 e fede ci dovrebbe portare sempre verso Dio e il prossimo.", "riflettere": "Il mio desiderio di santit\u00e0 \u00e8 un programma di conversione e di rinnovamento della vita o un'ambizione di essere migliore degli altri?", "preghfin": "Maestro, fa' che io non cerchi tanto ad esser consolato\nquanto a consolare,\nad essere compreso quanto a comprendere,\nad essere amato quanto ad amare.\nPoich\u00e9 \u00e8 dando che si riceve,\n\u00e8 perdonando che si \u00e8 perdonati,\nmorendo che si risuscita a vita eterna.\nSignore, fa' di me uno strumento della tua Pace.\n<i>(San Francesco di Assisi, </i>Preghiera Semplice<i>)</i>"}