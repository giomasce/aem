{"day": 15, "month": 12, "year": 2022, "weekday": 4, "date_str": "gioved\u00ec 15 dicembre 2022", "quotes": "Is 54,1-10; Sal 29", "quote_vangelo": "secondo Luca (7,24-30)", "curatore": "Gabriela Rogowska", "prevangelo": "", "indications": "", "preghiniz": "Ma quando apparvero la bont\u00e0 di Dio, salvatore nostro,\ne il suo amore per gli uomini,\negli ci ha salvati,\nnon per opere giuste da noi compiute,\nma per la sua misericordia,\ncon un'acqua che rigenera e rinnova nello Spirito Santo,\nche Dio ha effuso su di noi in abbondanza\nper mezzo di Ges\u00f9 Cristo, salvatore nostro,\naffinch\u00e9, giustificati per la sua grazia,\ndiventassimo, nella speranza, eredi della vita eterna.\n<i>(Lettera a Tito 3, 4--7)</i>", "vangelo": "Quando gli inviati di Giovanni furono partiti, Ges\u00f9 si mise a parlare di Giovanni alle folle: \u00abChe cosa siete andati a vedere nel deserto? Una canna sbattuta dal vento? Allora, che cosa siete andati a vedere? Un uomo vestito con abiti di lusso? Ecco, quelli che portano vesti sontuose e vivono nel lusso stanno nei palazzi dei re. Ebbene, che cosa siete andati a vedere? Un profeta? S\u00ec, io vi dico, anzi, pi\u00f9 che un profeta. Egli \u00e8 colui del quale sta scritto: \u201cEcco, dinanzi a te mando il mio messaggero, davanti a te egli preparer\u00e0 la tua via\u201d.\nIo vi dico: fra i nati da donna non vi \u00e8 alcuno pi\u00f9 grande di Giovanni, ma il pi\u00f9 piccolo nel regno di Dio \u00e8 pi\u00f9 grande di lui. Tutto il popolo che lo ascoltava, e anche i pubblicani, ricevendo il battesimo di Giovanni, hanno riconosciuto che Dio \u00e8 giusto. Ma i farisei e i dottori della Legge, non facendosi battezzare da lui, hanno reso vano il disegno di Dio su di loro\u00bb.", "medita": "Giovanni, il pi\u00f9 grande degli uomini, atteso da generazioni in quanto messaggero inviato davanti al Messia per preparare la sua via. Giovanni che \u201cbattezzava nel deserto\u201d (Mc 1, 4), immergeva nell'acqua proprio nel luogo in cui l'acqua non c'\u00e8, per far sorgere vita l\u00e0 dove tutto parla di morte. Eppure, dice Ges\u00f9, \u201cil pi\u00f9 piccolo nel regno di Dio \u00e8 pi\u00f9 grande di lui\u201d.\nGiovanni \u00e8 nato da una donna. Noi siamo nati dall'acqua e dallo Spirito. Siamo stati rigenerati e rivestiti di una dignit\u00e0 di cui \u00e8 difficile capacitarsi: di re (per sperimentare piena libert\u00e0 e pieno potere su s\u00e9 stessi), di sacerdote (per offrire non pi\u00f9 animali morti ma s\u00e9 stessi viventi) e di profeta (per essere in grado di decifrare la realt\u00e0 con la Parola di Dio).\nViviamo in un tempo di promesse compiute. Dio fa nelle nostre vite quanto ha fatto nella vita di Elisabetta e Zaccar\u00eca, nella vita di Giovanni. Viene con una promessa di cui possiamo essere sicuri di vedere la realizzazione. Dio non ritira la sua parola. Dio \u00e8 giusto e non si stanca di ripeterci \u201cAnche se i monti si spostassero e i colli vacillassero, non si allontanerebbe da te il mio affetto, n\u00e9 vacillerebbe la mia alleanza di pace, dice il Signore che ti usa misericordia\u201d (Is 54, 10).", "riflettere": "Crediamo che Dio ha per noi \u201cprogetti di pace e non di sventura, per concederci un futuro pieno di speranza\u201d (Gm 29, 11)? Sappiamo attendere e aspettare i tempi del Suo intervento oppure rendiamo vano il disegno di Dio su di noi?", "preghfin": "Quel che mi accadr\u00e0 oggi, mio Dio, non lo so.\nTutto quello che so \u00e8 che nulla mi accadr\u00e0\nche Tu non abbia provveduto e diretto al mio maggior bene da tutta l'eternit\u00e0.\nQuesto solo mi basta.\nAdoro i tuoi disegni eterni e impenetrabili;\nmi sottometto con tutto il cuore per tuo amore;\nti offro in sacrificio tutto il mio essere e lo unisco a quello di Ges\u00f9, mio divino Salvatore.\nTi domando, in suo nome e per gli infiniti suoi meriti,\nla pazienza nelle mie tribolazioni e la perfetta sottomissione,\naffinch\u00e9 tutto quello che Tu vuoi o permetti che accada\nriesca per la tua maggior gloria e santificazione mia.\n<i>(preghiera delle Suore Paoline, attribuita a Elisabetta di Francia)</i>"}