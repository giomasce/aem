{"day": 22, "month": 12, "year": 2022, "weekday": 4, "date_str": "gioved\u00ec 22 dicembre 2022", "quotes": "1Sam 1,24-28; 1Sam 2,1.4-8", "quote_vangelo": "secondo Luca (1,46-55)", "curatore": "Gabriela Rogowska", "prevangelo": "", "indications": "", "preghiniz": "O Re delle Genti,\nda loro bramato,\ne pietra angolare,\nche riunisci tutti in uno:\nvieni, e salva l'uomo,\nche hai plasmato dal fango.", "vangelo": "In quel tempo, Maria disse: \u00abL'anima mia magnifica il Signore e il mio spirito esulta in Dio, mio salvatore, perch\u00e9 ha guardato l'umilt\u00e0 della sua serva. D'ora in poi tutte le generazioni mi chiameranno beata.\nGrandi cose ha fatto per me l'Onnipotente e Santo \u00e8 il suo nome; di generazione in generazione la sua misericordia per quelli che lo temono.\nHa spiegato la potenza del suo braccio, ha disperso i superbi nei pensieri del loro cuore; ha rovesciato i potenti dai troni, ha innalzato gli umili; ha ricolmato di beni gli affamati, ha rimandato i ricchi a mani vuote.\nHa soccorso Israele, suo servo, ricordandosi della sua misericordia, come aveva detto ai nostri padri, per Abramo e la sua discendenza, per sempre\u00bb.", "medita": "Il Magnificat, il pi\u00f9 bello inno di lode, abbonda di citazioni e riferimenti. Maria si rivolge a Dio con la parola di Dio. Porta la sua parola dentro di s\u00e9 e quando apre la bocca i testi sacri riaffiorano nella sua lode. La vita di Maria \u00e8 il frutto della parola di Dio che trasforma e santifica. Un'altra promessa compiuta, \u201cmia parola uscita dalla mia bocca: non ritorner\u00e0 a me senza effetto\u201d (Is 55, 11).\nDio dice e avviene. La sua parola ha il potere di trasformare profondamente la realt\u00e0 e non ritorner\u00e0 senza aver compiuto ci\u00f2 per cui \u00e8 stata mandata. Maria pronuncia il Magnificat e Dio lo realizza nella sua vita.\nIl Magnificat di Maria riprende un altro Magnificat, quello dell'Antico Testamento, ovvero il salmo 103 (104): \u00abBenedici il Signore, anima mia!\u00bb. L'inno che racconta Dio misericordioso. Maria loda Dio che non si stanca di salvarci: l'Amore che non si risparmia, Dio dell'Universo che sceglie quello che \u00e8 piccolo, umile e povero. Maria incontra Dio misericordioso prima nei testi sacri, poi lo accoglie nel cuore e si fa trasformare da questa forza dirompente. \u201cGrandi cose ha fatto per me l'Onnipotente e Santo \u00e8 il suo nome; di generazione in generazione la sua misericordia per quelli che lo temono. (\u2026) Ha soccorso Israele, suo servo, ricordandosi della sua misericordia, come aveva detto ai nostri padri, per Abramo e la sua discendenza, per sempre\u00bb. Guidati dalla parola di Dio siamo in grado di scegliere quello che Dio ha preparato per noi e sperimentare quanto la nostra libert\u00e0 e la sua volont\u00e0 si cercano.", "riflettere": "Quanto risuona in me la parola di Dio? La accolgo e la faccio crescere dentro di me?", "preghfin": "Il mio cuore esulta nel Signore,\nla mia forza s'innalza grazie al mio Dio.\nSi apre la mia bocca contro i miei nemici,\nperch\u00e9 io gioisco per la tua salvezza.\nNon c'\u00e8 santo come il Signore,\nperch\u00e9 non c'\u00e8 altri all'infuori di te\ne non c'\u00e8 roccia come il nostro Dio.\nNon moltiplicate i discorsi superbi,\ndalla vostra bocca non esca arroganza,\nperch\u00e9 il Signore \u00e8 un Dio che sa tutto\ne da lui sono ponderate le azioni.\nL'arco dei forti s'\u00e8 spezzato,\nma i deboli si sono rivestiti di vigore.\nI sazi si sono venduti per un pane,\nhanno smesso di farlo gli affamati.\n<i>(Primo libro di Samuele 2, 1b--5a)</i>"}