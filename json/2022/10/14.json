{"day": 14, "month": 10, "year": 2022, "weekday": 5, "date_str": "venerd\u00ec 14 ottobre 2022", "quotes": "Ef 1,11-14; Sal 32", "quote_vangelo": "secondo Luca (12,1-7)", "curatore": "Pasqua Cocomazzi", "prevangelo": "", "indications": "", "preghiniz": "Beato il popolo scelto dal Signore.\nEsultate, o giusti, nel Signore;\nper gli uomini retti \u00e8 bella la lode.\nLodate il Signore con la cetra,\ncon l'arpa a dieci corde a lui cantate.\nRetta \u00e8 la parola del Signore\ne fedele ogni sua opera.\nEgli ama la giustizia e il diritto;\ndell'amore del Signore \u00e8 piena la terra.\nBeata la nazione che ha il Signore come Dio,\nil popolo che egli ha scelto come sua eredit\u00e0.\nIl Signore guarda dal cielo:\negli vede tutti gli uomini.\n<i>(Salmo 32)</i>", "vangelo": "In quel tempo, si erano radunate migliaia di persone, al punto che si calpestavano a vicenda, e Ges\u00f9 cominci\u00f2 a dire anzitutto ai suoi discepoli: \u00abGuardatevi bene dal lievito dei farisei, che \u00e8 l'ipocrisia. Non c'\u00e8 nulla di nascosto che non sar\u00e0 svelato, n\u00e9 di segreto che non sar\u00e0 conosciuto. Quindi ci\u00f2 che avrete detto nelle tenebre sar\u00e0 udito in piena luce, e ci\u00f2 che avrete detto all'orecchio nelle stanze pi\u00f9 interne sar\u00e0 annunciato dalle terrazze.\nDico a voi, amici miei: non abbiate paura di quelli che uccidono il corpo e dopo questo non possono fare pi\u00f9 nulla. Vi mostrer\u00f2 invece di chi dovete aver paura: temete colui che, dopo aver ucciso, ha il potere di gettare nella Ge\u00e8nna. S\u00ec, ve lo dico, temete costui.\nCinque passeri non si vendono forse per due soldi? Eppure nemmeno uno di essi \u00e8 dimenticato davanti a Dio. Anche i capelli del vostro capo sono tutti contati. Non abbiate paura: valete pi\u00f9 di molti passeri!\u00bb.", "medita": "Tra la folla, in strada, Ges\u00f9 offre ai suoi discepoli le conclusioni emerse dal dibattito avuto con i dottori della legge e che sintetizza in un'unica sentenza: il lievito dei farisei \u00e8 l'ipocrisia.\nL'ipocrisia vela, nasconde, dissimula. \u00c8 nemica della luce. Con il loro lievito ipocrita i farisei nascondono e trafugano la verit\u00e0 della legge. Ma per quanto si agisca nell'ombra, tutto verr\u00e0 alla luce, come una legge di natura.\nGes\u00f9 si rivolge ai discepoli chiamandoli \u201camici miei\u201d, consacrando il valore dell'amicizia che si fonda su un patto di fedelt\u00e0, sull'essere compatti e collaborare ad un progetto comune, sull'intento del bene vicendevole, su interessi e cause convergenti.\nGes\u00f9 percepisce la paura dei suoi discepoli, dei suoi amici, e si avvicina a loro con una tenerezza quasi materna e un affetto sincero: \u201cNon abbiate paura, non temete! Dio non dimentica neppure un passero che non vale neppure mezzo soldo. La vostra vita violata, minacciata, disprezzata da chi vi perseguiter\u00e0 \u00e8 preziosa davanti a Dio e se vi abbandonerete con fiducia neppure una goccia, un passero, un capello, del bene e dell'amore che viviamo, della verit\u00e0 di vita che Dio Padre Creatore ha riversato, andr\u00e0 perso\u201d.\nNessun giorno \u00e8 senza Cristo, nessun giorno \u00e8 incompatibile con la sua presenza salvifica.", "riflettere": "Donaci una fede salda anche nei momenti di tempesta, affinch\u00e9 sappiamo porre la nostra fiducia non nei mezzi del potere umano, ma in te presente accanto a noi. Fa' che io possa riconoscere il tuo volto nell'amore e nella testimonianza di molti fratelli. Assistimi nel compito di discernere il tuo progetto su di me, aiutami a compiere la tua volont\u00e0, per costruire con fiducia e pazienza quel mondo nuovo che tu ci lasci intravedere nella risurrezione di Ges\u00f9.", "preghfin": "Non abbiate paura della vostra giovinezza e di quei profondi desideri che provate\ndi felicit\u00e0, di verit\u00e0, di bellezza e di durevole amore!\nNon abbiate paura e non stancatevi mai di ricercare le risposte vere\nalle domande che vi stanno di fronte. Cristo, la verit\u00e0, vi far\u00e0 liberi!\nNon abbiate paura di proclamare, in ogni circostanza, il Vangelo della Croce.\nNon abbiate paura di andare controcorrente!\nNon abbiate paura di aspirare alla santit\u00e0!\nDel secolo che volge al suo termine e del nuovo millennio fate un'era di uomini santi!\nNon abbiate paura perch\u00e9 Ges\u00f9 \u00e8 con voi!\nNon abbiate paura di perdervi: pi\u00f9 donerete e pi\u00f9 ritroverete voi stessi!\nNon abbiate paura di Cristo! Fidatevi di lui fino in fondo!\nEgli solo \u201cha parole di vita eterna\u201d. Cristo non delude mai!\nNon abbiate paura di dire \u201cs\u00ec\u201d a Ges\u00f9 e di seguirlo come suoi discepoli.\nAllora i vostri cuori si riempiranno di gioia e voi diventerete una Beatitudine per il mondo.\nVe lo auguro con tutto il mio cuore. Non abbiate paura di aprire le porte a Cristo!\n<i>(San Giovanni Paolo II)</i>"}