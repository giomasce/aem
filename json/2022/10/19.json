{"day": 19, "month": 10, "year": 2022, "weekday": 3, "date_str": "mercoled\u00ec 19 ottobre 2022", "quotes": "Ef 3,2-12; Is 12,2-6", "quote_vangelo": "secondo Luca (12,39-48)", "curatore": "Pasqua Cocomazzi", "prevangelo": "", "indications": "", "preghiniz": "In quel giorno direte:\n\u00abLodate il Signore, invocate il suo nome;\nmanifestate tra i popoli le sue meraviglie,\nproclamate che il suo nome \u00e8 sublime.\nCantate inni al Signore, perch\u00e9 ha fatto opere grandi,\nci\u00f2 sia noto in tutta la terra.\nGridate giulivi ed esultate, abitanti di Sion,\nperch\u00e9 grande in mezzo a voi \u00e8 il Santo di Israele\u00bb.\n<i>(Isaia 12, 4--6)</i>", "vangelo": "In quel tempo, Ges\u00f9 disse ai suoi discepoli: \u00abCercate di capire questo: se il padrone di casa sapesse a quale ora viene il ladro, non si lascerebbe scassinare la casa. Anche voi tenetevi pronti perch\u00e9, nell'ora che non immaginate, viene il Figlio dell'uomo\u00bb.\nAllora Pietro disse: \u00abSignore, questa parabola la dici per noi o anche per tutti?\u00bb.\nIl Signore rispose: \u00abChi \u00e8 dunque l'amministratore fidato e prudente, che il padrone metter\u00e0 a capo della sua servit\u00f9 per dare la razione di cibo a tempo debito? Beato quel servo che il padrone, arrivando, trover\u00e0 ad agire cos\u00ec. Davvero io vi dico che lo metter\u00e0 a capo di tutti i suoi averi.\nMa se quel servo dicesse in cuor suo: \u201cIl mio padrone tarda a venire\u201d, e cominciasse a percuotere i servi e le serve, a mangiare, a bere e a ubriacarsi, il padrone di quel servo arriver\u00e0 un giorno in cui non se l'aspetta e a un'ora che non sa, lo punir\u00e0 severamente e gli infligger\u00e0 la sorte che meritano gli infedeli.\nIl servo che, conoscendo la volont\u00e0 del padrone, non avr\u00e0 disposto o agito secondo la sua volont\u00e0, ricever\u00e0 molte percosse; quello invece che, non conoscendola, avr\u00e0 fatto cose meritevoli di percosse, ne ricever\u00e0 poche.\nA chiunque fu dato molto, molto sar\u00e0 chiesto; a chi fu affidato molto, sar\u00e0 richiesto molto di pi\u00f9\u00bb.", "medita": "Ges\u00f9 ci chiede di vivere con profondit\u00e0 e verit\u00e0 ogni singolo giorno, secondo la sua volont\u00e0. Ci chiede la pazienza del servo fedele che con gli occhi rivolti verso il Cielo e i piedi ben piantati in terra, sa che il suo padrone un giorno torner\u00e0.\nL'attesa della venuta finale di Cristo, l'attesa di chi ama e desidera che giunga il momento dell'abbraccio, dovrebbe essere il filo conduttore della nostra vita. Dovremmo vivere non dimenticando mai che il cammino su questa terra \u00e8 tutto improntato a quell'incontro, a quel momento di conclusione e ricapitolazione che rappresenta il fulcro su cui fare leva per ogni nostra azione, ogni nostro pensiero.\nSolo nell'attesa vigile e fiduciosa potremo ascoltare il cuore ed esaminare la nostra vita, considerare che abbiamo delle responsabilit\u00e0 verso qualcuno o qualcosa: il Signore ci ha gi\u00e0 affidato la sua \u201ccasa\u201d, la societ\u00e0, il nostro compagno, i nostri amici, la famiglia.\nLa nostra vita \u00e8 viva quando coltiva tesori di speranze e di persone; vive se custodisce un capitale di sogni e di persone amate, per le quali trepidare, tremare e gioire.\nMa ancora di pi\u00f9 il nostro tesoro \u00e8 un Dio che ha fiducia in noi, al punto di affidarci, come custodi diligenti, la grande casa del mondo, con tutte le sue meraviglie dentro.\n\u201cA chiunque fu dato molto, molto sar\u00e0 chiesto; a chi fu affidato molto, sar\u00e0 richiesto molto di pi\u00f9\u201d, nessuno potr\u00e0 falsificare il bilancio: chi ha ricevuto dovr\u00e0 restituire i doni con i loro frutti, mentre chi li ha insabbiati, dovr\u00e0 rendere conto della mancanza del suo operato.\nIl nostro unico tesoro sia il volto di Dio, Dio nostro servitore, Dio Amore, pastore di costellazioni e di cuori, che verr\u00e0 a chiudere le porte della notte per aprire quelle della luce, ci far\u00e0 mettere a tavola, e passer\u00e0 a servirci con le mani colme di doni.", "riflettere": "Fermiamoci anche noi, in ascolto e in attesa: il Signore ci ha gi\u00e0 affidato la sua \u201ccasa\u201d, siamo capaci di custodirla e proteggerla? I nostri desideri scavalcano il tempo, procedono per obiettivi, successi e conquiste, siamo consapevoli della vera ricchezza? Temiamo l'abbraccio finale con Dio? Cosa ci dir\u00e0? Cosa gli diremo?", "preghfin": "Vieni di notte, vieni in silenzio, vieni in solitudine, vienici a cercare.\nSvegliaci, scuotici, riportaci al vero, a ci\u00f2 che conta.\nChiedici conto di noi, dei fratelli, del bene con non siamo riusciti a dare,\ndella fiducia che abbiamo barattato, dell'amore che abbiamo disperso.\nCon amore, donaci di non cercarti lontano, di attenderti vigili e pronti,\nquando al tramonto dei giorni sorger\u00e0 l'alba del tuo ritorno glorioso.\nAmen."}