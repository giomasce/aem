{"day": 11, "month": 10, "year": 2022, "weekday": 2, "date_str": "marted\u00ec 11 ottobre 2022", "quotes": "Gal 5,1-6; Sal 118", "quote_vangelo": "secondo Luca (11,37-41)", "curatore": "Pasqua Cocomazzi", "prevangelo": "", "indications": "", "preghiniz": "Venga a me Signore il tuo amore,\nla tua salvezza secondo la tua promessa.\nNon togliere dalla mia bocca la parola vera,\nperch\u00e9 spero nei tuoi giudizi.\n<i>(Salmo 118)</i>", "vangelo": "In quel tempo, mentre Ges\u00f9 stava parlando, un fariseo lo invit\u00f2 a pranzo. Egli and\u00f2 e si mise a tavola. Il fariseo vide e si meravigli\u00f2 che non avesse fatto le abluzioni prima del pranzo.\nAllora il Signore gli disse: \u00abVoi farisei pulite l'esterno del bicchiere e del piatto, ma il vostro interno \u00e8 pieno di avidit\u00e0 e di cattiveria. Stolti! Colui che ha fatto l'esterno non ha forse fatto anche l'interno? Date piuttosto in elemosina quello che c'\u00e8 dentro, ed ecco, per voi tutto sar\u00e0 puro\u00bb.", "medita": "Ges\u00f9 ancora messo alla prova: nel desiderio di raggiungere le persone esattamente dove la vita dovrebbe essere pi\u00f9 autentica, nella loro casa, accetta un invito a pranzo che nasconde il solo fine di conoscere pi\u00f9 da vicino il suo rapporto con la legge.\nChe stolti i farisei cos\u00ec intenti a preoccuparsi di mantenere pulite le mani prima di mangiare e assumere un comportamento esteriore solo per vantarsi della propria virt\u00f9 verso la legge e trascurare tutto ci\u00f2 che rende davvero impuro l'uomo! La denuncia di Ges\u00f9 \u00e8 tagliente e tocca una piaga che appartiene ad ogni uomo, la condanna \u00e8 rivolta a quello stile di vita che esalta le apparenze e trascura, o dimentica del tutto, quegli aspetti che danno senso e valore alla vita.\n\u00c8 facile sedersi attorno alla stessa tavola, pi\u00f9 difficile \u00e8 coltivare legami di sincera amicizia. \u00c8 facile dire parole che invitano a fare il bene, pi\u00f9 difficile \u00e8 fare il bene. \u00c8 facile rivolgersi a Dio con belle preghiere, pi\u00f9 difficile \u00e8 permettere a Dio di entrare nella propria vita.\nI farisei moltiplicano i gesti esteriori perch\u00e9 sono vuoti dentro e ignorano che l'unico gesto che potrebbe renderli credibili, integri, indivisi e riconciliati con il Signore sarebbe l'elemosina, cio\u00e8 quello che c'\u00e8 dentro, il dono di se stessi.\nLa carit\u00e0 rappresenta il segno eloquente della fede perch\u00e9 ci sottrae alla schiavit\u00f9 delle cose materiali e ci invita a trovare la gioia nel servire gli altri, ci costringe a uscire da noi stessi e dalla ricerca affannosa del proprio benessere e ci fa diventare una benedizione.\nGes\u00f9 ci esorta a uscire dalla logica dell'apparire perch\u00e9 sa che le macchie della paura, delle insicurezze, dell'egoismo vanno affrontate e rimosse da dentro, esattamente come accade ad alcuni bicchieri. E c'\u00e8 solo un modo per farlo, dare \u201cin elemosina quello che c'\u00e8 dentro\u201d, perch\u00e9 solo quando iniziamo seriamente ad amare, a donarci, iniziamo davvero a guarire e a ripulirci.", "riflettere": "Tutto in perfetto ordine: gli scheletri sono ben chiusi dentro gli armadi e la polvere nascosta sotto il tappeto. Oggi, siamo disposti a metterci in gioco? Dare in elemosina noi stessi? In ufficio, in casa, sulle strade della citt\u00e0, possiamo sicuramente elemosinare un sorriso, l'amore, una preghiera.", "preghfin": "Tu, Dio generoso, hai dato in elemosina te stesso,\nti sei totalmente e definitivamente donato all'umanit\u00e0 con cuore libero e generoso.\nRendici capaci, Signore, di stare accanto a te limpidi e veri,\nsenza quei pesi che rendono faticoso il cammino verso Te.\nE quando avvertiremo di essere completamente svuotati facci donare la vita,\nperch\u00e9 a renderci perfetti non sia il nostro orgoglio,\nma la carit\u00e0 e l'amore per il nostro prossimo.\nDio benedetto nei secoli!"}