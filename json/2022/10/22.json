{"day": 22, "month": 10, "year": 2022, "weekday": 6, "date_str": "sabato 22 ottobre 2022", "quotes": "Ef 4,7-16; Sal 121", "quote_vangelo": "secondo Luca (13,1-9)", "curatore": "Pasqua Cocomazzi", "prevangelo": "", "indications": "", "preghiniz": "Colui che discese \u00e8 lo stesso che anche ascese al di sopra di tutti i cieli,\nper essere pienezza di tutte le cose.\nEd egli ha dato ad alcuni di essere apostoli, ad altri di essere profeti,\nad altri ancora di essere evangelisti, ad altri di essere pastori e maestri,\nper preparare i fratelli a compiere il ministero,\nallo scopo di edificare il corpo di Cristo,\nfinch\u00e9 arriviamo tutti all'unit\u00e0 della fede\ne della conoscenza del Figlio di Dio,\nfino all'uomo perfetto,\nfino a raggiungere la misura della pienezza di Cristo.\n<i>(Lettera agli Efesini 4, 10--16)</i>", "vangelo": "In quel tempo, si presentarono alcuni a riferire a Ges\u00f9 il fatto di quei Galilei, il cui sangue Pilato aveva fatto scorrere insieme a quello dei loro sacrifici. Prendendo la parola, Ges\u00f9 disse loro: \u00abCredete che quei Galilei fossero pi\u00f9 peccatori di tutti i Galilei, per aver sub\u00ecto tale sorte? No, io vi dico, ma se non vi convertite, perirete tutti allo stesso modo. O quelle diciotto persone, sulle quali croll\u00f2 la torre di S\u00ecloe e le uccise, credete che fossero pi\u00f9 colpevoli di tutti gli abitanti di Gerusalemme? No, io vi dico, ma se non vi convertite, perirete tutti allo stesso modo\u00bb.\nDiceva anche questa parabola: \u00abUn tale aveva piantato un albero di fichi nella sua vigna e venne a cercarvi frutti, ma non ne trov\u00f2. Allora disse al vignaiolo: \u201cEcco, sono tre anni che vengo a cercare frutti su quest'albero, ma non ne trovo. T\u00e0glialo dunque! Perch\u00e9 deve sfruttare il terreno?\u201d. Ma quello gli rispose: \u201cPadrone, lascialo ancora quest'anno, finch\u00e9 gli avr\u00f2 zappato attorno e avr\u00f2 messo il concime. Vedremo se porter\u00e0 frutti per l'avvenire; se no, lo taglierai\u201d\u00bb.", "medita": "La gente chiede a Ges\u00f9 il suo parere su due fatti di cronaca e Ges\u00f9, come sola e unica reazione, astenendosi dal cercare e condannare il colpevole e riferendone altri fatti, ci chiama alla missione: non \u00e8 importante chiedersi chi sia il colpevole, \u00e8 importante convertirsi!\nLa conversione \u00e8 la chiamata a cambiare giudizio e uscire dallo schema peccato-condanna: non si pu\u00f2 giudicare una persona in base al suo destino negando di fatto qualunque legame tra il peccato e la punizione.\nL'invito alla conversione \u00e8 un invito a riscrivere tutto il dolore che \u00e8 entrato nel nostro cuore, o quello di cui siamo a conoscenza, per convertirci. \u00abSe non vi convertite, perirete tutti allo stesso modo\u00bb, perch\u00e9 il dolore non \u00e8 la chiamata a una insistente e sterile recriminazione, quanto piuttosto una chiamata all'amore, un salto nell'amore. Il dolore cessa di essere pulsante e irrisolto solo se diventa missione.\nGli avvenimenti sono un'opportunit\u00e0, richiami per riflettere e pensare. Gli avvenimenti sono un invito alla conversione, un invito a tornare da Lui, un invito all'essenziale e al giusto orientamento.\nDio \u00e8 presente nella storia, ma le persone e gli eventi hanno una loro autonomia.\nSiamo per\u00f2 lenti, pigri, fragili per una vera conversione, promettiamo e poi non manteniamo; e allora Dio mostra la sua misericordia e la sua pazienza con la parabola del fico sterile. Cosa c'\u00e8 di pi\u00f9 inutile di un albero che non produce frutti? Il fico \u00e8 una pianta selvatica e ogni cura rappresenta una premura quasi superflua. Ma la misericordia di Dio \u00e8 senza tempo, gratuita, generosa, puntuale e testarda. \u00c8 Cristo che viene ad offrirci un'altra possibilit\u00e0, a concederci un altro anno, un altro tempo; il Signore Ges\u00f9 intercede per noi e zappa attorno e ci concima, e paziente aspetta il tempo dei frutti.", "riflettere": "Cosa avresti voluto tagliare, ma il Signore ha scelto di preservare, perch\u00e9 potesse ancora darti vita? Quale albero, quale elemento della tua vita affidi oggi al Signore, perch\u00e9 se ne prenda cura con fiducia? Cosa offri, cosa produci?", "preghfin": "Signore Ges\u00f9,\ninsegnami che il tempo che si prolunga \u00e8 segno della Tua misericordia senza tempo.\nIl tempo che si prolunga \u00e8 una opportunit\u00e0 che mi viene concessa.\nSii paziente con me e non stancarti mai di nutrirmi con il tuo Amore\ne come un contadino paziente e innamorato non fermarti di fronte alle mie sterilit\u00e0:\ncircondami con il tuo Amore, con la tua cura, con la zappa e il concime,\ne attendi le mie stagioni migliori.\nFami sbocciare, fammi fiorire come risposta di amore.\nAmen."}