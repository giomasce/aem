{"day": 29, "month": 10, "year": 2022, "weekday": 6, "date_str": "sabato 29 ottobre 2022", "quotes": "Fil 1,18b-26; Sal 41", "quote_vangelo": "secondo Luca (14,1.7-11)", "curatore": "Pasqua Cocomazzi", "prevangelo": "", "indications": "", "preghiniz": "L'anima mia ha sete di Dio, del Dio vivente.\nCome la cerva anela ai corsi d'acqua,\ncos\u00ec l'anima mia anela a te, o Dio.\n<i>(Salmo 41)</i>", "vangelo": "Un sabato Ges\u00f9 si rec\u00f2 a casa di uno dei capi dei farisei per pranzare ed essi stavano a osservarlo.\nDiceva agli invitati una parabola, notando come sceglievano i primi posti: \u00abQuando sei invitato a nozze da qualcuno, non metterti al primo posto, perch\u00e9 non ci sia un altro invitato pi\u00f9 degno di te, e colui che ha invitato te e lui venga a dirti: \u201cC\u00e9digli il posto!\u201d. Allora dovrai con vergogna occupare l'ultimo posto. Invece, quando sei invitato, va' a metterti all'ultimo posto, perch\u00e9 quando viene colui che ti ha invitato ti dica: \u201cAmico, vieni pi\u00f9 avanti!\u201d. Allora ne avrai onore davanti a tutti i commensali. Perch\u00e9 chiunque si esalta sar\u00e0 umiliato, e chi si umilia sar\u00e0 esaltato\u00bb.", "medita": "Ges\u00f9 accetta sempre di buon grado l'ospitalit\u00e0, convinto che una tavola apparecchiata per la condivisione di un pasto rappresenti il momento pi\u00f9 alto della convivenza umana. Condividere il pane \u00e8 simbolo di una condivisione profonda di affetti e ideali.\nLa parabola sulla scelta dei posti viene raccontata nel giorno del sabato e mette a nudo i sentimenti di tutti: \u201cQuando sei invitato a nozze da qualcuno, non metterti al primo posto, perch\u00e9 non ci sia un altro invitato pi\u00f9 degno di te\u201d.\nGes\u00f9, che si conferma essere un attento osservatore delle nostre vite, del nostro modo di vivere, di scegliere, con questa parabola non vuole limitarsi a condannare l'atteggiamento sicuro, orgoglioso e ipocrita dei farisei che si credono giusti e si illudono di occupare i primi posti, ma vuole soprattutto indicarci il senso di quella dimensione intrinseca della carit\u00e0 che \u00e8 l'umilt\u00e0. L'amore vero \u00e8 umile e gratuito. Ges\u00f9 non perde occasione per servire e farsi servizio. La preoccupazione per il bene del prossimo prende il posto dell'ambizione e della preoccupazione per il proprio prestigio.\nLa tentazione di occupare i primi posti appartiene per natura al cuore dell'uomo, nasce dall'orgoglio e s'insinua talvolta anche nelle cose buone, anche in quelle scelte che hanno il sigillo di Dio. La tentazione di emergere pu\u00f2 inquinare anche i desideri santi e spingere l'uomo a cercare la sua gloria pi\u00f9 che quella di Dio. Lasciamo a Dio la scelta. Se lui ci chiama ad avere posti di responsabilit\u00e0, li accoglieremo come una vocazione e li vivremo in nome di Dio, cio\u00e8 con lo stile del servizio. Se invece il buon Dio preferisce lasciarci all'ultimo posto, ci pone in una condizione pi\u00f9 nascosta, la vivremo con gioia. Ges\u00f9 chiede di seguire la via che \u00e8 la sua; l'ultimo posto \u00e8, nel vangelo, il posto scelto da Ges\u00f9: \u201cIo sto in mezzo a voi come colui che serve\u201d, dir\u00e0 Ges\u00f9.", "riflettere": "Sono capace di sperimentare l'amore umile, aperto e gratuito? \u00c8 questo l'atteggiamento con cui vivo le mie relazioni personali? Mi presento a Dio con cuore puro e aperto o con l'orgoglio che mi chiude in me stesso? Lo stile a cui Dio mi invita, mi mette in discussione, mi sta chiedendo di cambiare qualcosa nella mia vita?", "preghfin": "Padre, insegnaci a sperimentare la gratitudine\nche diventa generosit\u00e0 nei confronti degli ultimi,\ndi chi non ha niente e non pu\u00f2 ricambiare.\nTu ci ami senza pretendere nulla in cambio\na patto di renderci disponibili e imparare da Lui.\nChe la mia vita sia un pane spezzato con gli altri,\nuna silenziosa ma evidente traccia di umilt\u00e0."}