{"day": 15, "month": 10, "year": 2022, "weekday": 6, "date_str": "sabato 15 ottobre 2022", "quotes": "Ef 1,15-23; Sal 8", "quote_vangelo": "secondo Luca (12,8-12)", "curatore": "Pasqua Cocomazzi", "prevangelo": "", "indications": "Santa Teresa d'Avila", "preghiniz": "O Santa Teresa di Ges\u00f9,\nche in terra hai tanto amato il tuo e nostro Dio\ned ora in cielo lo ami con amore pi\u00f9 puro e pi\u00f9 grande:\ntu che hai sempre desiderato di vederlo amato da tutti gli uomini,\nottieni, ti preghiamo, anche per noi la scintilla di questo santo amore.\nFa' che tutte le nostre opere siano sempre impiegate nel compiere la volont\u00e0 di Dio,\nche merita di essere infinitamente ubbidito e amato.\nOttienici queste grazie, tu che tanto puoi presso di Lui,\naffinch\u00e9 veniamo a goderLo con te, nella beata eternit\u00e0 del Paradiso.\nAmen", "vangelo": "In quel tempo, Ges\u00f9 disse ai suoi discepoli: \u00abIo vi dico: chiunque mi riconoscer\u00e0 davanti agli uomini, anche il Figlio dell'uomo lo riconoscer\u00e0 davanti agli angeli di Dio; ma chi mi rinnegher\u00e0 davanti agli uomini, sar\u00e0 rinnegato davanti agli angeli di Dio.\nChiunque parler\u00e0 contro il Figlio dell'uomo, gli sar\u00e0 perdonato; ma a chi bestemmier\u00e0 lo Spirito Santo, non sar\u00e0 perdonato.\nQuando vi porteranno davanti alle sinagoghe, ai magistrati e alle autorit\u00e0, non preoccupatevi di come o di che cosa discolparvi, o di che cosa dire, perch\u00e9 lo Spirito Santo vi insegner\u00e0 in quel momento ci\u00f2 che bisogna dire\u00bb.", "medita": "Quando ci troviamo in una situazione in cui siamo chiamati a difendere le nostre convinzioni di fede e lo facciamo senza arroganza, senza vergogna, capiamo, in quel momento, che il vangelo ha finalmente fatto breccia nel nostro cuore e se abbiamo visto e capito, se sentiamo di essere cresciuti, se ci sentiamo feriti quando parlano male di Cristo o se sviliscono la fede, allora siamo pronti ad accogliere lo Spirito Santo. Lo Spirito che ci riempie di speranza, che ci dona le parole, che ci spinge a studiare, a sapere, a conoscere, a raccontare.\nSe mi lascio attraversare e pervadere dallo Spirito divento capace di trascendere le mie ferite, i miei traumi, le vicende dolorose che vivo. Genero un'azione intrisa di quell'amore purificato, sudato, voluto che raggiunge l'altro. La pace che sento nel cuore \u00e8 il segno che lo Spirito non \u00e8 solo passato attraverso di me, ma \u00e8 passato proprio per me offrendomi una dimensione nuova che mi rende strumento nelle mani di Dio per gli altri!\nLasciate stare lo Spirito Santo! Non toccate l'Amore! Non bestemmiate! Lo Spirito Santo \u00e8 l'Amore che il Padre ha per il Figlio, \u00e8 l'Amore che il Figlio ha per il Padre. \u00c8 Amore che ama. Bestemmiare contro lo Spirito Santo \u00e8 come stare davanti alla Luce e rimanere ostinatamente e volutamente con gli occhi chiusi, \u00e8 la resistenza contro ci\u00f2 che Lui ci fa sentire. Quel buio deliberatamente scelto non pu\u00f2 essere perdonato perch\u00e9 la misericordia di Dio non pu\u00f2 costringere nessuno ad aprire per forza gli occhi. Dio non pu\u00f2 salvarci per forza. Dove sarebbe la nostra libert\u00e0? Dove sarebbe l'amore? Non si pu\u00f2 perdonare uno che non accetta di essere perdonato. Non si riesce ad amare uno che rifiuta di essere amato.\nNel potere dell'amore riconosco che lo Spirito mi sta attraversando per riversare nell'universo l'amore che tiene in vita la realt\u00e0: grazie a me il mondo diventa pi\u00f9 umano.", "riflettere": "Sono consapevole che essere cristiani richiede di affrontare difficolt\u00e0, insidie, pericoli, fino a rischiare la propria vita per testimoniare la propria amicizia con Ges\u00f9? Mi vergogno di essere cristiano? Mi sta pi\u00f9 a cuore il giudizio degli uomini, la loro approvazione o il non perdere la mia amicizia con Cristo?", "preghfin": "O Spirito Santo, vieni nel mio cuore:\nper la tua potenza attiralo a te, o Dio, e concedimi la carit\u00e0 con il tuo timore.\nLiberami, o Cristo, da ogni mal pensiero:\nriscaldami e in\ufb01ammami del tuo dolcissimo amore, cos\u00ec ogni pena mi sembrer\u00e0 leggera.\nSanto mio Padre, e dolce mio Signore, ora aiutami in ogni mia azione.\nCristo amore, Cristo amore. Amen.\n<i>(Santa Caterina da Siena)</i>"}