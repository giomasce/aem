{"day": 27, "month": 10, "year": 2022, "weekday": 4, "date_str": "gioved\u00ec 27 ottobre 2022", "quotes": "Ef 6,10-20; Sal 143", "quote_vangelo": "secondo Luca (13,31-35)", "curatore": "Pasqua Cocomazzi", "prevangelo": "", "indications": "", "preghiniz": "Prendete perci\u00f2 l'armatura di Dio,\nperch\u00e9 possiate resistere nel giorno malvagio\ne restare in piedi dopo aver superato tutte le prove.\nState dunque ben fermi, cinti i fianchi con la verit\u00e0,\nrivestiti con la corazza della giustizia,\ne avendo come calzatura ai piedi lo zelo\nper propagare il vangelo della pace.\nTenete sempre in mano lo scudo della fede,\ncon il quale potrete spegnere tutti i dardi infuocati del maligno;\nprendete anche l'elmo della salvezza\ne la spada dello Spirito, cio\u00e8 la parola di Dio.\n<i>(Lettera agli Efesini 6, 13--17)</i>", "vangelo": "In quel momento si avvicinarono alcuni farisei a dirgli: \u00abParti e vattene via di qui, perch\u00e9 Erode ti vuole uccidere\u00bb.\nEgli rispose loro: \u00abAndate a dire a quella volpe: \u201cEcco, io scaccio dem\u00f2ni e compio guarigioni oggi e domani; e il terzo giorno la mia opera \u00e8 compiuta. Per\u00f2 \u00e8 necessario che oggi, domani e il giorno seguente io prosegua nel cammino, perch\u00e9 non \u00e8 possibile che un profeta muoia fuori di Gerusalemme\u201d.\nGerusalemme, Gerusalemme, tu che uccidi i profeti e lapidi quelli che sono stati mandati a te: quante volte ho voluto raccogliere i tuoi figli, come una chioccia i suoi pulcini sotto le ali, e voi non avete voluto! Ecco, la vostra casa \u00e8 abbandonata a voi! Vi dico infatti che non mi vedrete, finch\u00e9 verr\u00e0 il tempo in cui direte: \u201cBenedetto colui che viene nel nome del Signore!\u201d\u00bb.", "medita": "I farisei avvertono Ges\u00f9 del pericolo che corre nel proseguire verso Gerusalemme, perch\u00e9 Erode vorrebbe ucciderlo, ma Egli non cede, e soprattutto non ha paura, perch\u00e9 nella fedele obbedienza al Padre ha messo in conto anche la morte. Non aderire alla volont\u00e0 di Dio significherebbe svuotare di senso tutta la sua stessa esistenza costantemente tesa a non vivere per se stesso, ma ad offrire la sua vita per salvare quella di tutto il mondo, compresi quelli che lo condanneranno a morte.\nLe scelte di Ges\u00f9 trovano origine nel coraggio e nella coerenza che nascono da un cuore che ama. Gerusalemme rappresenta per Ges\u00f9 la sposa per la quale vivere e morire. \u00c8 una sposa ingrata e recalcitrante, ma che tuttavia \u00e8 amata perdutamente da Dio. La morte paventata dai farisei non \u00e8 un ostacolo alla realizzazione della sua missione, ma \u00e8 il suo stesso compimento, \u00e8 il sigillo d'amore che lui stesso vuole porre sulla sua scelta di servizio.\nGerusalemme, \u00e8 memoria dei profeti uccisi e lapidati. Gerusalemme, Gerusalemme: \u00e8 un grido straziante di amore infinito.\nVorrebbe proteggerla da se stessa, sente pena e cura e avverte il suo grido di dolore: \u201cGuarda, Signore, quanto sono in angoscia; le mie viscere si agitano, il mio cuore \u00e8 sconvolto dentro di me, poich\u00e9 sono stata veramente ribelle. Di fuori la spada mi priva dei figli, dentro c'\u00e8 la morte\u201d (Lam 1, 20). <i>\u201cGiungendo a Gerusalemme poco prima della sua morte, guardando verso la citt\u00e0 dall'alto del Monte degli Ulivi, Ges\u00f9 piange su di essa, perch\u00e9 non riconobbe il tempo in cui Dio venne a visitarla\u201d</i> (Lc 19, 44).", "riflettere": "Ges\u00f9 \u00e8 arrivato al tramonto della sua vita terrena, muovendosi verso l'immenso atto di espiazione come sacerdote e vittima sul terribile altare del calvario. Eppure, anche adesso, rifiuta di essere distratto dalla sua missione. Signore, aiutami ad essere estremamente attento ai miei doveri e alle mie responsabilit\u00e0 anche nei momenti di pi\u00f9 grande incertezza e paura.", "preghfin": "Padre, che nel Tuo Figlio ci hai dato tutto.\nPer il Tuo Spirito Santo, dacci di percorrere risolutamente la nostra strada,\ndi compiere fedelmente il compito che ci hai affidato secondo la Parola.\nFa' che di fronte alla prova, possiamo confermare la costanza\ne l'importanza di proseguire nel cammino d'Amore.\nQuanto grande \u00e8 la gioia che nasce dal contemplare il Cristo\nche afferma di voler continuare la sua strada \u201coggi, domani ed il giorno seguente\u201d!\nChe lo Spirito c'insegni a volger verso di Te le gioie;\nche c'insegni a viver le prove, in comunione con il Tuo Figlio da cui mai niente ci separer\u00e0.\nAmen."}