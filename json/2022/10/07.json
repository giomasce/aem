{"day": 7, "month": 10, "year": 2022, "weekday": 5, "date_str": "venerd\u00ec 7 ottobre 2022", "quotes": "Gal 3,7-14; Sal 110", "quote_vangelo": "secondo Luca (11,15-26)", "curatore": "Pasqua Cocomazzi", "prevangelo": "", "indications": "Beata Vergine Maria del Rosario", "preghiniz": "O Vergine Immacolata, Regina del Rosario,\nche spargi i tesori della Celeste Misericordia,\ndifendici dal male, dall'orgoglio,\ne purifica i nostri affetti.\nCol tuo materno aiuto e sotto la tua protezione,\nvogliamo vivere, o dolce Madre di misericordia,\nRegina del Santo Rosario.\nAmen.", "vangelo": "In quel tempo, [dopo che Ges\u00f9 ebbe scacciato un demonio,] alcuni dissero: \u00ab\u00c8 per mezzo di Beelzeb\u00f9l, capo dei dem\u00f2ni, che egli scaccia i dem\u00f2ni\u00bb. Altri poi, per metterlo alla prova, gli domandavano un segno dal cielo.\nEgli, conoscendo le loro intenzioni, disse: \u00abOgni regno diviso in se stesso va in rovina e una casa cade sull'altra. Ora, se anche Satana \u00e8 diviso in se stesso, come potr\u00e0 stare in piedi il suo regno? Voi dite che io scaccio i dem\u00f2ni per mezzo di Beelzeb\u00f9l. Ma se io scaccio i dem\u00f2ni per mezzo di Beelzeb\u00f9l, i vostri figli per mezzo di chi li scacciano? Per questo saranno loro i vostri giudici. Se invece io scaccio i dem\u00f2ni con il dito di Dio, allora \u00e8 giunto a voi il regno di Dio.\nQuando un uomo forte, bene armato, fa la guardia al suo palazzo, ci\u00f2 che possiede \u00e8 al sicuro. Ma se arriva uno pi\u00f9 forte di lui e lo vince, gli strappa via le armi nelle quali confidava e ne spartisce il bottino.\nChi non \u00e8 con me, \u00e8 contro di me, e chi non raccoglie con me, disperde.\nQuando lo spirito impuro esce dall'uomo, si aggira per luoghi deserti cercando sollievo e, non trovandone, dice: \u201cRitorner\u00f2 nella mia casa, da cui sono uscito\u201d. Venuto, la trova spazzata e adorna. Allora va, prende altri sette spiriti peggiori di lui, vi entrano e vi prendono dimora. E l'ultima condizione di quell'uomo diventa peggiore della prima\u00bb.", "medita": "Satana si nasconde l\u00e0 dove meno ce lo si aspetta. Non, come lui stesso vorrebbe far credere, dentro Ges\u00f9, bens\u00ec dentro l'uomo accusatore, in quegli \u201calcuni\u201d che accusano Cristo di essere egli stesso un demonio. Il Male esiste e si camuffa per ingannare.\n\u00c8 un entit\u00e0 che ci avvelena con l'odio, con la tristezza, con l'invidia, con i vizi. E cos\u00ec, mentre riduciamo le difese, lui ne approfitta per distruggere la nostra vita, le nostre famiglie e le nostre comunit\u00e0, perch\u00e9 \u201ccome leone ruggente va in giro cercando chi divorare\u201d. Ma il Vangelo porta in s\u00e9 la forza di trasformare chi lo accoglie con Fede, strappandolo dal dominio del maligno. Cos\u00ec dobbiamo essere noi: forti della Parola di Ges\u00f9. Tenaci a sfuggire la tentazione. Capaci di riconoscere un tranello. Dove Dio \u00e8 assente o, ancor peggio, respinto e odiato, l\u00ec satana trova facile acceso e terreno per lui fertile. L\u00ec cerca di instaurare il suo regno per dominare e soggiogare. La nostra invincibile corazza, che ci protegge dal male, \u00e8 Cristo Ges\u00f9, \u00e8 la sua vivificante presenza in noi, \u00e8 la sua verit\u00e0 accolta e vissuta, \u00e8 il suo corpo che si santifica e identifica con la sua stessa persona.\nLa prima arma spirituale pi\u00f9 potente \u00e8 il Santo Rosario che oggi ci viene ricordato, per non permettere che il regno di tenebre del diavolo dilaghi sempre pi\u00f9. Santa Maria, prega per noi.", "riflettere": "Anche noi tante volte facciamo fatica a riconoscere il bene e colui che lo compie. In fondo \u00e8 pi\u00f9 comodo usare l'arma della diffidenza che quella della benevolenza. Il bene infatti ci costringe a uscire allo scoperto e sollecita la nostra fattiva collaborazione. I dubbi invece ci confermano nella mediocrit\u00e0.", "preghfin": "Signore, oggi ti chiediamo di non spegnere la luce\nsulla parte oscura del nostro cuore\ndove si annidano il peccato e l'egoismo.\nTu, Dio paziente, che ci chiedi di accettare con realismo i nostri limiti\ne metterli nelle tue mani, aiutaci a riconoscere i veri miracoli\nsenza essere tentati dal cercare segni dal cielo per vedere cose prodigiose.\nChe il dito di Dio ci indichi la direzione,\nla strada, lo scopo del nostro andare."}