{"day": 23, "month": 10, "year": 2022, "weekday": 7, "date_str": "domenica 23 ottobre 2022", "quotes": "Sir 35,15b-17.20-22a; Sal 33; 2Tm 4,6-8.16-18", "quote_vangelo": "secondo Luca (18,9-14)", "curatore": "Pasqua Cocomazzi", "prevangelo": "", "indications": "Salterio: seconda settimana", "preghiniz": "Il povero grida e il Signore lo ascolta.\nBenedir\u00f2 il Signore in ogni tempo,\nsulla mia bocca sempre la sua lode.\nIo mi glorio nel Signore:\ni poveri ascoltino e si rallegrino.\nIl volto del Signore contro i malfattori,\nper eliminarne dalla terra il ricordo.\nGridano e il Signore li ascolta,\nli libera da tutte le loro angosce.\nIl Signore \u00e8 vicino a chi ha il cuore spezzato,\negli salva gli spiriti affranti.\nIl Signore riscatta la vita dei suoi servi;\nnon sar\u00e0 condannato chi in lui si rifugia.\n<i>(Salmo 33)</i>", "vangelo": "In quel tempo, Ges\u00f9 disse ancora questa parabola per alcuni che avevano l'intima presunzione di essere giusti e disprezzavano gli altri: \u00abDue uomini salirono al tempio a pregare: uno era fariseo e l'altro pubblicano.\nIl fariseo, stando in piedi, pregava cos\u00ec tra s\u00e9: \u201cO Dio, ti ringrazio perch\u00e9 non sono come gli altri uomini, ladri, ingiusti, ad\u00f9lteri, e neppure come questo pubblicano. Digiuno due volte alla settimana e pago le decime di tutto quello che possiedo\u201d.\nIl pubblicano invece, fermatosi a distanza, non osava nemmeno alzare gli occhi al cielo, ma si batteva il petto dicendo: \u201cO Dio, abbi piet\u00e0 di me peccatore\u201d.\nIo vi dico: questi, a differenza dell'altro, torn\u00f2 a casa sua giustificato, perch\u00e9 chiunque si esalta sar\u00e0 umiliato, chi invece si umilia sar\u00e0 esaltato\u00bb.", "medita": "Quanto pregare? Sempre, senza stancarsi mai.\nCome pregare? Ancora una parabola, l'uomo che difende la sua giustizia personale, che Dio non condivide, e l'uomo che si arrende davanti alla misericordia di Dio, che viene salvato.\nDa una parte il fariseo, scrupoloso nell'osservanza della forma, che sta in piedi e che, come riportato da Sant'Agostino, \u201cera salito per pregare; ma non volle pregare Dio, bens\u00ec lodare se stesso\u201d: nessuno spazio aperto da attraversare, nessun viaggio da fare verso l'altro, nessuna umilt\u00e0 di ricerca e di cammino.\nDall'altra il pubblicano che, sentendosi lontano da Dio e non potendo confidare in s\u00e9, si accusa e invoca il perdono. Nemmeno entra nel tempio, se ne sta all'esterno, talmente consapevole del suo peccato che \u00abnon osava nemmeno alzare gli occhi al cielo, ma si batteva il petto dicendo \u201cO Dio, abbi piet\u00e0 di me, peccatore\u201d\u00bb.\nL'occhio di Dio va oltre le apparenze, va diritto al cuore, l\u00e0 dove ognuno dei due si intrattiene in un dialogo con se stesso e con Dio. La preghiera essenziale del pubblicano, pur originando da una situazione oggettiva di colpa e di peccato, manifesta con umilt\u00e0 il bisogno e l'urgenza del perdono di Dio mantenendo intatta la possibilit\u00e0 di ricevere la Misericordia di Dio: quella supplica accorata sgorga e tracima per mezzo della voce, delle mani, del corpo. E Dio, come fa sempre con chi insiste nell'invocarlo, vieni a rispondergli, a giustificarlo, a salvarlo.\nIl legame esistente tra umilt\u00e0 e misericordia \u00e8 la condizione essenziale per fare esperienza dell'amore di Dio, il suo modo di amarci va ben oltre la nostra logica, le logiche quantitative per Dio non valgono.\nLa preghiera \u00e8 lo specchio della verit\u00e0 e non c'\u00e8 preghiera vera senza umilt\u00e0, e non c'\u00e8 umilt\u00e0 senza la scoperta del proprio peccato, anche del peggiore: quello di considerarsi giusti. Se la preghiera del superbo non raggiunge il cuore di Dio, l'umilt\u00e0 del misero lo spalanca.", "riflettere": "Chi venera Dio sar\u00e0 accolto con benevolenza, la sua preghiera giunger\u00e0 fino alle nubi. La preghiera dell'umile penetra le nubi, finch\u00e9 non sia arrivata, non si contenta; non desiste finch\u00e9 l'Altissimo non sia intervenuto, rendendo soddisfazione ai giusti e ristabilendo l'equit\u00e0. (Sir 35 17)", "preghfin": "Signore,\nso di non poter pretendere niente da te, nulla da vantare, nulla da esigere,\nma chiedo di fare affidamento su di Te, nella Tua misericordia e non su di me.\nNull'altro su cui confidare se non la Tua misericordia.\nCostantemente bisognoso del tuo perdono e del tuo amore,\nal tuo cospetto non posso che stare in ginocchio con umile gratitudine:\nlasciami un posto nel tuo cuore, in te che sei Dio l'unico Signore.\nO Dio, abbi piet\u00e0 di me peccatore!"}