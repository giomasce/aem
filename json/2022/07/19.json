{"day": 19, "month": 7, "year": 2022, "weekday": 2, "date_str": "marted\u00ec 19 luglio 2022", "quotes": "Mic 7,14-15.18-20; Sal 84", "quote_vangelo": "secondo Matteo (12,46-50)", "curatore": "Ilaria Leonardo", "prevangelo": "", "indications": "", "preghiniz": "Sei stato buono, Signore, con la tua terra,\nhai ristabilito la sorte di Giacobbe.\nHai perdonato la colpa del tuo popolo,\nhai coperto ogni loro peccato.\nRitorna a noi, Dio nostra salvezza,\ne placa il tuo sdegno verso di noi.\nForse per sempre sarai adirato con noi,\ndi generazione in generazione riverserai la tua ira?\nNon tornerai tu a ridarci la vita,\nperch\u00e9 in te gioisca il tuo popolo?\nMostraci, Signore, la tua misericordia\ne donaci la tua salvezza.\n<i>(Salmo 84)</i>", "vangelo": "In quel tempo, mentre Ges\u00f9 parlava ancora alla folla, ecco, sua madre e i suoi fratelli stavano fuori e cercavano di parlargli. Qualcuno gli disse: \u00abEcco, tua madre e i tuoi fratelli stanno fuori e cercano di parlarti\u00bb.\nEd egli, rispondendo a chi gli parlava, disse: \u00abChi \u00e8 mia madre e chi sono i miei fratelli?\u00bb. Poi, tendendo la mano verso i suoi discepoli, disse: \u00abEcco mia madre e i miei fratelli! Perch\u00e9 chiunque fa la volont\u00e0 del Padre mio che \u00e8 nei cieli, egli \u00e8 per me fratello, sorella e madre\u00bb.", "medita": "\u00abChi \u00e8 mia madre e chi sono i miei fratelli?\u00bb: come spesso accade Ges\u00f9 risponde a delle domande con un altro interrogativo, non per sfuggire ma per aiutarci a trovare il centro delle questioni. Ges\u00f9 ci aiuta a fare un passaggio: dai legami di sangue al legame spirituale. Ges\u00f9 si serve del nostro linguaggio, di ci\u00f2 che \u00e8 umano, per spiegarci qualcosa di divino, come sempre ci parla con parole a noi familiari per aiutarci a comprendere cose pi\u00f9 grandi. Cos\u00ec parlandoci dei nostri legami, ci spiega chi siamo noi per lui: siamo fratelli e madre. Siamo suoi fratelli quando parliamo a lui come amico, quando lo facciamo entrare nella nostra intimit\u00e0 e nella nostra quotidianit\u00e0, quando ci rivolgiamo a lui senza riserve e lasciamo che lui si prenda cura di noi. Ma siamo anche sua madre, perch\u00e9 Lui si dona completamente a noi, \u00e8 l\u00ec, come un bambino, nato in una mangiatoia, che aspetta che il mondo si prenda cura di lui, che d\u00e0 al mondo il potere di accoglierlo e di diffondere con lui il suo messaggio, ma anche la libert\u00e0 di non accoglierlo e di farlo morire.", "riflettere": "Queste sono le due condizioni per seguire Ges\u00f9: ascoltare la Parola di Dio e metterla in pratica. Questa \u00e8 la vita cristiana, niente di pi\u00f9. Semplice, semplice. Forse noi l'abbiamo fatta un po' difficile, con tante spiegazioni che nessuno capisce, ma la vita cristiana \u00e8 cos\u00ec: ascoltare la Parola di Dio e praticarla. (Papa Francesco)", "preghfin": "Signore Ges\u00f9, fin dall'inizio\ninviti la gente comune a venire dove tu vivi.\nQuando arrivano, li accogli\ne li chiami a lavorare e a gioire con te.\nSei il pi\u00f9 bello tra gli uomini,\ne stento a credere tu mi voglia come amico.\nSei potente, Signore.\nAttirami sempre pi\u00f9 dentro la tua amicizia\ne conducimi lungo la strada che intraprendi con gli amici.\n<i>(adattata da Joseph Tetlow, </i>Al Dio sempre pi\u00f9 grande<i>, Edizioni Ancora)</i>"}