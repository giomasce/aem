{"day": 7, "month": 7, "year": 2022, "weekday": 4, "date_str": "gioved\u00ec 7 luglio 2022", "quotes": "Os 11,1-4.8c-9; Sal 79", "quote_vangelo": "secondo Matteo (10,7-15)", "curatore": "Ilaria Leonardo", "prevangelo": "Il commento di oggi \u00e8 proposto dal Centro Diocesano per le Vocazioni di Pisa", "indications": "", "preghiniz": "Dio di bont\u00e0 e di misericordia,\nche ci chiedi di collaborare alla tua opera di salvezza\nmanda numerosi e santi operai per la tua vigna,\nperch\u00e9 alla tua Chiesa non manchino mai annunciatori coraggiosi del Vangelo,\nsacerdoti che ti offrano anche con la vita il sacrificio dell'Eucarestia\ne che quali segni splendenti di Cristo buon pastore,\nguidino il tuo popolo sulle strade della carit\u00e0.\nManda il tuo Spirito Santo a rinfrancare il cuore dei giovani,\nperch\u00e9 abbiano il coraggio di dirti s\u00ec quando li chiami al servizio dei fratelli,\nla perseveranza nel seguire Ges\u00f9 anche sulla via della croce\ne la gioia grande di essere nel mondo testimoni del tuo amore.\nO Maria, Madre dei sacerdoti, dona a tutti i membri della Chiesa pisana\nla tua stessa fedelt\u00e0 per testimoniare a tutti\nla gioia che nasce dall'incontro con Cristo che vive e regna nei secoli in eterno. Amen.\n<i>(Giovanni Paolo Benotto)</i>", "vangelo": "In quel tempo, disse Ges\u00f9 ai suoi apostoli: \u00abStrada facendo, predicate, dicendo che il regno dei cieli \u00e8 vicino. Guarite gli infermi, risuscitate i morti, purificate i lebbrosi, scacciate i dem\u00f2ni.\nGratuitamente avete ricevuto, gratuitamente date. Non procuratevi oro n\u00e9 argento n\u00e9 denaro nelle vostre cinture, n\u00e9 sacca da viaggio, n\u00e9 due tuniche, n\u00e9 sandali, n\u00e9 bastone, perch\u00e9 chi lavora ha diritto al suo nutrimento.\nIn qualunque citt\u00e0 o villaggio entriate, domandate chi l\u00e0 sia degno e rimanetevi finch\u00e9 non sarete partiti.\nEntrando nella casa, rivolgetele il saluto. Se quella casa ne \u00e8 degna, la vostra pace scenda su di essa; ma se non ne \u00e8 degna, la vostra pace ritorni a voi. Se qualcuno poi non vi accoglie e non d\u00e0 ascolto alle vostre parole, uscite da quella casa o da quella citt\u00e0 e scuotete la polvere dei vostri piedi. In verit\u00e0 io vi dico: nel giorno del giudizio la terra di S\u00f2doma e Gomorra sar\u00e0 trattata meno duramente di quella citt\u00e0\u00bb.", "medita": "\u00abStrada facendo\u00bb: Ges\u00f9 inizia cos\u00ec il suo discorso con il quale invia i discepoli. Il discorso di invio ci ricorda che la vocazione dei discepoli di Cristo \u00e8 una vocazione sempre missionaria. La Chiesa \u00e8 chiamata ad essere sempre missionaria, in cammino, a percorrere le strade del mondo. E nel percorrere queste strade \u00e8 chiamata a compiere gesti ed azioni concrete in favore del prossimo, di tutti coloro che incontriamo lungo questa strada, lungo questo cammino. Strada facendo possiamo annunciare che il regno dei cieli \u00e8 vicino perch\u00e9 noi stessi saremo segni del Regno in mezzo agli altri, nella societ\u00e0, per l'umanit\u00e0. La vicinanza del regno dei cieli \u00e8 la vicinanza di Ges\u00f9 a noi, ed \u00e8 la vicinanza di noi, suoi discepoli, a coloro che ancora non hanno ascoltato la Parola, che ancora non hanno fatto esperienza diretta di Lui.\n\u00abGratuitamente avete ricevuto, gratuitamente date\u00bb: \u00e8 questo il comandamento, l'invito che il Signore ci fa. E cosa abbiamo ricevuto? Subito prima Ges\u00f9 suggerisce: \u00abGuarite gli infermi, risuscitate i morti, purificate i lebbrosi, scacciate i demoni\u00bb. Gratuitamente noi siamo stati guariti, gratuitamente il Signore ci ha ridato la vita, gratuitamente ci ha purificato dai nostri peccati, gratuitamente ha scacciato i demoni che albergavano nel nostro cuore. E cos\u00ec noi gratuitamente siamo chiamati a essere segno di guarigione, di speranza, di vita, di salvezza per gli altri.\nIn questo viaggio non ci serve n\u00e9 bastone n\u00e9 oro n\u00e9 argento. Ci basta la Provvidenza che ci accompagna sempre e l'unica cosa che porteremo con noi sar\u00e0 la pace.", "riflettere": "L'invocazione di pace su coloro che incontriamo non va mai a vuoto: Ges\u00f9 ci dice che qualora il nostro ospite non ne sia degno la pace ritorner\u00e0 su di noi. Egli stesso dona la pace a quanti lo seguono, a quanti lo ascoltano. E noi, ricevendo la sua pace, possiamo donarla e portarla al mondo.", "preghfin": "Preghiamo il Signore della pace\nper la Chiesa, perch\u00e9 non dimentichi mai il suo essere missionaria;\nper le comunit\u00e0 parrocchiali perch\u00e9 siano cellule di pace,\nnelle quali la pace \u00e8 coltivata e annunciata;\nper gli educatori e gli animatori, perch\u00e9 possano annunciare il regno di Dio\na tutti i ragazzi che incontrano sul loro cammino;\nper i giovani che hanno incontrato Cristo:\nperch\u00e9 possano gratuitamente dare ci\u00f2 che hanno gratuitamente ricevuto.\nPreghiamo il nostro Padre che \u00e8 nei cieli\nperch\u00e9 susciti nei cuori dei giovani e di tutte le persone di buona volont\u00e0\nla vocazione all'accompagnamento nella fede dei fratelli,\nsia quelli pi\u00f9 piccoli che i giovani e gli adulti.\nIn particolare, preghiamo per gli educatori e i catechisti\ndella nostra Chiesa Pisana, perch\u00e9 siano testimoni credibili\ndella fede nel Signore morto e risorto\ne aiutino cos\u00ec i fratelli a loro affidati a camminare incontro al Signore"}