{"day": 9, "month": 7, "year": 2022, "weekday": 6, "date_str": "sabato 9 luglio 2022", "quotes": "Is 6,1-8; Sal 92", "quote_vangelo": "secondo Matteo (10,24-33)", "curatore": "Ilaria Leonardo", "prevangelo": "", "indications": "", "preghiniz": "Il Signore regna, si riveste di maest\u00e0:\nsi riveste il Signore, si cinge di forza.\n\u00c8 stabile il mondo, non potr\u00e0 vacillare.\nStabile \u00e8 il tuo trono da sempre,\ndall'eternit\u00e0 tu sei.\nDavvero degni di fede i tuoi insegnamenti!\nLa santit\u00e0 si addice alla tua casa\nper la durata dei giorni, Signore.\n<i>(Salmo 92)</i>", "vangelo": "In quel tempo, disse Ges\u00f9 ai suoi apostoli: \u00abUn discepolo non \u00e8 pi\u00f9 grande del maestro, n\u00e9 un servo \u00e8 pi\u00f9 grande del suo signore; \u00e8 sufficiente per il discepolo diventare come il suo maestro e per il servo come il suo signore. Se hanno chiamato Beelzeb\u00f9l il padrone di casa, quanto pi\u00f9 quelli della sua famiglia!\nNon abbiate dunque paura di loro, poich\u00e9 nulla vi \u00e8 di nascosto che non sar\u00e0 svelato n\u00e9 di segreto che non sar\u00e0 conosciuto. Quello che io vi dico nelle tenebre voi ditelo nella luce, e quello che ascoltate all'orecchio voi annunciatelo dalle terrazze.\nE non abbiate paura di quelli che uccidono il corpo, ma non hanno potere di uccidere l'anima; abbiate paura piuttosto di colui che ha il potere di far perire nella Ge\u00e8nna e l'anima e il corpo.\nDue passeri non si vendono forse per un soldo? Eppure nemmeno uno di essi cadr\u00e0 a terra senza il volere del Padre vostro. Perfino i capelli del vostro capo sono tutti contati. Non abbiate dunque paura: voi valete pi\u00f9 di molti passeri!\nPerci\u00f2 chiunque mi riconoscer\u00e0 davanti agli uomini, anch'io lo riconoscer\u00f2 davanti al Padre mio che \u00e8 nei cieli; chi invece mi rinnegher\u00e0 davanti agli uomini, anch'io lo rinnegher\u00f2 davanti al Padre mio che \u00e8 nei cieli\u00bb.", "medita": "\u00abUn discepolo non \u00e8 pi\u00f9 grande del maestro, n\u00e9 un servo \u00e8 pi\u00f9 grande del suo signore\u00bb: di fronte all'eccezionalit\u00e0 del messaggio che \u00e8 a loro richiesto di diffondere, Ges\u00f9 non pretende che i discepoli facciano null'altro in pi\u00f9 che essere figli. Dopo aver loro indicato la missione, i destinatari e le modalit\u00e0, Ges\u00f9 continua ad accompagnare i discepoli nel loro cammino, rassicurandoli e, ancora una volta, spiegando loro che non devo affannarsi n\u00e9 per la grandezza della missione, n\u00e9 per i rifiuti che riceveranno, ma che l'importante \u00e8 tenere fisso lo sguardo su una sola cosa, cio\u00e8 portare alla luce: non \u00e8 chiesto loro di fare qualcosa di rivoluzionario ma di diffondere un messaggio rivoluzionario. In questo, nelle nostre piccole e grandi missione quotidiane, Ges\u00f9 ci dice ancora che non siamo soli: non ci dice che non cadremo bens\u00ec che nulla ci accadr\u00e0 senza il volere di Dio, o meglio senza che Dio ci accompagner\u00e0 in questo; esattamente come un martire che muore, non per l'assenza di Dio, ma per la realizzazione del suo progetto.", "riflettere": "Perch\u00e9 l'amore come ti incorona, cos\u00ec pu\u00f2 crocifiggerti e come ti fa fiorire, allo stesso modo ti recide. Allo stesso modo in cui ascende alle tue sommit\u00e0 e accarezza i tuoi rami pi\u00f9 teneri che fremono nel sole, cos\u00ec pu\u00f2 scendere fino alle tue radici e scuoterle fin dove si aggrappano alla terra. Come covoni di grano ti raccoglie intorno a s\u00e9. Ti batte fino a spogliarti. Ti setaccia per liberarti dai tuoi gusci. Ti macina fino a ridurti in farina. Ti impasta rendendoti malleabile. Poi ti affida alla sua sacra fiamma, per renderti pane sacro per il sacro banchetto di Dio. (Kahlil Gibran)", "preghfin": "Guardiamo a te che sei Maestro e Signore,\nchinato a terra stai, ci mostri che l'amore\n\u00e8 cingersi il grembiule, sapersi inginocchiare:\nci insegni che amare \u00e8 servire.\nFa' che impariamo Signore da te,\nchi \u00e8 pi\u00f9 grande e chi pi\u00f9 sa servire,\nchi si abbassa e chi si sa piegare,\nperch\u00e9 grande \u00e8 soltanto l'amore.\n<i>(dal canto </i>Servire \u00e8 regnare<i>)</i>"}