{"day": 16, "month": 7, "year": 2022, "weekday": 6, "date_str": "sabato 16 luglio 2022", "quotes": "Mic 2,1-5; Sal 9", "quote_vangelo": "secondo Matteo (12,14-21)", "curatore": "Ilaria Leonardo", "prevangelo": "", "indications": "Beata Vergine Maria del Monte Carmelo", "preghiniz": "Perch\u00e9, Signore, ti tieni lontano,\nnei momenti di pericolo ti nascondi?\nCon arroganza il malvagio perseguita il povero:\ncadano nelle insidie che hanno tramato!\nIl malvagio si vanta dei suoi desideri,\nl'avido benedice se stesso.\nNel suo orgoglio il malvagio disprezza il Signore:\n\u201cDio non ne chiede conto, non esiste!\u201d;\nquesto \u00e8 tutto il suo pensiero.\nDi spergiuri, di frodi e d'inganni ha piena la bocca,\nsulla sua lingua sono cattiveria e prepotenza.\nSta in agguato dietro le siepi,\ndai nascondigli uccide l'innocente.\n<i>(Salmo 9)</i>", "vangelo": "In quel tempo, i farisei uscirono e tennero consiglio contro Ges\u00f9 per farlo morire. Ges\u00f9 per\u00f2, avendolo saputo, si allontan\u00f2 di l\u00e0. Molti lo seguirono ed egli li guar\u00ec tutti e impose loro di non divulgarlo, perch\u00e9 si compisse ci\u00f2 che era stato detto per mezzo del profeta Isa\u00eca: \u00abEcco il mio servo, che io ho scelto; il mio amato, nel quale ho posto il mio compiacimento. Porr\u00f2 il mio spirito sopra di lui e annuncer\u00e0 alle nazioni la giustizia. Non contester\u00e0 n\u00e9 grider\u00e0 n\u00e9 si udr\u00e0 nelle piazze la sua voce. Non spezzer\u00e0 una canna gi\u00e0 incrinata, non spegner\u00e0 una fiamma smorta, finch\u00e9 non abbia fatto trionfare la giustizia; nel suo nome spereranno le nazioni\u00bb.", "medita": "\u201cI farisei uscirono e tennero consiglio contro Ges\u00f9 per farlo morire\u201d. I farisei si consultano, parlano tra loro, si confrontano, quasi come ad incoraggiarsi a vicenda che sia la scelta giusta; i farisei hanno paura perch\u00e9 si sentono minacciati nelle loro certezze, in ci\u00f2 in cui credono: sono quelli forti, quelli che hanno dalla loro la Legge ed \u00e8 appena arrivato Qualcuno che vuole ribaltare tutto. A questa paura, che porter\u00e0 alla morte, Ges\u00f9 reagisce con mitezza, ma non con passivit\u00e0: di fronte al male, non sta fermo n\u00e9 scappa, non va via per fuggire, ma per continuare a compiere il bene, per continuare a guarire. Da questo momento in poi notiamo nel Vangelo un cambio di passo: Ges\u00f9 si ritira, da qui fino alla croce, a parte per l'ingresso a Gerusalemme; Ges\u00f9 guarir\u00e0 ed operer\u00e0 nel silenzio. All'estremo male, alla sua condanna a morte, Ges\u00f9 reagisce in maniera ancora pi\u00f9 forte, pi\u00f9 male riceve, pi\u00f9 bene fa, guarendo tutti e facendolo nel silenzio. \u00c8 questa l'assurdit\u00e0 e la grandezza del suo messaggio: persistere ed insistere con l'Amore, anche quando ci sembra di avere tutti i buoni motivi per lasciarlo soffocare.", "riflettere": "Quando mi dispero, ricordo che nel corso di tutta la storia la via dell'amore e della verit\u00e0 ha sempre trionfato. Ci sono stati tiranni e assassini, che per un po' possono essere sembrati invincibili, ma la conclusione \u00e8 che cadono sempre. Riflettici. Sempre. (Mahatma Gandhi)", "preghfin": "La Vergine Maria ci aiuti\na seguire Ges\u00f9 su questa strada esigente,\nche davvero esalta la dignit\u00e0 umana\ne ci fa vivere da figli del nostro Padre che \u00e8 nei cieli.\nCi aiuti a praticare la pazienza, il dialogo, il perdono,\ne ad essere cos\u00ec artigiani di comunione e di fraternit\u00e0\nnella nostra vita quotidiana.\n<i>(Papa Francesco, Angelus del 19 febbraio 2017)</i>"}