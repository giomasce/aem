{"day": 11, "month": 7, "year": 2022, "weekday": 1, "date_str": "luned\u00ec 11 luglio 2022", "quotes": "Prv 2,1-9; Sal 33", "quote_vangelo": "secondo Matteo (19,27-29)", "curatore": "Ilaria Leonardo", "prevangelo": "", "indications": "San Benedetto", "preghiniz": "Benedir\u00f2 il Signore in ogni tempo,\nsulla mia bocca sempre la sua lode.\nIo mi glorio nel Signore:\ni poveri ascoltino e si rallegrino.\nMagnificate con me il Signore,\nesaltiamo insieme il suo nome.\nHo cercato il Signore: mi ha risposto\ne da ogni mia paura mi ha liberato.\nGuardate a lui e sarete raggianti,\ni vostri volti non dovranno arrossire.\nQuesto povero grida e il Signore lo ascolta,\nlo salva da tutte le sue angosce.\n<i>(Salmo 33)</i>", "vangelo": "In quel tempo, Pietro, disse a Ges\u00f9: \u00abEcco, noi abbiamo lasciato tutto e ti abbiamo seguito; che cosa dunque ne avremo?\u00bb.\nE Ges\u00f9 disse loro: \u00abIn verit\u00e0 io vi dico: voi che mi avete seguito, quando il Figlio dell'uomo sar\u00e0 seduto sul trono della sua gloria, alla rigenerazione del mondo, siederete anche voi su dodici troni a giudicare le dodici trib\u00f9 d'Israele. Chiunque avr\u00e0 lasciato case, o fratelli, o sorelle, o padre, o madre, o figli, o campi per il mio nome, ricever\u00e0 cento volte tanto e avr\u00e0 in eredit\u00e0 la vita eterna\u00bb.", "medita": "\u00abEcco, noi abbiamo lasciato tutto e ti abbiamo seguito; che cosa dunque ne avremo?\u00bb: la domanda \u00e8 posta da Pietro, uno dei discepoli pi\u00f9 vicini a Ges\u00f9, che si fa portavoce di un'inquietudine comune ai discepoli. La domanda sembra quasi provocatoria, ma in realt\u00e0, guardando a fondo, possiamo riconoscere in questa incertezza la nostra profonda umanit\u00e0 che necessita anche di cose concrete di cui nutrirsi. Possiamo leggere in questa richiesta il nostro bisogno di ricordare ogni tanto i motivi che ci sono dietro le strade che abbiamo deciso di intraprendere, per rinnovare le nostre scelte. Ma cosa significa questo lasciare tutto? Significa non fondare la nostra felicit\u00e0 in ci\u00f2 che possediamo o nelle persone che amiamo, bens\u00ec in ci\u00f2 che siamo: figli di Dio. Ges\u00f9 conosce bene la nostra umanit\u00e0, ci chiede fiducia, ma non ci promette solo il Paradiso, la vita eterna: ci dice che gi\u00e0 qui sulla terra, gi\u00e0 ora, se sapremo seguire i suoi insegnamenti avremo cento volte tanto ci\u00f2 a cui avremo rinunciato, ci\u00f2 che avremo ridimensionato per seguirlo.", "riflettere": "Solo nella misura in cui noi limitiamo la modalit\u00e0 dell'avere, vale a dire del non essere (cio\u00e8 quella che consiste nel cercare sicurezza e identit\u00e0 aggrappandoci a quanto abbiamo, per cos\u00ec dire standogli seduti sopra, avvinghiandoci al nostro io e ai nostri possessi), la modalit\u00e0 dell'essere pu\u00f2 emergere. (Eric Fromm)", "preghfin": "Per te abbiamo lasciato tutto, siamo diventati poveri.\nMa poich\u00e9 tu sei ricco,\nti abbiamo seguito perch\u00e9 tu renda ricchi anche noi.\nAbbiamo seguito te,\nnoi creature abbiamo seguito il Creatore,\nnoi figli il padre,\nnoi bambini la madre,\nnoi affamati il pane,\nnoi malati il medico,\nnoi stanchi il sostegno,\nnoi esuli il paradiso.\n<i>(Fra Danilo Salezze)</i>"}