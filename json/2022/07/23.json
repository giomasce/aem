{"day": 23, "month": 7, "year": 2022, "weekday": 6, "date_str": "sabato 23 luglio 2022", "quotes": "Gal 2,19-20; Sal 33", "quote_vangelo": "secondo Giovanni (15,1-8)", "curatore": "Ilaria Leonardo", "prevangelo": "", "indications": "Santa Brigida", "preghiniz": "Benedir\u00f2 il Signore in ogni tempo,\nsulla mia bocca sempre la sua lode.\nIo mi glorio nel Signore:\ni poveri ascoltino e si rallegrino.\nMagnificate con me il Signore,\nesaltiamo insieme il suo nome.\nHo cercato il Signore: mi ha risposto\ne da ogni mia paura mi ha liberato.\nGuardate a lui e sarete raggianti,\ni vostri volti non dovranno arrossire.\nQuesto povero grida e il Signore lo ascolta,\nlo salva da tutte le sue angosce.\n<i>(Salmo 33)</i>", "vangelo": "In quel tempo, Ges\u00f9 disse ai suoi discepoli: \u00abIo sono la vite vera e il Padre mio \u00e8 l'agricoltore. Ogni tralcio che in me non porta frutto, lo taglia, e ogni tralcio che porta frutto, lo pota perch\u00e9 porti pi\u00f9 frutto. Voi siete gi\u00e0 puri, a causa della parola che vi ho annunciato.\nRimanete in me e io in voi. Come il tralcio non pu\u00f2 portare frutto da se stesso se non rimane nella vite, cos\u00ec neanche voi se non rimanete in me. Io sono la vite, voi i tralci. Chi rimane in me, e io in lui, porta molto frutto, perch\u00e9 senza di me non potete far nulla. Chi non rimane in me viene gettato via come il tralcio e secca; poi lo raccolgono, lo gettano nel fuoco e lo bruciano.\nSe rimanete in me e le mie parole rimangono in voi, chiedete quello che volete e vi sar\u00e0 fatto. In questo \u00e8 glorificato il Padre mio: che portiate molto frutto e diventiate miei discepoli\u00bb.", "medita": "\u201cIo sono la vite, voi i tralci. Chi rimane in me, e io in lui, porta molto frutto, perch\u00e9 senza di me non potete far nulla\u201d. Questa immagine della vite \u00e8 gi\u00e0 presentata dal profeta Osea, che per primo paragona il popolo d'Israele ad un vitigno curato con premura da Dio; verr\u00e0 poi ripresa da Isaia nel \u201ccanto della vigna\u201d, che \u00e8 un po' il canto del fallimento dell'amore divino con noi. In questo Vangelo invece Ges\u00f9 indica l'itinerario per la nostra salvezza, perch\u00e9 possiamo portare frutto. Ci dice che lui \u00e8 la vite e noi siamo i tralci, siamo l'uno nell'altro, non due cose distinte, ma una cosa sola; i tralci possono portare frutto solo ed esclusivamente se attaccati alla vite, se rimangono con essa. Ma ancora una volta Ges\u00f9 non ci chiede solo di far noi, di rimanere noi con lui, ma ci dice \u201crimanete in me ed io in voi\u201d, anche lui si impegna con una promessa a rimanere con noi. Ci propone una reciprocit\u00e0, non ci tiene stretti, non ci obbliga, ma ci chiede di rimanere in e con lui con la stessa naturalezza con cui i tralci rimangono con la vita ed insieme collaborano per il frutto.", "riflettere": "Ges\u00f9 \u00e8 la vite, e attraverso di Lui\u2014come la linfa nell'albero\u2014passa ai tralci l'amore stesso di Dio, lo Spirito Santo. Ecco: noi siamo i tralci. (Papa Francesco)", "preghfin": "Signore Ges\u00f9,\nsul far della sera ti preghiamo di restare.\nTi rivolgeremo questa preghiera,\nspontanea ed appassionata,\ninfinite altre volte nella sera del nostro smarrimento,\ndel nostro dolore e del nostro immenso desiderio di te.\nTu sei sempre con noi.\nSiamo noi, invece, che non sempre sappiamo diventare\nla tua presenza accanto ai nostri fratelli.\nPer questo, Signore Ges\u00f9, ora ti chiediamo di aiutarci\na restare sempre con te,\nad aderire alla tua persona\ncon tutto l'ardore del nostro cuore,\nad assumerci con gioia la missione che tu ci affidi:\ncontinuare la tua presenza,\nessere Vangelo della tua risurrezione.\n<i>(Cardinal Carlo Maria Martini)</i>"}