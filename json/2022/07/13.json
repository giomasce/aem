{"day": 13, "month": 7, "year": 2022, "weekday": 3, "date_str": "mercoled\u00ec 13 luglio 2022", "quotes": "Is 10,5-7.13-16; Sal 93", "quote_vangelo": "secondo Matteo (11,25-27)", "curatore": "Ilaria Leonardo", "prevangelo": "", "indications": "", "preghiniz": "Calpestano il tuo popolo, Signore,\nopprimono la tua eredit\u00e0.\nUccidono la vedova e il forestiero,\nmassacrano gli orfani.\nE dicono: \u201cIl Signore non vede,\nil Dio di Giacobbe non intende\u201d.\nIntendete, ignoranti del popolo:\nstolti, quando diventerete saggi?\nChi ha formato l'orecchio, forse non sente?\nChi ha plasmato l'occhio, forse non vede?\nColui che castiga le genti, forse non punisce,\nlui che insegna all'uomo il sapere?\n<i>(Salmo 93)</i>", "vangelo": "In quel tempo, Ges\u00f9 disse: \u00abTi rendo lode, Padre, Signore del cielo e della terra, perch\u00e9 hai nascosto queste cose ai sapienti e ai dotti e le hai rivelate ai piccoli. S\u00ec, o Padre, perch\u00e9 cos\u00ec hai deciso nella tua benevolenza.\nTutto \u00e8 stato dato a me dal Padre mio; nessuno conosce il Figlio se non il Padre, e nessuno conosce il Padre se non il Figlio e colui al quale il Figlio vorr\u00e0 rivelarlo\u00bb.", "medita": "\u00abTi rendo lode, Padre, Signore del cielo e della terra, perch\u00e9 hai nascosto queste cose ai sapienti e ai dotti e le hai rivelate ai piccoli\u00bb: ma chi sono questi piccoli a cui il Padre ha deciso di rivelarsi? Piccolo \u00e8 chi, come un bambino, sa di avere bisogno dell'Altro e lo mostra apertamente, piccolo \u00e8 chi si fida dell'Altro e a lui affida la sua vita, senza bisogno di troppe spiegazioni, perch\u00e9 ha sperimentato in lui qualcosa di buono. Piccolo \u00e8 chi come Ges\u00f9 stesso, Figlio di Dio, fa umilmente questa preghiera. Nella parte finale di questo piccolo brano \u00e8 come se Ges\u00f9 ci invitasse ad entrare, nella nostra piccolezza, nella sua relazione col Padre. \u00abNessuno conosce il Padre se non il Figlio e colui al quale il Figlio vorr\u00e0 rivelarlo\u00bb: anche noi, che siamo interlocutori attivi di questo Vangelo, siamo i destinatari di questa rivelazione; anche noi possiamo entrare in relazione col Padre per mezzo dell'umanit\u00e0 del Figlio; anche noi possiamo cos\u00ec riconoscerci come figli ed entrare a far parte della Trinit\u00e0.", "riflettere": "Medito sulla mia piccolezza, quella che Ges\u00f9 ci presenta in questo brano e provo a pensare a come questa possa aiutarmi ad entrare per la porta stretta che mi conduce alla Trinit\u00e0. Provo ad assaporare la bellezza e la grandezza di questo invito.", "preghfin": "Mio Dio, Trinit\u00e0 che adoro,\naiutami a dimenticarmi interamente\nper fissarmi in te, immobile e tranquilla\ncome se la mia anima fosse gi\u00e0 nell'eternit\u00e0.\nNiente possa turbare la mia pace\nn\u00e9 trarmi fuori di te, o mio immutabile;\nma che ogni istante mi immerga sempre pi\u00f9\nnella tua profondit\u00e0 del tuo mistero.\n<i>(Santa Elisabetta della Trinit\u00e0)</i>"}