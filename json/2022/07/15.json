{"day": 15, "month": 7, "year": 2022, "weekday": 5, "date_str": "venerd\u00ec 15 luglio 2022", "quotes": "Is 38,1-6.21-22.7-8; Is 38,10-12.16", "quote_vangelo": "secondo Matteo (12,1-8)", "curatore": "Ilaria Leonardo", "prevangelo": "", "indications": "San Bonaventura", "preghiniz": "Io dicevo: \u201cA met\u00e0 dei miei giorni me ne vado,\nsono trattenuto alle porte degli inferi\nper il resto dei miei anni\u201d.\nDicevo: \u201cNon vedr\u00f2 pi\u00f9 il Signore\nsulla terra dei viventi,\nnon guarder\u00f2 pi\u00f9 nessuno\nfra gli abitanti del mondo.\nLa mia dimora \u00e8 stata divelta e gettata lontano da me,\ncome una tenda di pastori.\nCome un tessitore hai arrotolato la mia vita,\nmi hai tagliato dalla trama\u201d.\n<i>(Isaia 38, 10--12)</i>", "vangelo": "In quel tempo, Ges\u00f9 pass\u00f2, in giorno di sabato, fra campi di grano e i suoi discepoli ebbero fame e cominciarono a cogliere delle spighe e a mangiarle. Vedendo ci\u00f2, i farisei gli dissero: \u00abEcco, i tuoi discepoli stanno facendo quello che non \u00e8 lecito fare di sabato\u00bb.\nMa egli rispose loro: \u00abNon avete letto quello che fece Davide, quando lui e i suoi compagni ebbero fame? Egli entr\u00f2 nella casa di Dio e mangiarono i pani dell'offerta, che n\u00e9 a lui n\u00e9 ai suoi compagni era lecito mangiare, ma ai soli sacerdoti. O non avete letto nella Legge che nei giorni di sabato i sacerdoti nel tempio v\u00ecolano il sabato e tuttavia sono senza colpa? Ora io vi dico che qui vi \u00e8 uno pi\u00f9 grande del tempio. Se aveste compreso che cosa significhi: \u201cMisericordia io voglio e non sacrifici\u201d, non avreste condannato persone senza colpa. Perch\u00e9 il Figlio dell'uomo \u00e8 signore del sabato\u00bb.", "medita": "\u201cI suoi discepoli ebbero fame e cominciarono a cogliere delle spighe e a mangiarle\u201d: un gesto semplice, naturale, come mangiare quando si ha fame, viene contestato come un gesto sbagliato, di chi non rispetta le leggi. I Farisei, ancora una volta ligi alle regole, non comprendono come si possa disubbidire a dei precetti, non seguire le leggi e soprattutto non comprendono come possano essere proprio i discepoli a fare tutto ci\u00f2. I Farisei siamo anche un po' noi quando ci chiudiamo, rigidi, in ci\u00f2 che ci \u00e8 stato insegnato, senza prestare attenzione ai bisogni dell'altro. Ges\u00f9, per liberarci dalla nostra rigidit\u00e0, fa degli esempi di racconti presi dalle scritture, non tanto per dirci di prendere le leggi alla leggera, che si possono trasgredire e cavarsela comunque, bens\u00ec per mostrarci che pu\u00f2 esserci un significato pi\u00f9 profondo della legge, che non la nega, bens\u00ec la completa. Cos\u00ec, con questo sguardo pi\u00f9 profondo, possiamo riscoprire nella fame dei discepoli la nostra fame di Dio e nel loro saziarsi del pane il nostro accostarci all'Eucarestia.", "riflettere": "Sia che tu taccia, taci per amore. Sia che tu parli, parla per amore. Sia che tu corregga, correggi per amore. Sia che tu perdoni, perdona per amore. Sia in te la radice dell'amore, poich\u00e9 da questa radice non pu\u00f2 procedere se non il bene. Ama e fai ci\u00f2 che vuoi. (Sant'Agostino)", "preghfin": "Saziati dai santi misteri, ti preghiamo umilmente, o Signore:\nfa' che sull'esempio di san Bonaventura\nprofessiamo la verit\u00e0 in cui egli ha creduto,\ne testimoniamo nelle opere l'insegnamento che ci ha trasmesso.\nPer Cristo nostro Signore.\n<i>(dalla liturgia del giorno)</i>"}