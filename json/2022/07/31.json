{"day": 31, "month": 7, "year": 2022, "weekday": 7, "date_str": "domenica 31 luglio 2022", "quotes": "Qo 1,2;2,21-23; Sal 89; Col 3,1-5.9-11", "quote_vangelo": "secondo Luca (12,13-21)", "curatore": "Ilaria Leonardo", "prevangelo": "", "indications": "Sant'Ignazio di Loyola\nSalterio: seconda settimana", "preghiniz": "Tu fai ritornare l'uomo in polvere,\nquando dici: \u00abRitornate, figli dell'uomo\u00bb.\nMille anni, ai tuoi occhi,\nsono come il giorno di ieri che \u00e8 passato,\ncome un turno di veglia nella notte.\nTu li sommergi:\nsono come un sogno al mattino,\ncome l'erba che germoglia;\nal mattino fiorisce e germoglia,\nalla sera \u00e8 falciata e secca.\nInsegnaci a contare i nostri giorni\ne acquisteremo un cuore saggio.\nRitorna, Signore: fino a quando?\nAbbi piet\u00e0 dei tuoi servi!\n<i>(Salmo 89)</i>", "vangelo": "In quel tempo, uno della folla disse a Ges\u00f9: \u00abMaestro, di' a mio fratello che divida con me l'eredit\u00e0\u00bb. Ma egli rispose: \u00abO uomo, chi mi ha costituito giudice o mediatore sopra di voi?\u00bb.\nE disse loro: \u00abFate attenzione e tenetevi lontani da ogni cupidigia perch\u00e9, anche se uno \u00e8 nell'abbondanza, la sua vita non dipende da ci\u00f2 che egli possiede\u00bb.\nPoi disse loro una parabola: \u00abLa campagna di un uomo ricco aveva dato un raccolto abbondante. Egli ragionava tra s\u00e9: \u201cChe far\u00f2, poich\u00e9 non ho dove mettere i miei raccolti? Far\u00f2 cos\u00ec \u2013 disse \u2013: demolir\u00f2 i miei magazzini e ne costruir\u00f2 altri pi\u00f9 grandi e vi raccoglier\u00f2 tutto il grano e i miei beni. Poi dir\u00f2 a me stesso: Anima mia, hai a disposizione molti beni, per molti anni; rip\u00f2sati, mangia, bevi e div\u00e8rtiti!\u201d. Ma Dio gli disse: \u201cStolto, questa notte stessa ti sar\u00e0 richiesta la tua vita. E quello che hai preparato, di chi sar\u00e0?\u201d. Cos\u00ec \u00e8 di chi accumula tesori per s\u00e9 e non si arricchisce presso Dio\u00bb.", "medita": "\u00abMaestro, di' a mio fratello che divida con me l'eredit\u00e0\u00bb: una richiesta che appare legittima quanto pretestuosa, che richiede una risposta netta, forse anche un po' dura, ma che arrivi al cuore della questione. Siamo di fronte ad una richiesta che apparentemente sembra una richiesta di giustizia, ed allora perch\u00e9 Ges\u00f9 non la asseconda? Perch\u00e9 forse comprende che il desiderio dell'uomo non \u00e8 quello di ottenere giustizia, bens\u00ec \u00e8 spinto dalla brama di possedere, una brama cos\u00ec forte da dividerlo dal fratello: dir\u00e0 infatti \u201cdi' a mio fratello\u201d. Ges\u00f9 in risposta a questa divisione tra i fratelli allarga la platea e non si rivolge pi\u00f9 solo all'uomo ma a tutti: \u201cdisse loro\u201d, quasi a volerci riportare ad una dimensione di comunit\u00e0, simbolicamente rotta da quell'uomo. L'elemento interessante \u00e8 che inizialmente non si parla solo di averi, di qualcosa di materiale, ma di un'eredit\u00e0, cio\u00e8 qualcosa che riceviamo senza aver contribuito a costruirla, qualcosa che si accumula senza valore. Allo stesso modo l'uomo della parabola accumula dei beni, che ha ricevuto anche per grazia di Dio, ma non li fa fruttare, non ne gode davvero. Ges\u00f9 non condanna dunque il possedere qualcosa, non ci chiede di rinunciare a tutto, bens\u00ec di non fondare la nostra felicit\u00e0 in ci\u00f2 che accumuliamo, che \u00e8 destinato a crollare con le umane incertezze, bens\u00ec in ci\u00f2 che ci d\u00e0 fondamento: l'essere figli di Dio. E solo allora, con questa consapevolezza, potremo gioire per ci\u00f2 che siamo, gioire in ogni circostanza.", "riflettere": "Il giglio e l'uccello, i gioiosi maestri di gioia, sono la gioia stessa perch\u00e9 sono incondizionatamente gioiosi. Colui infatti la cui gioia dipende da determinate condizioni non \u00e8 la gioia stessa, la sua gioia \u00e8 nelle condizioni, \u00e8 condizionata da esse. (S\u00f8ren Kierkegaard)", "preghfin": "Prendi, Signore,\ne accetta tutta la mia libert\u00e0,\nla mia memoria, il mio intelletto,\ne tutta la mia volont\u00e0,\ntutto ci\u00f2 che ho e possiedo;\ntu mi hai dato tutte queste cose,\na te, Signore, le restituisco;\nsono tutte tue,\ndisponine secondo la tua volont\u00e0.\nDammi il tuo amore e la tua grazia,\nqueste sole mi bastano.\n<i>(Sant'Ignazio di Loyola)</i>"}