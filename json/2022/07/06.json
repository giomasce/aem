{"day": 6, "month": 7, "year": 2022, "weekday": 3, "date_str": "mercoled\u00ec 6 luglio 2022", "quotes": "Os 10,1-3.7-8.12; Sal 104", "quote_vangelo": "secondo Matteo (10,1-7)", "curatore": "Ilaria Leonardo", "prevangelo": "", "indications": "", "preghiniz": "Cantate al Signore, a lui inneggiate,\nmeditate tutte le sue meraviglie.\nGloriatevi del suo santo nome:\ngioisca il cuore di chi cerca il Signore.\nCercate il Signore e la sua potenza,\nricercate sempre il suo volto.\nRicordate le meraviglie che ha compiuto,\ni suoi prodigi e i giudizi della sua bocca,\nvoi, stirpe di Abramo, suo servo,\nfigli di Giacobbe, suo eletto.\n\u00c8 lui il Signore, nostro Dio:\nsu tutta la terra i suoi giudizi.\n<i>(Salmo 104)</i>", "vangelo": "In quel tempo, chiamati a s\u00e9 i suoi dodici discepoli, Ges\u00f9 diede loro potere sugli spiriti impuri per scacciarli e guarire ogni malattia e ogni infermit\u00e0.\nI nomi dei dodici apostoli sono: primo, Simone, chiamato Pietro, e Andrea suo fratello; Giacomo, figlio di Zebed\u00e8o, e Giovanni suo fratello; Filippo e Bartolomeo; Tommaso e Matteo il pubblicano; Giacomo, figlio di Alfeo, e Taddeo; Simone il Cananeo e Giuda l'Iscariota, colui che poi lo trad\u00ec.\nQuesti sono i Dodici che Ges\u00f9 invi\u00f2, ordinando loro: \u00abNon andate fra i pagani e non entrate nelle citt\u00e0 dei Samaritani; rivolgetevi piuttosto alle pecore perdute della casa d'Israele. Strada facendo, predicate, dicendo che il regno dei cieli \u00e8 vicino\u00bb.", "medita": "\u201cGes\u00f9 diede loro potere\u201d: sembra quasi un atto di fiducia, una richiesta di aiuto per annunciare il Regno; Dio, fattosi uomo sulla terra, si fa cos\u00ec vicino da coinvolgere noi stessi nel processo di salvezza. Ma chi sono questi discepoli che Ges\u00f9 manda e che Matteo nomina sapientemente a due a due? Sono peccatori incalliti, sapienti teologi, pescatori e esattori: rappresentano dunque la Chiesa in tutta la sua straordinaria variet\u00e0. Nel suo mandato Ges\u00f9 d\u00e0 poi brevi e chiare indicazioni sui destinatari della missione: le pecore perdute della casa d'Israele, dalla missione sono infatti esclusi i pagani ed i samaritani; solo dopo la sua morte Ges\u00f9 inviter\u00e0 i discepoli ad andare in tutto il mondo, riservando dunque l'universalit\u00e0 della missione al momento successivo alla sua resurrezione. \u00c8 dunque questo un invito a guardarsi prima vicino: noi cristiani siamo i primi a dover essere evangelizzati, a dover ascoltare la Parola e a dover tornare a Dio, costantemente e ripetutamente, senza mai sentirci arrivati.", "riflettere": "Provo a prendermi del tempo per guardare alla mia vita e alla comunit\u00e0 in cui vivo per chiedermi come posso portare il Vangelo nella realt\u00e0 cristiana in cui vivo tutti i giorni, prima ancora di cercare un modo per evangelizzare chi \u00e8 pi\u00f9 lontano.", "preghfin": "Voi che ora siete miei discepoli nel mondo\nsiate testimoni di un amore immenso,\ndate prova di quella speranza che c'\u00e8 in voi, coraggio!\nVi guider\u00f2 per sempre, io rimango con voi.\nSpirito, che animi la Chiesa e la rinnovi,\ndonale fortezza, fa che sia fedele\ncome Cristo che muore e risorge,\nperch\u00e9 il Regno del Padre si compia in mezzo a voi,\nabbiate fede in Lui.\n<i>(dal canto </i>Dove due o tre<i>)</i>"}