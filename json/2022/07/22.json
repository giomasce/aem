{"day": 22, "month": 7, "year": 2022, "weekday": 5, "date_str": "venerd\u00ec 22 luglio 2022", "quotes": "Ct 3,1-4a <i>opp</i> 1Cor 5,14-17; Sal 62", "quote_vangelo": "secondo Giovanni (20,1.11-18)", "curatore": "Ilaria Leonardo", "prevangelo": "", "indications": "Santa Maria Maddalena", "preghiniz": "O Dio, tu sei il mio Dio,\ndall'aurora io ti cerco,\nha sete di te l'anima mia,\ndesidera te la mia carne\nin terra arida, assetata, senz'acqua.\nCos\u00ec nel santuario ti ho contemplato,\nguardando la tua potenza e la tua gloria.\nPoich\u00e9 il tuo amore vale pi\u00f9 della vita,\nle mie labbra canteranno la tua lode.\nCos\u00ec ti benedir\u00f2 per tutta la vita:\nnel tuo nome alzer\u00f2 le mie mani.\nCome saziato dai cibi migliori,\ncon labbra gioiose ti loder\u00e0 la mia bocca.\n<i>(Salmo 62)</i>", "vangelo": "Il primo giorno della settimana, Maria di M\u00e0gdala si rec\u00f2 al sepolcro di mattino, quando era ancora buio, e vide che la pietra era stata tolta dal sepolcro. Corse allora e and\u00f2 da Simon Pietro e dall'altro discepolo, quello che Ges\u00f9 amava, e disse loro: \u00abHanno portato via il Signore dal sepolcro e non sappiamo dove l'hanno posto!\u00bb.\nMaria stava all'esterno, vicino al sepolcro, e piangeva. Mentre piangeva, si chin\u00f2 verso il sepolcro e vide due angeli in bianche vesti, seduti l'uno dalla parte del capo e l'altro dei piedi, dove era stato posto il corpo di Ges\u00f9. Ed essi le dissero: \u00abDonna, perch\u00e9 piangi?\u00bb. Rispose loro: \u00abHanno portato via il mio Signore e non so dove l'hanno posto\u00bb.\nDetto questo, si volt\u00f2 indietro e vide Ges\u00f9, in piedi; ma non sapeva che fosse Ges\u00f9. Le disse Ges\u00f9: \u00abDonna, perch\u00e9 piangi? Chi cerchi?\u00bb. Ella, pensando che fosse il custode del giardino, gli disse: \u00abSignore, se l'hai portato via tu, dimmi dove l'hai posto e io andr\u00f2 a prenderlo\u00bb. Ges\u00f9 le disse: \u00abMaria!\u00bb. Ella si volt\u00f2 e gli disse in ebraico: \u00abRabbun\u00ec!\u00bb \u2013 che significa: \u00abMaestro!\u00bb. Ges\u00f9 le disse: \u00abNon mi trattenere, perch\u00e9 non sono ancora salito al Padre; ma va' dai miei fratelli e di' loro: \u201cSalgo al Padre mio e Padre vostro, Dio mio e Dio vostro\u201d\u00bb.\nMaria di M\u00e0gdala and\u00f2 ad annunciare ai discepoli: \u00abHo visto il Signore!\u00bb e ci\u00f2 che le aveva detto.", "medita": "\u201cMaria di M\u00e0gdala si rec\u00f2 al sepolcro di mattino, quando era ancora buio\u201d: \u00e8 l'immagine dell'amore, che smuove e commuove. Maria di M\u00e0gdala era stata con Ges\u00f9 fino alla fine e corre da lui con le prime luci dell'alba: \u00e8 sconvolta e addolorata, ma ancora lo cerca. \u00c8 cos\u00ec concentrata per\u00f2 nel suo dolore che cerca Ges\u00f9 solo nel sepolcro, solo nella morte, e non si accorge che non solo lui \u00e8 proprio l\u00ec accanto a lei, ma \u00e8 vivo e le parla. Maria non lo riconosce, come i discepoli di Emmaus, perch\u00e9 cerca il Ges\u00f9 del passato, ma \u00e8 la relazione, il nome ed il modo in cui la chiama che immediatamente le fa comprendere Chi ha difronte. Maria, che era avvolta dalla tristezza, ritorna a vivere e gioiosa corre ad annunciare ai discepoli ci\u00f2 che ha visto. Noi tutti siamo chiamati a fare l'esperienza di ricerca di Maria, a cercare incessantemente questo incontro, anche nel dolore e nelle difficolt\u00e0, credendo e sperando che, proprio come lei, lo incontreremo laddove mai ci saremmo aspettati e l\u00ec vivremo la gioia del risorto, con e per noi.", "riflettere": "Coraggio, fratello che soffri, c'\u00e8 anche per te una deposizione dalla croce, c'\u00e8 anche per te una piet\u00e0 sovrumana. Ecco gi\u00e0 una mano forata che schioda dal legno la tua\u2026 Coraggio. Mancano pochi istanti alle tre del tuo pomeriggio. Tra poco, il buio ceder\u00e0 il posto alla luce, la terra riacquister\u00e0 i suoi colori e il sole della Pasqua irromper\u00e0 tra le nuvole in fuga. (Don Tonino Bello)", "preghfin": "O Dio, il tuo Figlio ha voluto affidare a Maria Maddalena\nil primo annuncio della gioia pasquale;\nfa' che, per il suo esempio e la sua intercessione,\nproclamiamo al mondo il Signore risorto,\nper contemplarlo accanto a te nella gloria.\nLa partecipazione ai tuoi santi misteri\ninfonda in noi, o Signore,\nl'amore fedele che un\u00ec sempre\nsanta Maria Maddalena a Cristo, suo Maestro.\n<i>(dalla liturgia del giorno)</i>"}