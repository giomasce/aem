{"day": 10, "month": 7, "year": 2022, "weekday": 7, "date_str": "domenica 10 luglio 2022", "quotes": "Dt 30,10-14; Sal 18; Col 1,15-20", "quote_vangelo": "secondo Luca (10,25-37)", "curatore": "Ilaria Leonardo", "prevangelo": "", "indications": "Salterio: terza settimana", "preghiniz": "La legge del Signore \u00e8 perfetta,\nrinfranca l'anima;\nla testimonianza del Signore \u00e8 stabile,\nrende saggio il semplice.\nI precetti del Signore sono retti,\nfanno gioire il cuore;\nil comando del Signore \u00e8 limpido,\nillumina gli occhi.\nIl timore del Signore \u00e8 puro,\nrimane per sempre;\ni giudizi del Signore sono fedeli,\nsono tutti giusti.\n<i>(Salmo 18)</i>", "vangelo": "In quel tempo, un dottore della Legge si alz\u00f2 per mettere alla prova Ges\u00f9 e chiese: \u00abMaestro, che cosa devo fare per ereditare la vita eterna?\u00bb. Ges\u00f9 gli disse: \u00abChe cosa sta scritto nella Legge? Come leggi?\u00bb. Costui rispose: \u00abAmerai il Signore tuo Dio con tutto il tuo cuore, con tutta la tua anima, con tutta la tua forza e con tutta la tua mente, e il tuo prossimo come te stesso\u00bb. Gli disse: \u00abHai risposto bene; fa' questo e vivrai\u00bb.\nMa quello, volendo giustificarsi, disse a Ges\u00f9: \u00abE chi \u00e8 mio prossimo?\u00bb. Ges\u00f9 riprese: \u00abUn uomo scendeva da Gerusalemme a G\u00e8rico e cadde nelle mani dei briganti, che gli portarono via tutto, lo percossero a sangue e se ne andarono, lasciandolo mezzo morto. Per caso, un sacerdote scendeva per quella medesima strada e, quando lo vide, pass\u00f2 oltre. Anche un lev\u00ecta, giunto in quel luogo, vide e pass\u00f2 oltre. Invece un Samaritano, che era in viaggio, passandogli accanto, vide e ne ebbe compassione. Gli si fece vicino, gli fasci\u00f2 le ferite, versandovi olio e vino; poi lo caric\u00f2 sulla sua cavalcatura, lo port\u00f2 in un albergo e si prese cura di lui. Il giorno seguente, tir\u00f2 fuori due denari e li diede all'albergatore, dicendo: \u201cAbbi cura di lui; ci\u00f2 che spenderai in pi\u00f9, te lo pagher\u00f2 al mio ritorno\u201d. Chi di questi tre ti sembra sia stato prossimo di colui che \u00e8 caduto nelle mani dei briganti?\u00bb. Quello rispose: \u00abChi ha avuto compassione di lui\u00bb. Ges\u00f9 gli disse: \u00abVa' e anche tu fa' cos\u00ec\u00bb.", "medita": "\u00abAmerai il Signore tuo Dio con tutto il tuo cuore, con tutta la tua anima, con tutta la tua forza e con tutta la tua mente, e il tuo prossimo come te stesso\u00bb: una risposta impeccabile, precisa, di chi ha studiato e sa perfettamente la teoria. Il dottore della legge interroga Ges\u00f9, sembra quasi volerlo mettere alla prova, ma Ges\u00f9 gli rigira sapientemente la domanda per mostrargli che conoscere la legge non significa averne inteso profondamente il significato; non lo umilia, n\u00e9 fornisce risposte pronte, bens\u00ec lo accompagna nella riflessione. L'uomo arriva cos\u00ec ad una risposta, che porta dietro di s\u00e9 un'altra domanda: \u201cChi \u00e8 il mio prossimo?\u201d. Ancora una volta Ges\u00f9 non d\u00e0 una risposta diretta alla domanda, ma ne mostra una nuova prospettiva: il punto cruciale non \u00e8 comprendere chi \u00e8 il prossimo, bens\u00ec imparare noi stessi a farci prossimi, come il samaritano. Ma perch\u00e9 Ges\u00f9 ci tiene tanto a spiegarci come amare e chi amare? Forse anche per quel \u201ccome te stesso\u201d che \u00e8 proprio la parte che spesso trascuriamo e dimentichiamo: dobbiamo partire dai noi stessi, dal prenderci cura della nostra interiorit\u00e0 e dalla cura per noi stessi, per amare gli altri.", "riflettere": "Senza amare s\u00e9 stessi non \u00e8 possibile amare neanche il prossimo, l'odio di s\u00e9 \u00e8 identico al gretto egoismo e produce alla fine lo stesso orribile isolamento, la stessa disperazione. (Herman Hesse)", "preghfin": "Insegnami, Signore,\na servirmi delle mani\nper donare premure e attenzioni\nfacendomi vicino a chiunque ha bisogno di me.\nInsegnami, Signore,\na servirmi bene degli occhi e dell'udito\nper vedere e percepire con il cuore\nche ogni persona che incontro pu\u00f2 essere il mio prossimo.\nInsegnami, Signore,\na usare bene la parola avendo sempre nel volto il sorriso,\nper portare a tutti \u201cbelle parole\u201d\nche edificano e fanno crescere.\n<i>(Milena Pavan)</i>"}