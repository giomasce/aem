{"day": 16, "month": 9, "year": 2022, "weekday": 5, "date_str": "venerd\u00ec 16 settembre 2022", "quotes": "1Cor 15,12-20; Sal 16", "quote_vangelo": "secondo Luca (8,1-3)", "curatore": "Giulia e Matteo Antognoli", "prevangelo": "", "indications": "Santi Cornelio e Cipriano", "preghiniz": "Ascolta, Signore, la mia giusta causa,\nsii attento al mio grido.\nPorgi l'orecchio alla mia preghiera:\nsulle mie labbra non c'\u00e8 inganno.\nIo t'invoco poich\u00e9 tu mi rispondi, o Dio;\ntendi a me l'orecchio, ascolta le mie parole,\nmostrami i prodigi della tua misericordia,\ntu che salvi dai nemici chi si affida alla tua destra.\nCustodiscimi come pupilla degli occhi,\nall'ombra delle tue ali nascondimi.\nMa io nella giustizia contempler\u00f2 il tuo volto,\nal risveglio mi sazier\u00f2 della tua immagine.\n<i>(Salmo 16)</i>", "vangelo": "In quel tempo, Ges\u00f9 se ne andava per citt\u00e0 e villaggi, predicando e annunciando la buona notizia del regno di Dio.\nC'erano con lui i Dodici e alcune donne che erano state guarite da spiriti cattivi e da infermit\u00e0: Maria, chiamata Maddalena, dalla quale erano usciti sette dem\u00f2ni; Giovanna, moglie di Cuza, amministratore di Erode; Susanna e molte altre, che li servivano con i loro beni.", "medita": "Il Vangelo di oggi riporta al centro il viaggio, il cammino di Ges\u00f9, colui che va, che non si ferma. Questo \u00e8 un andare annunciando, rischiando la vita, in un viaggio di sola andata. Ed \u00e8 ci\u00f2 che Ges\u00f9 chiama tutti noi a compiere, per annunciare il regno di Dio, convertire e convertirci, e credere nella sua Strada. Ges\u00f9 compie un pellegrinaggio quotidiano e instancabile verso il tempio dove abita la gloria vivente di Dio. Egli compie di continuo questo pellegrinaggio verso ogni uomo e donna, dove i suoi piedi lo possano portare. Per condividere la buona notizia di un Dio che non si dimentica dei suoi figli, che li cerca per riportarli al luogo del loro cuore, l\u00ec dove ognuno \u00e8 accolto e ciascuno ritrova se stesso. Questo pellegrinaggio dura fino ai nostri giorni: Ges\u00f9 bussa alla nostra porta anche adesso, attraverso questa stessa parola. A noi la scelta: fare parte di questa compagnia scalcagnata ma amata, fatta di prostitute, malati nel fisico e malati della vita, uomini e donne di ogni tempo e luogo; oppure far parte della schiera dei giovani ricchi che se ne vanno lontano da lui, tristi e vuoti. Sapendo che dire s\u00ec alla buona notizia del Regno di Ges\u00f9 significa metterci a camminare a nostra volta.", "riflettere": "E noi come rispondiamo a questa chiamata? Siamo disposti a metterci in cammino con lui e a portare la sua Testimonianza nel mondo?", "preghfin": "Dice un proverbio dell'Estremo Oriente:\n\u201cUn sapiente, guardando l'uovo, sa vedere l'aquila;\nguardando il seme intravede un grande albero;\nguardando un peccatore sa intravedere un santo\u201d.\nCos\u00ec ci guarda Dio: in ciascuno di noi vede delle potenzialit\u00e0,\ntalvolta ignote a noi stessi,\ne durante tutta la nostra vita opera instancabilmente\nperch\u00e9 possiamo metterle a servizio del bene comune.\nLa vocazione nasce cos\u00ec, grazie all'arte del divino Scultore\nche, con le sue \u201cmani\u201d, ci fa uscire da noi stessi,\nperch\u00e9 si stagli in noi quel capolavoro che siamo chiamati a essere.\nIn particolare, la Parola di Dio, che ci libera dall'egocentrismo,\n\u00e8 capace di purificarci, illuminarci e ricrearci.\nMettiamoci allora in ascolto della Parola,\nper aprirci alla vocazione che Dio ci affida!\n<i>(Papa Francesco)</i>"}