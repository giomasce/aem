{"day": 26, "month": 9, "year": 2022, "weekday": 1, "date_str": "luned\u00ec 26 settembre 2022", "quotes": "Gb 1,6-22; Sal 16", "quote_vangelo": "secondo Luca (9,46-50)", "curatore": "Giulia e Matteo Antognoli", "prevangelo": "", "indications": "Consacrazione della Cattedrale di Pisa", "preghiniz": "Ascolta, Signore, la mia giusta causa,\nsii attento al mio grido.\nPorgi l'orecchio alla mia preghiera:\nsulle mie labbra non c'\u00e8 inganno.\nDal tuo volto venga per me il giudizio,\ni tuoi occhi vedano la giustizia.\nSaggia il mio cuore, scrutalo nella notte,\nprovami al fuoco: non troverai malizia.\nIo t'invoco poich\u00e9 tu mi rispondi, o Dio;\ntendi a me l'orecchio, ascolta le mie parole,\nmostrami i prodigi della tua misericordia,\ntu che salvi dai nemici chi si affida alla tua destra.\n<i>(Salmo 16)</i>", "vangelo": "In quel tempo, nacque una discussione tra i discepoli, chi di loro fosse pi\u00f9 grande.\nAllora Ges\u00f9, conoscendo il pensiero del loro cuore, prese un bambino, se lo mise vicino e disse loro: \u00abChi accoglier\u00e0 questo bambino nel mio nome, accoglie me; e chi accoglie me, accoglie colui che mi ha mandato. Chi infatti \u00e8 il pi\u00f9 piccolo fra tutti voi, questi \u00e8 grande\u00bb.\nGiovanni prese la parola dicendo: \u00abMaestro, abbiamo visto uno che scacciava dem\u00f2ni nel tuo nome e glielo abbiamo impedito, perch\u00e9 non ti segue insieme con noi\u00bb. Ma Ges\u00f9 gli rispose: \u00abNon lo impedite, perch\u00e9 chi non \u00e8 contro di voi, \u00e8 per voi\u00bb.", "medita": "Abbiamo visto pochi giorni fa che i discepoli non comprendono e sono spaventati dalle parole di Ges\u00f9 sulla Passione. Nel brano di oggi Luca ci mostra come loro, in un tentativo di esorcizzare la paura di fronte a questo volto di Ges\u00f9 che si rivela nella debolezza, reagiscono cercando di affermare la propria autorit\u00e0 l'uno sull'altro. Ges\u00f9 allora con un solo gesto si sottrae alla discussione per far posto ad un bambino\u2014e con quel bambino si identifica e ci chiede di fare lo stesso. La grandezza Ges\u00f9 la identifica con la semplicit\u00e0 e l'innocenza di un bambino e con la capacit\u00e0 di accoglierlo. D'altronde Ges\u00f9 stesso, il Figlio di Dio, si \u00e8 fatto bambino, nascendo da Maria. Il pi\u00f9 grande \u00e8 dunque quello che si fa servitore di tutti, quello che serve tutti, non che ha pi\u00f9 titoli. La strada contro lo spirito del mondo \u00e8 una sola: l'umilt\u00e0. Servire gli altri, scegliere l'ultimo posto, non arrampicarsi. E ci d\u00e0 un esempio concreto di questo, quando nell'Ultima Cena si prostr\u00f2 dinanzi a tutti per lavare loro i piedi, come fa lo schiavo con il suo padrone. Poi pronunci\u00f2 la sua sentenza: \u00abSe dunque io, il Signore e il Maestro, ho lavato i vostri piedi, anche voi dovete lavarvi i piedi gli uni gli altri. Vi ho dato infatti l'esempio, perch\u00e9 come ho fatto io, facciate anche voi\u00bb.", "riflettere": "I piccoli sanno che da soli non ci possono riuscire. Sanno che, se non sono da soli al mondo, un motivo c'\u00e8 e si chiama \u201ccondivisione\u201d. I piccoli non fanno a gara per arrivare primi, ma per arrivare insieme. Cos\u00ec, essere piccolo \u00e8 un mestiere davvero difficile, perch\u00e9 ci chiede di affrontare le nostre paure, i nostri pregiudizi, le nostre rigidit\u00e0: sono queste cose, infatti, che ci fanno avere la smania di primeggiare, di staccare gli altri in volata. Per poi fare cosa? Esultare da soli?", "preghfin": "Padre nostro, che sei nei cieli,\nsia santificato il tuo Nome, venga il tuo Regno,\nsia fatta la tua volont\u00e0, come in cielo cos\u00ec in terra.\nDacci oggi il nostro pane quotidiano,\nrimetti a noi i nostri debiti,\ncome anche noi li rimettiamo ai nostri debitori\ne non ci abbandonare alla tentazione,\nma liberaci dal male. Amen."}