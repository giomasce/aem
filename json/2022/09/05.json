{"day": 5, "month": 9, "year": 2022, "weekday": 1, "date_str": "luned\u00ec 5 settembre 2022", "quotes": "1Cor 5,1-8; Sal 5", "quote_vangelo": "secondo Luca (6,6-11)", "curatore": "Giulia e Matteo Antognoli", "prevangelo": "", "indications": "", "preghiniz": "Tu non sei un Dio che gode del male,\nnon \u00e8 tuo ospite il malvagio;\ngli stolti non resistono al tuo sguardo.\nTu hai in odio tutti i malfattori,\ntu distruggi chi dice menzogne.\nSanguinari e ingannatori, il Signore li detesta.\nGioiscano quanti in te si rifugiano,\nesultino senza fine.\nProteggili, perch\u00e9 in te si allietino\nquanti amano il tuo nome.\nGuidami, Signore, nella tua giustizia!\n<i>(Salmo 5)</i>", "vangelo": "Un sabato Ges\u00f9 entr\u00f2 nella sinagoga e si mise a insegnare. C'era l\u00e0 un uomo che aveva la mano destra paralizzata. Gli scribi e i farisei lo osservavano per vedere se lo guariva in giorno di sabato, per trovare di che accusarlo. Ma Ges\u00f9 conosceva i loro pensieri e disse all'uomo che aveva la mano paralizzata: \u00ab\u00c0lzati e mettiti qui in mezzo!\u00bb. Si alz\u00f2 e si mise in mezzo.\nPoi Ges\u00f9 disse loro: \u00abDomando a voi: in giorno di sabato, \u00e8 lecito fare del bene o fare del male, salvare una vita o sopprimerla?\u00bb. E guardandoli tutti intorno, disse all'uomo: \u00abTendi la tua mano!\u00bb. Egli lo fece e la sua mano fu guarita. Ma essi, fuori di s\u00e9 dalla collera, si misero a discutere tra loro su quello che avrebbero potuto fare a Ges\u00f9.", "medita": "Ritorniamo all'inizio del Capitolo 6 di Luca. Poco prima Ges\u00f9 ha detto: \u201cIl Figlio dell'uomo \u00e8 signore del sabato\u201d. Ci ha quindi introdotti al concetto fondamentale che Ges\u00f9 non d\u00e0 importanza semplicemente all'osservanza disciplinare e alla condotta esteriore, ma \u00e8 l'esigenza di amore che deve guidare il nostro comportamento. Ecco che oggi ci porta un altro esempio concreto: la cura e l'aiuto all'uomo che aveva la mano destra paralizzata. Ges\u00f9 si accorge subito della presenza di questo fratello bisognoso e subito lo chiama, lo fa mettere in mezzo. Perch\u00e9 in mezzo? Perch\u00e9 ci vuole far capire che bisogna mettere al centro l'uomo che \u00e8 espressione di quel Dio che cammina sulle nostre strade. E adesso ribadisce qual \u00e8 un aspetto fondamentale che contraddistingue la nostra fede, e cio\u00e8 che la misericordia e l'amore vengono prima degli aspetti esteriori. Ma va oltre, molto oltre, indicando qual \u00e8 la Vera Strada, quella che ci porta alla vita nuova da lui promessa. E questa strada si contraddistingue dall'agire, dal fare, per alleviare le sofferenze del prossimo, per guidarlo ed evangelizzarlo, ed in questo modo lodare Dio. Dobbiamo essere quindi aperti al prossimo, a chi ci \u00e8 accanto, soprattutto ai pi\u00f9 bisognosi, e dobbiamo agire, aiutare concretamente, a qualunque costo. La misericordia, l'amore per il prossimo, e la gloria di Dio hanno la priorit\u00e0!", "riflettere": "E noi siamo in grado di seguire l'insegnamento di Ges\u00f9, quindi di vedere gli altri, chi ha davvero bisogno, ed agire con atti concreti per aiutarli?", "preghfin": "O Signore,\nc'\u00e8 una guerra\ne io non possiedo parole.\nTutto quello che posso fare\n\u00e8 usare le parole\ndi Francesco d'Assisi.\nE mentre prego\nquesta antica preghiera\nio so che, ancora una volta,\ntu trasformerai la guerra in pace\ne l'odio in amore.\nDacci la pace,\no Signore,\ne fa' che le armi siano inutili\nin questo mondo meraviglioso.\nAmen.\n<i>(Madre Teresa di Calcutta)</i>"}