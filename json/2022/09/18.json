{"day": 18, "month": 9, "year": 2022, "weekday": 7, "date_str": "domenica 18 settembre 2022", "quotes": "Am 8,4-7; Sal 112; 1Tm 2,1-8", "quote_vangelo": "secondo Luca (16,1-13)", "curatore": "Giulia e Matteo Antognoli", "prevangelo": "", "indications": "Salterio: prima settimana", "preghiniz": "Lodate, servi del Signore, lodate il nome del Signore.\nSia benedetto il nome del Signore, da ora e per sempre.\nSu tutte le genti eccelso \u00e8 il Signore, pi\u00f9 alta dei cieli \u00e8 la sua gloria.\nChi \u00e8 come il Signore, nostro Dio, che siede nell'alto\ne si china a guardare sui cieli e sulla terra?\nSolleva dalla polvere il debole, dall'immondizia rialza il povero,\nper farlo sedere tra i pr\u00ecncipi, tra i pr\u00ecncipi del suo popolo.\nBenedetto il Signore che rialza il povero!\n<i>(Salmo 112)</i>", "vangelo": "In quel tempo, Ges\u00f9 diceva ai discepoli: \u00abUn uomo ricco aveva un amministratore, e questi fu accusato dinanzi a lui di sperperare i suoi averi. Lo chiam\u00f2 e gli disse: \u201cChe cosa sento dire di te? Rendi conto della tua amministrazione, perch\u00e9 non potrai pi\u00f9 amministrare\u201d.\nL'amministratore disse tra s\u00e9: \u201cChe cosa far\u00f2, ora che il mio padrone mi toglie l'amministrazione? Zappare, non ne ho la forza; mendicare, mi vergogno. So io che cosa far\u00f2 perch\u00e9, quando sar\u00f2 stato allontanato dall'amministrazione, ci sia qualcuno che mi accolga in casa sua\u201d.\nChiam\u00f2 uno per uno i debitori del suo padrone e disse al primo: \u201cTu quanto devi al mio padrone?\u201d. Quello rispose: \u201cCento barili d'olio\u201d. Gli disse: \u201cPrendi la tua ricevuta, siediti subito e scrivi cinquanta\u201d. Poi disse a un altro: \u201cTu quanto devi?\u201d. Rispose: \u201cCento misure di grano\u201d. Gli disse: \u201cPrendi la tua ricevuta e scrivi ottanta\u201d.\nIl padrone lod\u00f2 quell'amministratore disonesto, perch\u00e9 aveva agito con scaltrezza. I figli di questo mondo, infatti, verso i loro pari sono pi\u00f9 scaltri dei figli della luce.\nEbbene, io vi dico: fatevi degli amici con la ricchezza disonesta, perch\u00e9, quando questa verr\u00e0 a mancare, essi vi accolgano nelle dimore eterne.\nChi \u00e8 fedele in cose di poco conto, \u00e8 fedele anche in cose importanti; e chi \u00e8 disonesto in cose di poco conto, \u00e8 disonesto anche in cose importanti. Se dunque non siete stati fedeli nella ricchezza disonesta, chi vi affider\u00e0 quella vera? E se non siete stati fedeli nella ricchezza altrui, chi vi dar\u00e0 la vostra?\nNessun servitore pu\u00f2 servire due padroni, perch\u00e9 o odier\u00e0 l'uno e amer\u00e0 l'altro, oppure si affezioner\u00e0 all'uno e disprezzer\u00e0 l'altro. Non potete servire Dio e la ricchezza\u00bb.", "medita": "Con questo insegnamento, Ges\u00f9 oggi ci esorta a fare una scelta chiara tra Lui e lo spirito del mondo, tra la logica della corruzione, della sopraffazione e dell'avidit\u00e0 e quella della rettitudine, della mitezza e della condivisione. Qualcuno si comporta con la corruzione come con le droghe: pensa di poterla usare e smettere quando vuole. Quando invece cerchiamo di seguire la logica evangelica dell'integrit\u00e0, della limpidezza nelle intenzioni e nei comportamenti, della fraternit\u00e0, noi diventiamo artigiani di giustizia e apriamo orizzonti di speranza per l'umanit\u00e0. Nella gratuit\u00e0 e nella donazione di noi stessi ai fratelli, serviamo il padrone giusto: Dio. (Papa Francesco)", "riflettere": "S\u00ec, chi accumula ricchezze \u00e8 un amministratore di Satana, lo sappia o meno; per questo nella parabola l'uomo ricco che d\u00e0 in gestione all'economo molti beni pu\u00f2 essere figura del demonio. L'unico modo per sfuggire alla schiavit\u00f9 satanica \u00e8 distribuire, donare il denaro, i beni, condonare i debiti: il denaro accumulato \u00e8 sempre sporco, per ripulirlo basta condividerlo!", "preghfin": "Il Dio della pace benedica\ne custodisca la nostra famiglia.\nCi renda capaci di fare la sua volont\u00e0 in tutte le nostre azioni\ne accresca in noi ci\u00f2 che gli \u00e8 gradito.\nAmen."}