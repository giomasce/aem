{"day": 27, "month": 9, "year": 2022, "weekday": 2, "date_str": "marted\u00ec 27 settembre 2022", "quotes": "Gb 3,1-3.11-17.20-23; Sal 87", "quote_vangelo": "secondo Luca (9,51-56)", "curatore": "Giulia e Matteo Antognoli", "prevangelo": "", "indications": "San Vincenzo de' Paoli", "preghiniz": "Signore, Dio della mia salvezza,\ndavanti a te grido giorno e notte.\nGiunga fino a te la mia preghiera,\ntendi l'orecchio alla mia supplica.\nIo sono sazio di sventure,\nla mia vita \u00e8 sull'orlo degli inferi.\nSono annoverato fra quelli che scendono nella fossa,\nsono come un uomo ormai senza forze.\nSono libero, ma tra i morti,\ncome gli uccisi stesi nel sepolcro,\ndei quali non conservi pi\u00f9 il ricordo,\nrecisi dalla tua mano.\nMi hai gettato nella fossa pi\u00f9 profonda,\nnegli abissi tenebrosi.\nPesa su di me il tuo furore\ne mi opprimi con tutti i tuoi flutti.\n<i>(Salmo 87)</i>", "vangelo": "Mentre stavano compiendosi i giorni in cui sarebbe stato elevato in alto, Ges\u00f9 prese la ferma decisione di mettersi in cammino verso Gerusalemme e mand\u00f2 messaggeri davanti a s\u00e9.\nQuesti si incamminarono ed entrarono in un villaggio di Samaritani per preparargli l'ingresso. Ma essi non vollero riceverlo, perch\u00e9 era chiaramente in cammino verso Gerusalemme.\nQuando videro ci\u00f2, i discepoli Giacomo e Giovanni dissero: \u00abSignore, vuoi che diciamo che scenda un fuoco dal cielo e li consumi?\u00bb. Si volt\u00f2 e li rimprover\u00f2. E si misero in cammino verso un altro villaggio.", "medita": "Ges\u00f9 \u00e8 l'inviato del Padre che accoglie tutti e proprio per questo non viene accolto (quasi) da nessuno. Il peccato di tutti \u00e8 il non accogliere la piccolezza di Dio in Ges\u00f9; \u00e8 questa piccolezza la sua vera grandezza! Egli non porta il fuoco che brucia i nemici, ma l'amore che li perdona. Lo zelo senza discernimento, principio di tutti i roghi di tutti i tempi, \u00e8 esattamente il contrario dello Spirito di Cristo. Giovanni, pi\u00f9 tardi (At 8, 15--17), ritorner\u00e0 in Samaria con Pietro, e invocher\u00e0 sugli stessi samaritani l'Amore del Padre e del Figlio: il fuoco dello Spirito, l'unico che Dio conosce e che il discepolo deve invocare sui nemici. Ges\u00f9 \u00e8 la misericordia che vince il male non solo dei samaritani, ma anche e prima ancora, dei suoi discepoli. Egli rivela un Dio di compassione e di tenerezza, ignoto a tutti, ai vicini e ai lontani. Anche se a lunga scadenza, l'impotenza di un Dio che ama avr\u00e0 l'ultima parola, perch\u00e9 l'ultima parola \u00e8 Amore. Luca vuole ricordare l'insuccesso con cui si apre questo ultimo viaggio di Ges\u00f9. Il primo viaggio era cominciato con il rifiuto dei galilei, suoi compaesani di Nazaret (4, 30), questo con l'ostilit\u00e0 e la mancanza di ospitalit\u00e0 da parte dei samaritani. Questi due fatti anticipano il rifiuto finale degli ebrei di Gerusalemme. La reazione degli apostoli rispecchia una mentalit\u00e0 bellicosa che Ges\u00f9 contraddice senza lasciare la bench\u00e9 minima possibilit\u00e0 di fraintendimenti o di eccezioni. I samaritani respingono il suo invito, ma egli non respinge i samaritani e tanto meno si vendicher\u00e0 di loro. Egli combatte in modo energico l'opinione dei suoi discepoli che si ostinano a pensare al Messia potente, sempre vittorioso e imbattibile, che dispone di fuoco e fulmini per distruggere tutto e tutti. Un tale modo di pensare \u00e8 proprio di satana, che aveva invitato Ges\u00f9 a ricorrere ai prodigi per imporre la sua credibilit\u00e0 (cfr. Lc 4, 1--13). Ma egli non ha assecondato l'istigazione del demonio allora, n\u00e9 asseconda quella dei discepoli ora, perch\u00e9 provengono ambedue dalla stessa matrice, quella di imporre il bene con la forza, che \u00e8 sempre una forma di violenza. Un sistema missionario che Ges\u00f9 non adotta e non approva, ma che affiorer\u00e0 di frequente nel corso dei secoli. Il vangelo \u00e8 una proposta che deve farsi strada da s\u00e9, con la forza del suo contenuto, e non con imposizioni esterne fisiche o morali. (Padre Lino Pedron)", "riflettere": "Ges\u00f9, nel vivere la missione affidatagli dal Padre, sa bene che deve affrontare la fatica, il rifiuto, la persecuzione e la sconfitta. Il duro rifiuto, per\u00f2, non scoraggia Ges\u00f9, n\u00e9 arresta il cammino e la fecondit\u00e0 della sua azione profetica. Egli va avanti per la sua strada, confidando nell'amore del Padre. Anche oggi, il mondo ha bisogno di vedere nei discepoli del Signore persone che seguono la \u201cspinta\u201d dello Spirito Santo, che le manda ad annunciare speranza e salvezza ai poveri e agli esclusi; persone che seguono la logica della fede e non del miracolismo; persone dedicate al servizio di tutti, senza privilegi ed esclusioni. In poche parole: persone che si aprono ad accogliere in s\u00e9 stesse la volont\u00e0 del Padre e si impegnano a testimoniarla fedelmente agli altri. (Papa Francesco)", "preghfin": "I cieli narrano la gloria di Dio, l'opera delle sue mani annuncia il firmamento.\nIl giorno al giorno ne affida il racconto e la notte alla notte ne trasmette notizia.\nSenza linguaggio, senza parole, senza che si oda la loro voce,\nper tutta la terra si diffonde il loro annuncio e ai confini del mondo il loro messaggio.\nL\u00e0 pose una tenda per il sole che esce come sposo dalla stanza nuziale:\nesulta come un prode che percorre la via.\n<i>(Salmo 18)</i>"}