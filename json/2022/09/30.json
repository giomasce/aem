{"day": 30, "month": 9, "year": 2022, "weekday": 5, "date_str": "venerd\u00ec 30 settembre 2022", "quotes": "Gb 38,1.12-21;40,3-5; Sal 138", "quote_vangelo": "secondo Luca (10,13-16)", "curatore": "Giulia e Matteo Antognoli", "prevangelo": "", "indications": "San Girolamo", "preghiniz": "Signore, tu mi scruti e mi conosci,\ntu conosci quando mi siedo e quando mi alzo,\nintendi da lontano i miei pensieri,\nosservi il mio cammino e il mio riposo,\nti sono note tutte le mie vie.\nDove andare lontano dal tuo spirito?\nDove fuggire dalla tua presenza?\nSe salgo in cielo, l\u00e0 tu sei;\nse scendo negli inferi, eccoti.\nSe prendo le ali dell'aurora\nper abitare all'estremit\u00e0 del mare,\nanche l\u00e0 mi guida la tua mano\ne mi afferra la tua destra.\nSei tu che hai formato i miei reni\ne mi hai tessuto nel grembo di mia madre.\nIo ti rendo grazie:\nhai fatto di me una meraviglia stupenda;\nmeravigliose sono le tue opere.\n<i>(Salmo 138)</i>", "vangelo": "In quel tempo, Ges\u00f9 disse: \u00abGuai a te, Coraz\u00ecn, guai a te, Bets\u00e0ida! Perch\u00e9, se a Tiro e a Sid\u00f2ne fossero avvenuti i prodigi che avvennero in mezzo a voi, gi\u00e0 da tempo, vestite di sacco e cosparse di cenere, si sarebbero convertite. Ebbene, nel giudizio, Tiro e Sid\u00f2ne saranno trattate meno duramente di voi.\nE tu, Caf\u00e0rnao, sarai forse innalzata fino al cielo? Fino agli inferi precipiterai!\nChi ascolta voi ascolta me, chi disprezza voi disprezza me. E chi disprezza me, disprezza colui che mi ha mandato\u00bb.", "medita": "La fede in Dio chiede di rinnovare ogni giorno la scelta del bene rispetto al male, la scelta della verit\u00e0 rispetto alla menzogna, la scelta dell'amore del prossimo rispetto all'egoismo. Chi si converte a questa scelta, dopo aver sperimentato il peccato, trover\u00e0 i primi posti nel Regno dei cieli, dove c'\u00e8 pi\u00f9 gioia per un solo peccatore che si converte che per novantanove giusti (cfr. Lc 15, 7). Ma la conversione, cambiare il cuore, \u00e8 un processo, un processo che ci purifica dalle incrostazioni morali. E a volte \u00e8 un processo doloroso, perch\u00e9 non c'\u00e8 la strada della santit\u00e0 senza qualche rinuncia e senza il combattimento spirituale. Ma questo, anche il pi\u00f9 piccolo impegno concreto, non si pu\u00f2 fare senza la grazia. La conversione \u00e8 una grazia che dobbiamo chiedere sempre: \u201cSignore dammi la grazia di migliorare. Dammi la grazia di essere un buon cristiano\u201d. (Papa Francesco)", "riflettere": "Credere significa valorizzare tutto quello che c'\u00e8 ora. \u00c8 imparare la lezione del vangelo di oggi che ci dice che se solo ascoltassimo davvero non faremmo la fine di chi arriva a un punto di non ritorno. \u201cQui ed ora\u201d \u00e8 il presente di Dio, l'eternit\u00e0.", "preghfin": "Se sbagli, rialzati: nulla \u00e8 pi\u00f9 umano che commettere errori.\nE quegli stessi errori non devono diventare per te una prigione.\nNon essere ingabbiato nei tuoi errori.\nIl Figlio di Dio \u00e8 venuto non per i sani, ma per i malati:\nquindi \u00e8 venuto anche per te.\nE se sbaglierai ancora in futuro, non temere, rialzati!\nSai perch\u00e9? Perch\u00e9 Dio \u00e8 tuo amico.\nVivi, ama, sogna, credi. E, con la grazia Dio, non disperare mai. Amen.\n<i>(Papa Francesco)</i>"}