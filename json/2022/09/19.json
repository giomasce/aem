{"day": 19, "month": 9, "year": 2022, "weekday": 1, "date_str": "luned\u00ec 19 settembre 2022", "quotes": "Prv 3,27-34; Sal 14", "quote_vangelo": "secondo Luca (8,16-18)", "curatore": "Giulia e Matteo Antognoli", "prevangelo": "", "indications": "", "preghiniz": "Colui che cammina senza colpa,\npratica la giustizia\ne dice la verit\u00e0 che ha nel cuore,\nnon sparge calunnie con la sua lingua.\nNon fa danno al suo prossimo\ne non lancia insulti al suo vicino.\nAi suoi occhi \u00e8 spregevole il malvagio,\nma onora chi teme il Signore.\nNon presta il suo denaro a usura\ne non accetta doni contro l'innocente.\nColui che agisce in questo modo\nrester\u00e0 saldo per sempre.\n<i>(Salmo 14)</i>", "vangelo": "In quel tempo, Ges\u00f9 disse alla folla: \u00abNessuno accende una lampada e la copre con un vaso o la mette sotto un letto, ma la pone su un candelabro, perch\u00e9 chi entra veda la luce.\nNon c'\u00e8 nulla di segreto che non sia manifestato, nulla di nascosto che non sia conosciuto e venga in piena luce.\nFate attenzione dunque a come ascoltate; perch\u00e9 a chi ha, sar\u00e0 dato, ma a chi non ha, sar\u00e0 tolto anche ci\u00f2 che crede di avere\u00bb.", "medita": "Il Vangelo di oggi ci riporta sulla vera missione del Cristiano, che ha ricevuto la luce nel Battesimo e deve darla: la testimonianza. Un cristiano che porta questa luce, deve farla vedere perch\u00e9 lui \u00e8 un testimone. Quando un cristiano preferisce non far vedere la luce di Dio ma preferisce le proprie tenebre, esse gli entrano nel suo cuore; egli ha paura della luce e gli idoli, che sono tenebre, gli piacciono di pi\u00f9: gli manca qualcosa e non \u00e8 un vero cristiano. La testimonianza: un cristiano \u00e8 un testimone. Di Ges\u00f9 Cristo, Luce di Dio. E deve mettere quella luce sul candelabro della sua vita. Quindi da un lato questo \u00e8 un invito a rendere sempre, con le nostre azioni, con le nostre parole, con i nostri sentimenti, testimonianza della luce. Ma c'\u00e8 un'altra considerazione che possiamo fare: noi non siamo la luce, ma la trasmettiamo. La luce, la Luce, quella vera, non proviene da noi; se dovessimo solo affidarci alle nostre forze ed alle nostre capacit\u00e0 la luce con quale intensit\u00e0 potrebbe brillare? Noi dobbiamo renderci trasparenti a questa luce, che \u00e8 la forza dello Spirito Santo che agisce in noi e che accogliamo, come dice lo stesso Ges\u00f9 attraverso la parabola del seminatore, con \u00abcuore buono e sincero\u00bb.", "riflettere": "L'invito del Vangelo di oggi \u00e8 quello di renderci trasparenti e trasmettere la Luce che abbiamo ricevuto. Siamo pronti a non rinchiuderci nelle nostre tenebre, a non seguire quegli idoli che portano le tenebre, ma ad aprirci e a testimoniare la Luce del Signore?", "preghfin": "Dammi o Signore, una buona digestione\ned anche qualcosa da digerire.\nDammi la salute del corpo,\ncol buonumore necessario per mantenerla.\nDammi o Signore, un'anima santa,\nche faccia tesoro di quello che \u00e8 buono e puro,\naffinch\u00e9 non si spaventi del peccato,\nma trovi alla Tua presenza\nla via per rimettere di nuovo le cose a posto.\nDammi un'anima che non conosca la noia,\ni brontolamenti, i sospiri e i lamenti,\ne non permettere che io mi crucci eccessivamente\nper quella cosa troppo invadente che si chiama \u201cio\u201d.\nDammi, o Signore, il senso dell'umorismo,\nconcedimi la grazia di comprendere uno scherzo,\naffinch\u00e9 conosca nella vita un po' di gioia\ne possa farne parte anche ad altri.\n<i>(San Tommaso Moro)</i>"}