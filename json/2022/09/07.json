{"day": 7, "month": 9, "year": 2022, "weekday": 3, "date_str": "mercoled\u00ec 7 settembre 2022", "quotes": "1Cor 7,25-31; Sal 44", "quote_vangelo": "secondo Luca (6,20-26)", "curatore": "Giulia e Matteo Antognoli", "prevangelo": "", "indications": "", "preghiniz": "Ascolta, figlia, guarda, porgi l'orecchio:\ndimentica il tuo popolo e la casa di tuo padre;\nil re \u00e8 invaghito della tua bellezza.\n\u00c8 lui il tuo signore: rendigli omaggio.\nEntra la figlia del re: \u00e8 tutta splendore,\ntessuto d'oro \u00e8 il suo vestito.\n\u00c8 condotta al re in broccati preziosi;\ndietro a lei le vergini, sue compagne,\na te sono presentate.\nCondotte in gioia ed esultanza,\nsono presentate nel palazzo del re.\nAi tuoi padri succederanno i tuoi figli;\nli farai pr\u00ecncipi di tutta la terra.\n<i>(Salmo 44)</i>", "vangelo": "In quel tempo, Ges\u00f9, alz\u00e0ti gli occhi verso i suoi discepoli, diceva: \u00abBeati voi, poveri, perch\u00e9 vostro \u00e8 il regno di Dio. Beati voi, che ora avete fame, perch\u00e9 sarete saziati. Beati voi, che ora piangete, perch\u00e9 riderete. Beati voi, quando gli uomini vi odieranno e quando vi metteranno al bando e vi insulteranno e disprezzeranno il vostro nome come infame, a causa del Figlio dell'uomo. Rallegratevi in quel giorno ed esultate perch\u00e9, ecco, la vostra ricompensa \u00e8 grande nel cielo. Allo stesso modo infatti agivano i loro padri con i profeti.\nMa guai a voi, ricchi, perch\u00e9 avete gi\u00e0 ricevuto la vostra consolazione. Guai a voi, che ora siete sazi, perch\u00e9 avrete fame. Guai a voi, che ora ridete, perch\u00e9 sarete nel dolore e piangerete. Guai, quando tutti gli uomini diranno bene di voi. Allo stesso modo infatti agivano i loro padri con i falsi profeti\u00bb.", "medita": "Il Vangelo di Luca oggi ci propone la parte iniziale del \u201cDiscorso nella Pianura\u201d, in cui Ges\u00f9 parla a tutti coloro che lo seguono di beatitudini e di maledizioni. Il brano \u00e8 simile a quello riportato nel Vangelo di Matteo (Mt 5, 1) in cui vengono riportate le otto beatitudini che guidano le comunit\u00e0 cristiane. Qui Luca ci presenta invece una predicazione pi\u00f9 semplice, ma pi\u00f9 incisiva. Ecco chi sono i beati: i poveri, cio\u00e8 i cristiani che non fanno affidamento su se stessi, sulle ricchezze materiali, non si ostinano sulle proprie opinioni, ma ascoltano con rispetto e si rimettono alle decisioni altrui, coloro che praticano l'umilt\u00e0 e la carit\u00e0 quali virt\u00f9 essenziali per la convivenza nelle comunit\u00e0 cristiane; gli affamati e chi piange, perch\u00e9 seguire Cristo vuol dire andare contro muri di pietra, aver fame e sete di giustizia, di libert\u00e0, vuol dire piangere perch\u00e9 non si viene capiti fino in fondo; e infine tutti coloro che lo seguono seguendo i suoi insegnamenti. A questi, ai beati, \u00e8 dato il Regno dei Cieli, che \u00e8 anche qui sulla terra, fatto di relazioni, condivisione e amore. Dopo le quattro beatitudini a favore dei poveri e degli esclusi, seguono quattro ammonimenti contro i ricchi di cose superflue, di poco conto. E qui si vede tutta la denuncia dell'ingiustizia, della discriminazione dei poveri da parte dei ricchi e di chi si vanta di avere e deride chi non ha che Ges\u00f9 porta avanti nella sua predicazione, come vero ammonimento per noi che lo seguiamo.", "riflettere": "E noi possiamo spogliarci di tutti i nostri beni materiali, essere poveri in spirito, per aprirci a Lui e al Regno dei Cieli?", "preghfin": "Salve Regina, Madre di misericordia,\nvita, dolcezza e speranza nostra, salve.\nA te ricorriamo, esuli figli di Eva;\na te sospiriamo, gementi e piangenti\nin questa valle di lacrime.\nOrs\u00f9 dunque, avvocata nostra,\nvolgi a noi gli occhi tuoi misericordiosi\ne mostraci, dopo questo esilio, Ges\u00f9,\nil frutto benedetto del tuo seno.\nO clemente, o pia, o dolce Vergine Maria."}