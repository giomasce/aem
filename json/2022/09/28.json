{"day": 28, "month": 9, "year": 2022, "weekday": 3, "date_str": "mercoled\u00ec 28 settembre 2022", "quotes": "Gb 9,1-12.14-16; Sal 87", "quote_vangelo": "secondo Luca (9,57-62)", "curatore": "Giulia e Matteo Antognoli", "prevangelo": "", "indications": "", "preghiniz": "Tutto il giorno ti chiamo, Signore,\nverso di te protendo le mie mani.\nCompi forse prodigi per i morti?\nO si alzano le ombre a darti lode?\nSi narra forse la tua bont\u00e0 nel sepolcro,\nla tua fedelt\u00e0 nel regno della morte?\nSi conoscono forse nelle tenebre i tuoi prodigi,\nla tua giustizia nella terra dell'oblio?\nMa io, Signore, a te grido aiuto\ne al mattino viene incontro a te la mia preghiera.\nPerch\u00e9, Signore, mi respingi?\nPerch\u00e9 mi nascondi il tuo volto?\n<i>(Salmo 87)</i>", "vangelo": "In quel tempo, mentre camminavano per la strada, un tale disse a Ges\u00f9: \u00abTi seguir\u00f2 dovunque tu vada\u00bb. E Ges\u00f9 gli rispose: \u00abLe volpi hanno le loro tane e gli uccelli del cielo i loro nidi, ma il Figlio dell'uomo non ha dove posare il capo\u00bb.\nA un altro disse: \u00abSeguimi\u00bb. E costui rispose: \u00abSignore, permettimi di andare prima a seppellire mio padre\u00bb. Gli replic\u00f2: \u00abLascia che i morti seppelliscano i loro morti; tu invece va' e annuncia il regno di Dio\u00bb.\nUn altro disse: \u00abTi seguir\u00f2, Signore; prima per\u00f2 lascia che io mi congedi da quelli di casa mia\u00bb. Ma Ges\u00f9 gli rispose: \u00abNessuno che mette mano all'aratro e poi si volge indietro \u00e8 adatto per il regno di Dio\u00bb.", "medita": "Nel Vangelo di oggi Luca ci mette di fronte alla realt\u00e0 dell'essere cristiani e del cosa vuol dire seguire Cristo. Perch\u00e9, appare evidente, non \u00e8 cos\u00ec semplice, non basta dire \u201cTi seguir\u00f2\u201d. In questo brano di vangelo Ges\u00f9 si sente dire due volte \u201cTi seguir\u00f2\u201d, e quante volte lo abbiamo detto anche noi. In questa pagina di vangelo per\u00f2 Ges\u00f9 ci fa capire che noi, anche se usiamo quella espressione l\u00ec con tanto entusiasmo, con tanto slancio, ne facciamo sempre un uso inappropriato. Vediamo il primo caso mostrato nella Parola di oggi. A Ges\u00f9 non va bene che sia quel tale a prendere l'iniziativa di mettersi al suo seguito. Quel che si fa normalmente con gli altri rabbini, con Lui non lo si pu\u00f2 fare, perch\u00e9 Lui non \u00e8 un rabbino come gli altri: \u00e8 Lui che sceglie e chiama al suo seguito. \u00c8 lui che prende l'iniziativa. Quindi: niente \u201cTi seguir\u00f2\u201d ma \u201cSeguimi!\u201d. Per\u00f2 che cosa ci mostra il secondo caso, che ci viene proposto da questo brano? C'\u00e8 il \u201cSeguimi!\u201d di Ges\u00f9, ma anch'esso non funziona! Questo chiamato \u00e8 pronto, ma non immediatamente. Vuole soltanto compiere prima il suo dovere di seppellire suo padre. La richiesta di una dilazione appare quindi pi\u00f9 che giustificata. Ma Ges\u00f9 non ammette nessun rinvio. Esige che lo segua incondizionatamente. \u00c8 una risposta che sembra spietata, assolutamente estranea al sentimento e al buon senso umano, quasi del tutto immorale. Ma non \u00e8 cos\u00ec. Questo tale chiede di fare \u201cprima\u201d la sua volont\u00e0 e poi quella di Dio. Diversamente c'\u00e8 sempre qualcos'altro prima del Signore e il Signore non \u00e8 pi\u00f9 il Signore. Seppellire il padre \u00e8 un dovere di piet\u00e0 filiale. Ma anche un dovere, posto come prioritario, allontana dal regno di Dio. La realt\u00e0 umana, anche la pi\u00f9 grande, non va assolutizzata. Porre la creatura prima del Creatore \u00e8 invertire il rapporto vitale uomo-Dio. La chiamata al regno di Dio esige che nessun affetto sia mai prioritario e assolutizzato rispetto a Dio. Veniamo quindi alla terza figura. Qui appare evidente qual \u00e8 la difficolt\u00e0, \u00e8 lui che si propone ed \u00e8 lui che pone la priorit\u00e0. Volgersi indietro \u00e8 l'atteggiamento del rimpianto, dell'esitazione. Quando arriva Ges\u00f9 non c'\u00e8 tempo da perdere. Questa scelta per Cristo esige una frattura con il passato. Chi ara e guarda indietro per continuare diritto il solco gi\u00e0 tracciato non \u00e8 adatto per il regno di Dio. L'obbedienza a Ges\u00f9 esige che ognuno lasci il solco tracciato fino a questo momento: \u00e8 la conversione continua. Chi \u00e8 attaccato a persone, a cose o al proprio io, e cerca altre sicurezze che non siano l'obbedienza alla Parola, \u00e8 messo male per il regno di Dio.", "riflettere": "E, soprattutto, sogna! Non avere paura di sognare. Sogna! Sogna un mondo che ancora non si vede, ma che di certo arriver\u00e0. [\u2026] Gli uomini capaci di immaginazione hanno regalato all'uomo scoperte scientifiche e tecnologiche. Hanno solcato gli oceani, hanno calcato terre che nessuno aveva calpestato mai. Gli uomini che hanno coltivato speranze sono anche quelli che hanno vinto la schiavit\u00f9, e portato migliori condizioni di vita su questa terra. Amen. (Papa Francesco)", "preghfin": "Quest'oggi la Parola ci indica qual \u00e8 la strada\nper seguire davvero il Nostro Signore:\nrispondere alla sua chiamata, immediatamente,\nfidarsi di Lui, e non voltarci indietro.\nSiamo pronti a rispondere?"}