{"day": 8, "month": 9, "year": 2022, "weekday": 4, "date_str": "gioved\u00ec 8 settembre 2022", "quotes": "Mic 5,1-4a <i>opp</i> Rm 8,28-30; Sal 12", "quote_vangelo": "secondo Matteo (1,1-16.18-23)", "curatore": "Giulia e Matteo Antognoli", "prevangelo": "", "indications": "Nativit\u00e0 della Beata Vergine Maria", "preghiniz": "Guarda, rispondimi, Signore, mio Dio,\nconserva la luce ai miei occhi.\nIo nella tua fedelt\u00e0 ho confidato;\nesulter\u00e0 il mio cuore nella tua salvezza,\ncanter\u00f2 al Signore, che mi ha beneficato.\nGioisco pienamente nel Signore!\n<i>(Salmo 12)</i>", "vangelo": "Genealogia di Ges\u00f9 Cristo figlio di Davide, figlio di Abramo.\nAbramo gener\u00f2 Isacco, Isacco gener\u00f2 Giacobbe, Giacobbe gener\u00f2 Giuda e i suoi fratelli, Giuda gener\u00f2 Fares e Zara da Tamar, Fares gener\u00f2 Esrom, Esrom gener\u00f2 Aram, Aram gener\u00f2 Aminad\u00e0b, Aminad\u00e0b gener\u00f2 Naass\u00f2n, Naass\u00f2n gener\u00f2 Salmon, Salmon gener\u00f2 Booz da Racab, Booz gener\u00f2 Obed da Rut, Obed gener\u00f2 Iesse, Iesse gener\u00f2 il re Davide.\nDavide gener\u00f2 Salomone da quella che era stata la moglie di Ur\u00eca, Salomone gener\u00f2 Roboamo, Roboamo gener\u00f2 Ab\u00eca, Ab\u00eca gener\u00f2 Asaf, Asaf gener\u00f2 Giosafat, Giosafat gener\u00f2 Ioram, Ioram gener\u00f2 Oz\u00eca, Oz\u00eca gener\u00f2 Ioat\u00e0m, Ioat\u00e0m gener\u00f2 Acaz, Acaz gener\u00f2 Ezech\u00eca, Ezech\u00eca gener\u00f2 Manasse, Manasse gener\u00f2 Amos, Amos gener\u00f2 Gios\u00eca, Gios\u00eca gener\u00f2 Iecon\u00eca e i suoi fratelli, al tempo della deportazione in Babilonia.\nDopo la deportazione in Babilonia, Iecon\u00eca gener\u00f2 Salati\u00e8l, Salati\u00e8l gener\u00f2 Zorobabele, Zorobabele gener\u00f2 Abi\u00f9d, Abi\u00f9d gener\u00f2 Eliach\u00ecm, Eliach\u00ecm gener\u00f2 Azor, Azor gener\u00f2 Sadoc, Sadoc gener\u00f2 Achim, Achim gener\u00f2 Eli\u00f9d, Eli\u00f9d gener\u00f2 Ele\u00e0zar, Ele\u00e0zar gener\u00f2 Mattan, Mattan gener\u00f2 Giacobbe, Giacobbe gener\u00f2 Giuseppe, lo sposo di Maria, dalla quale \u00e8 nato Ges\u00f9, chiamato Cristo.\nCos\u00ec fu generato Ges\u00f9 Cristo: sua madre Maria, essendo promessa sposa di Giuseppe, prima che andassero a vivere insieme si trov\u00f2 incinta per opera dello Spirito Santo. Giuseppe suo sposo, poich\u00e9 era uomo giusto e non voleva accusarla pubblicamente, pens\u00f2 di ripudiarla in segreto.\nMentre per\u00f2 stava considerando queste cose, ecco, gli apparve in sogno un angelo del Signore e gli disse: \u00abGiuseppe, figlio di Davide, non temere di prendere con te Maria, tua sposa. Infatti il bambino che \u00e8 generato in lei viene dallo Spirito Santo; ella dar\u00e0 alla luce un figlio e tu lo chiamerai Ges\u00f9: egli infatti salver\u00e0 il suo popolo dai suoi peccati\u00bb.\nTutto questo \u00e8 avvenuto perch\u00e9 si compisse ci\u00f2 che era stato detto dal Signore per mezzo del profeta: \u00abEcco, la vergine concepir\u00e0 e dar\u00e0 alla luce un figlio: a lui sar\u00e0 dato il nome di Emmanuele\u00bb, che significa Dio con noi.", "medita": "Alla data della nostra nascita siamo soliti scambiarci gli auguri di buon compleanno. Dovremmo oggi farlo nei confronti della nostra Madre celeste: celebriamo infatti la sua nativit\u00e0. I Vangeli non parlano di questo lieto evento n\u00e9 ci rivelano i nomi dei genitori della Vergine; ce li rivelano invece i vangeli apocrifi, quei libri antichi che non fanno parte della bibbia, ma della tradizione. Per noi, per\u00f2, la festa di oggi, pi\u00f9 che celebrare una data o una semplice ricorrenza, vuole ricordarci che la futura Madre del Signore \u00e8 stata concepita senza ombra di peccato, preservata dal peccato originale, che tutti ci ha coinvolti. Vuole ancora dirci che \u00e8 lei la donna che schiaccer\u00e0 il capo al serpente, preannunciata sin dal principio, e ancora che quella fanciulla, nata da Gioacchino ed Anna, sar\u00e0 poi la prescelta da Dio per diventare la Madre di Cristo. Maria viene cos\u00ec in modo prodigioso innestata nel mistero della redenzione di tutto il genere umano. In questa luce noi vediamo e celebriamo le feste della Vergine Maria. La nascita della fanciulla di N\u00e0zaret diventa quindi \u201cla pienezza dei tempi\u201d, quando cio\u00e8 i disegni di Dio trovano il loro compimento nella storia e i diversi protagonisti assumono i compiti previsti e preannunciati dallo stesso Signore. Cos\u00ec gli eventi umani si legano indissolubilmente ai disegni divini, cos\u00ec anche noi dovremmo impostare e vivere le nostra storia quotidiana per farla diventare storia sacra, la storia del Dio con noi. Potremmo cos\u00ec realizzare l'ideale principale della nostra esistenza: quello di fare del nostro tempo, dei nostri eventi, una celebrazione di salvezza, un approdo alla meta finale, dove vivremo senza tempo, nell'eternit\u00e0 di Dio. Ci sgorghi una preghiera particolare in questo giorno: chiediamo alla Beata Vergine una particolare protezione per tutti coloro che si affacciano alla vita in questo giorno, per tutti i bimbi e le bimbe del mondo, spessi minacciati dalle cattiverie degli adulti. (Monaci Benedettini di San Vincenzo Martire, Bassano Romano)", "riflettere": "La festa di oggi \u00e8 la festa per la nascita della donna che pi\u00f9 fra tutti pronuncer\u00e0 l'<i>Eccomi</i> decisivo. E guardando a Lei e alla sua libert\u00e0, rinasce in noi la voglia e la speranza di vivere diversamente.", "preghfin": "Ave, o Maria, piena di Grazia,\nil Signore \u00e8 con te.\nTu sei benedetta fra le donne,\ne benedetto \u00e8 il frutto del tuo seno, Ges\u00f9.\nSanta Maria, Madre di Dio,\nprega per noi peccatori,\nadesso e nell'ora della nostra morte. Amen."}