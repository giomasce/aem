{"day": 10, "month": 9, "year": 2022, "weekday": 6, "date_str": "sabato 10 settembre 2022", "quotes": "1Cor 10,14-22; Sal 115", "quote_vangelo": "secondo Luca (6,43-49)", "curatore": "Giulia e Matteo Antognoli", "prevangelo": "", "indications": "", "preghiniz": "Che cosa render\u00f2 al Signore\nper tutti i benefici che mi ha fatto?\nAlzer\u00f2 il calice della salvezza\ne invocher\u00f2 il nome del Signore.\nA te offrir\u00f2 un sacrificio di ringraziamento\ne invocher\u00f2 il nome del Signore.\nAdempir\u00f2 i miei voti al Signore\ndavanti a tutto il suo popolo.\n<i>(Salmo 115)</i>", "vangelo": "In quel tempo, Ges\u00f9 disse ai suoi discepoli: \u00abNon vi \u00e8 albero buono che produca un frutto cattivo, n\u00e9 vi \u00e8 d'altronde albero cattivo che produca un frutto buono. Ogni albero infatti si riconosce dal suo frutto: non si raccolgono fichi dagli spini, n\u00e9 si vendemmia uva da un rovo.\nL'uomo buono dal buon tesoro del suo cuore trae fuori il bene; l'uomo cattivo dal suo cattivo tesoro trae fuori il male: la sua bocca infatti esprime ci\u00f2 che dal cuore sovrabbonda.\nPerch\u00e9 mi invocate: \u201cSignore, Signore!\u201d e non fate quello che dico?\nChiunque viene a me e ascolta le mie parole e le mette in pratica, vi mostrer\u00f2 a chi \u00e8 simile: \u00e8 simile a un uomo che, costruendo una casa, ha scavato molto profondo e ha posto le fondamenta sulla roccia. Venuta la piena, il fiume invest\u00ec quella casa, ma non riusc\u00ec a smuoverla perch\u00e9 era costruita bene.\nChi invece ascolta e non mette in pratica, \u00e8 simile a un uomo che ha costruito una casa sulla terra, senza fondamenta. Il fiume la invest\u00ec e subito croll\u00f2; e la distruzione di quella casa fu grande\u00bb.", "medita": "Come in altre parti del Vangelo, anche qui Ges\u00f9 paragona la nostra vita ad un albero. Conoscendoci intimamente, afferma che ognuno di noi trae i suoi frutti dal buon tesoro del nostro cuore, e che \u00e8 ci\u00f2 che diciamo (per estensione, ci\u00f2 che facciamo) che mostra quello che abbiamo davvero nel cuore. Se siamo capaci di riempirlo di verit\u00e0 e di bene, le nostre azioni, informate da quel vero e da quel bene, saranno sante e buone. Riempire dunque questo contenitore che \u00e8 il nostro cuore dipende dall'ascolto e dall'accoglienza che riserviamo alla parola di Dio. Come ci dice Ges\u00f9, a che serve chiamarlo se poi non facciamo quello che ci indica? E infatti, proseguendo nella lettura del brano, ci dice che le fondamenta del nostro edificio spirituale o sono poste sulla roccia, cio\u00e8 su Cristo, o sulla sabbia. Ascoltando le sue parole, e soprattutto mettendo in pratica il suo insegnamento, sempre guidati dalla preghiera, la nostra casa \u00e8 ben solida e capace di resistere all'infuriare dei venti e della tempeste, cio\u00e8 noi siamo in grado di resistere alle tentazioni, altrimenti ne dobbiamo vedere la disfatta.", "riflettere": "Noi siamo in grado di ascoltare e mettere in pratica gli insegnamenti del nostro Signore per riempire il nostro cuore di bene e per irrobustire il nostro edificio spirituale basandoci su di Lui?", "preghfin": "Signore,\nfa' di me uno strumento della tua pace.\nDove c'\u00e8 odio, io porti amore.\nDove \u00e8 offesa che io porti il perdono.\nDove c'\u00e8 discordia, io porti l'unione.\nDove c'\u00e8 dubbio, io porti la fede.\nDove c'\u00e8 errore, io porti la verit\u00e0.\nDove c'\u00e8 disperazione, io porti la speranza.\nDove \u00e8 tristezza che io porti la gioia.\nDove sono le tenebre che io porti la luce.\nSignore, fa' che io non cerchi tanto\ndi essere consolato, quanto di consolare;\ndi essere compreso, quanto di comprendere;\ndi essere amato, quanto di amare.\nPoich\u00e9 donando si riceve.\nPerdonando si \u00e8 perdonati.\nMorendo si risuscita alla vista eterna.\n<i>(Preghiera semplice attribuita a San Francesco d'Assisi)</i>"}