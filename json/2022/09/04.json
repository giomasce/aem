{"day": 4, "month": 9, "year": 2022, "weekday": 7, "date_str": "domenica 4 settembre 2022", "quotes": "Sap 9,13-18; Sal 89; Fm 1,9b-10.12-17", "quote_vangelo": "secondo Luca (14,25-33)", "curatore": "Giulia e Matteo Antognoli", "prevangelo": "", "indications": "Salterio: terza settimana", "preghiniz": "Insegnaci a contare i nostri giorni\ne acquisteremo un cuore saggio.\nRitorna, Signore: fino a quando?\nAbbi piet\u00e0 dei tuoi servi!\nSaziaci al mattino con il tuo amore:\nesulteremo e gioiremo per tutti i nostri giorni.\nSia su di noi la dolcezza del Signore, nostro Dio:\nrendi salda per noi l'opera delle nostre mani,\nl'opera delle nostre mani rendi salda.\nSignore, sei stato per noi un rifugio di generazione in generazione.\n<i>(Salmo 89)</i>", "vangelo": "In quel tempo, una folla numerosa andava con Ges\u00f9. Egli si volt\u00f2 e disse loro: \u00abSe uno viene a me e non mi ama pi\u00f9 di quanto ami suo padre, la madre, la moglie, i figli, i fratelli, le sorelle e perfino la propria vita, non pu\u00f2 essere mio discepolo. Colui che non porta la propria croce e non viene dietro a me, non pu\u00f2 essere mio discepolo.\nChi di voi, volendo costruire una torre, non siede prima a calcolare la spesa e a vedere se ha i mezzi per portarla a termine? Per evitare che, se getta le fondamenta e non \u00e8 in grado di finire il lavoro, tutti coloro che vedono comincino a deriderlo, dicendo: \u201cCostui ha iniziato a costruire, ma non \u00e8 stato capace di finire il lavoro\u201d.\nOppure quale re, partendo in guerra contro un altro re, non siede prima a esaminare se pu\u00f2 affrontare con diecimila uomini chi gli viene incontro con ventimila? Se no, mentre l'altro \u00e8 ancora lontano, gli manda dei messaggeri per chiedere pace.\nCos\u00ec chiunque di voi non rinuncia a tutti i suoi averi, non pu\u00f2 essere mio discepolo\u00bb.", "medita": "Ges\u00f9 ci pone una scelta che pu\u00f2 influenzare la nostra intera esistenza. Ci chiede a chi ci affidiamo e su quali criteri basiamo le nostre scelte di vita. Si pu\u00f2 dire che il Signore ha un progetto per ciascuno di noi. E come noi che ci sediamo e valutiamo i mezzi e le possibilit\u00e0 di successo per raggiungere una meta oppure costruire la nostra casa, Dio ci ha disegnato e plasmato per portare la nostra croce e vivere la nostra vita in Lui. Ma ci lascia sempre la possibilit\u00e0 di scegliere, perch\u00e9 il Suo amore \u00e8 libero. Infatti, Dio non vuole renderci prigionieri con i suoi comandamenti, ma liberi pensatori e cristiani portatori di felicit\u00e0. Questo obiettivo rappresenta una vera e propria sfida nella societ\u00e0 di oggi, dove le incertezze riguardo il futuro, le relazioni a lungo periodo, oppure il lavoro possono portarci un profondo senso di smarrimento della speranza e di ingigantimento dei problemi. In questo senso, l'abbandonarci a Ges\u00f9, affidando tutto quello che viviamo, \u00e8 un passo verso la felicit\u00e0 cristiana.", "riflettere": "Nel turbinio di pensieri veloci e abitudini che caratterizzano la nostra giornata, cosa mantiene libere le nostre menti e cosa invece le lega e ci limita a determinate azioni? Quanto sperimentiamo i limiti della nostra fede mettendo da parte, o addirittura rinunciando, ai nostri giudizi?", "preghfin": "Signore, oggi fammi \u201ccrescere e abbondare\nnell'amore vicendevole e verso tutti\u201d,\nche \u00e8 la radice di quella santit\u00e0 irreprensibile\nche Tu chiedi ad ognuno dei Tuoi figli.\nPoich\u00e9 Tu non ci chiedi nulla che sia al di l\u00e0 delle nostre forze\ne poich\u00e9 Tu stesso sei l'amore dell'anima,\nliberami da ogni noia del vivere, liberami dall'accidia,\ndalla tristezza che porta alla disperazione,\ntristezza che i Padri consideravano peccato."}