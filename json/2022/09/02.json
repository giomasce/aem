{"day": 2, "month": 9, "year": 2022, "weekday": 5, "date_str": "venerd\u00ec 2 settembre 2022", "quotes": "1Cor 4,1-5; Sal 36", "quote_vangelo": "secondo Luca (5,33-39)", "curatore": "Giulia e Matteo Antognoli", "prevangelo": "", "indications": "", "preghiniz": "Affida al Signore la tua via,\nconfida in lui ed egli agir\u00e0:\nfar\u00e0 brillare come luce la tua giustizia,\nil tuo diritto come il mezzogiorno.\nSta' lontano dal male e fa' il bene\ne avrai sempre una casa.\nPerch\u00e9 il Signore ama il diritto\ne non abbandona i suoi fedeli.\nLa salvezza dei giusti viene dal Signore:\nnel tempo dell'angoscia \u00e8 loro fortezza.\nIl Signore li aiuta e li libera,\nli libera dai malvagi e li salva,\nperch\u00e9 in lui si sono rifugiati.\n<i>(Salmo 36)</i>", "vangelo": "In quel tempo, i farisei e i loro scribi dissero a Ges\u00f9: \u00abI discepoli di Giovanni digiunano spesso e fanno preghiere, cos\u00ec pure i discepoli dei farisei; i tuoi invece mangiano e bevono!\u00bb.\nGes\u00f9 rispose loro: \u00abPotete forse far digiunare gli invitati a nozze quando lo sposo \u00e8 con loro? Ma verranno giorni quando lo sposo sar\u00e0 loro tolto: allora in quei giorni digiuneranno\u00bb.\nDiceva loro anche una parabola: \u00abNessuno strappa un pezzo da un vestito nuovo per metterlo su un vestito vecchio; altrimenti il nuovo lo strappa e al vecchio non si adatta il pezzo preso dal nuovo. E nessuno versa vino nuovo in otri vecchi; altrimenti il vino nuovo spaccher\u00e0 gli otri, si spander\u00e0 e gli otri andranno perduti. Il vino nuovo bisogna versarlo in otri nuovi. Nessuno poi che beve il vino vecchio desidera il nuovo, perch\u00e9 dice: \u201cIl vecchio \u00e8 gradevole!\u201d\u00bb.", "medita": "In questa ultima parte del Capitolo 5 del Vangelo di Luca, Ges\u00f9 ci manda un invito chiaro ed inequivocabile a seguirlo, allontanandoci dai preconcetti e dalle regole dettate dai luoghi comuni. \u00c8 necessario per lasciarsi andare in Cristo abbandonare tutto ci\u00f2 che di noi \u00e8 vecchio, senza rimpianti, senza adattamenti. Non si strappa il nuovo per riparare il vecchio, non possiamo aggiungere qualche cosa di spirituale alla vecchia religione umana, perch\u00e9 cos\u00ec lo strappo pu\u00f2 solo allargarsi. Come San Francesco si \u00e8 spogliato di tutti i suoi beni, cos\u00ec anche noi possiamo rompere con la nostra vecchia vita, con il coraggio che richiede questo passo, possiamo aprirci completamente al nuovo, e solo cos\u00ec possiamo abbracciare la via che Ges\u00f9 ci indica. Cristo ci invita a ricevere il vino nuovo, lo Spirito Santo, vivendo una vita nuova, fatta di amore, di relazioni. In questa ottica, si possono capire anche le parole che Ges\u00f9 pronuncia poco prima (Lc 6, 31--32): \u201cNon sono i sani che hanno bisogno del medico, ma i malati; io non sono venuto per chiamare i giusti, ma i peccatori perch\u00e9 si convertano\u201d. Lui \u00e8 il nuovo, Lui \u00e8 Amore, Lui accoglie tutti, senza esclusioni. Ecco che ci chiama a seguirlo e ad abbracciare questo stile di vita (che rivoluzione!) che Lui ci indica: lasciamo da parte il vecchio (anche se \u00e8 \u201cgradevole\u201d) e prendiamo la via della vera Gioia.", "riflettere": "Ges\u00f9 ci chiama a ricevere il vino nuovo, lo Spirito Santo, ed a lasciarci alle spalle tutto ci\u00f2 che ha caratterizzato la nostra vita precedente. Siamo pronti noi a fare questo passo e a seguirlo nella vita nuova?", "preghfin": "Dio Uno e Trio,\nOnnipotente ed Eterno,\nprima che noi, tuoi servi,\ninvochiamo i Santi Arcangeli,\nci inginocchiamo davanti a Te e Ti adoriamo.\nDio Santo, Forte ed Immortale,\na Te giunga la lode di tutti gli Angeli e degli uomini che hai creato.\nFa' che essi Ti adorino e Ti servano con amore.\nAnche Tu, Maria, Regina degli Angeli,\naccetta benevolmente questa nostra supplica:\nTu sei la dispensatrice di tutte le grazie,\npresentale al Trono dell'Altissimo,\nottienimi la grazia, la salvezza e l'aiuto.\nGrandi e Santi Angeli!\nAiutateci, poich\u00e9 siete i nostri Custodi!\nVi supplichiamo in nome della SS. Trinit\u00e0.\nVenite e soccorreteci!\nAmen."}