{"day": 12, "month": 9, "year": 2022, "weekday": 1, "date_str": "luned\u00ec 12 settembre 2022", "quotes": "1Cor 11,17-26.33; Sal 39", "quote_vangelo": "secondo Luca (7,1-10)", "curatore": "Giulia e Matteo Antognoli", "prevangelo": "", "indications": "", "preghiniz": "Sacrificio e offerta non gradisci, gli orecchi mi hai aperto,\nnon hai chiesto olocausto n\u00e9 sacrificio per il peccato.\nAllora ho detto: \u00abEcco, io vengo.\nNel rotolo del libro su di me \u00e8 scritto di fare la tua volont\u00e0:\nmio Dio, questo io desidero; la tua legge \u00e8 nel mio intimo\u00bb.\nHo annunciato la tua giustizia nella grande assemblea;\nvedi: non tengo chiuse le labbra, Signore, tu lo sai.\nEsultino e gioiscano in te quelli che ti cercano;\ndicano sempre: \u00abIl Signore \u00e8 grande!\u00bb\nquelli che amano la tua salvezza.\n<i>(Salmo 39)</i>", "vangelo": "In quel tempo, Ges\u00f9, quando ebbe terminato di rivolgere tutte le sue parole al popolo che stava in ascolto, entr\u00f2 in Caf\u00e0rnao. Il servo di un centurione era ammalato e stava per morire. Il centurione l'aveva molto caro. Perci\u00f2, avendo udito parlare di Ges\u00f9, gli mand\u00f2 alcuni anziani dei Giudei a pregarlo di venire e di salvare il suo servo. Costoro, giunti da Ges\u00f9, lo supplicavano con insistenza: \u00abEgli merita che tu gli conceda quello che chiede \u2013 dicevano \u2013, perch\u00e9 ama il nostro popolo ed \u00e8 stato lui a costruirci la sinagoga\u00bb.\nGes\u00f9 si incammin\u00f2 con loro. Non era ormai molto distante dalla casa, quando il centurione mand\u00f2 alcuni amici a dirgli: \u00abSignore, non disturbarti! Io non sono degno che tu entri sotto il mio tetto; per questo io stesso non mi sono ritenuto degno di venire da te; ma di' una parola e il mio servo sar\u00e0 guarito. Anch'io infatti sono nella condizione di subalterno e ho dei soldati sotto di me e dico a uno: \u201cVa'!\u201d, ed egli va; e a un altro: \u201cVieni!\u201d, ed egli viene; e al mio servo: \u201cFa' questo!\u201d, ed egli lo fa\u00bb.\nAll'udire questo, Ges\u00f9 lo ammir\u00f2 e, volgendosi alla folla che lo seguiva, disse: \u00abIo vi dico che neanche in Israele ho trovato una fede cos\u00ec grande!\u00bb. E gli inviati, quando tornarono a casa, trovarono il servo guarito.", "medita": "Anche Ges\u00f9 ogni tanto ha incontrato delle persone che lo hanno lasciato a bocca aperta. Sono quelle persone che, contravvenendo a tutte le solite abitudini della fede, mostrano una fiducia nei suoi confronti libera dalle condizioni contrattuali con cui siamo soliti credere. Anche senza rendercene conto, mettiamo sempre delle clausole che suonano un po' cos\u00ec: \u201cSe ci sei batti un colpo\u201d. Ma nel vangelo di oggi Ges\u00f9 incrocia la fede di un centurione romano che pare avere una fiducia tale nei suoi confronti che gli fa dire espressamente: \u201cSignore fai ci\u00f2 che pensi essere il meglio, e fallo senza nemmeno che ce ne accorgiamo\u201d. Infatti Ges\u00f9, allertato della presenza di un malato a casa di questo centurione, si stava gi\u00e0 recando l\u00ec per guarirlo: \u201cNon era ormai molto distante dalla casa, quando il centurione mand\u00f2 alcuni amici a dirgli: \u00abSignore, non disturbarti! Io non sono degno che tu entri sotto il mio tetto; per questo io stesso non mi sono ritenuto degno di venire da te; ma di' una parola e il mio servo sar\u00e0 guarito\u00bb\u201d. Ecco una fede che non cerca segni, conferme, rassicurazioni. Ecco una fede che si fida al punto di dire a Ges\u00f9: \u201cNon sono nemmeno degno che tu venga, basta che tu lo dica, che tu lo voglia, e sono certo che tutto cambier\u00e0\u201d. Ges\u00f9, per quest'uomo, riserva uno dei complimenti pi\u00f9 belli del Vangelo: \u00abIo vi dico che neanche in Israele ho trovato una fede cos\u00ec grande!\u00bb. La pericolosit\u00e0 del contrario sta in un fatto molto semplice: una fede che cerca costantemente dei segni \u00e8 destinata a durare tanto quanto il segno. Infatti appena il segno verr\u00e0 meno finir\u00e0 anche la fede. Ma la fede non \u00e8 la somma di segni straordinaria, ma una fiducia in Qualcuno che non di rado non d\u00e0 nessun segno e chiede solo di continuare a fidarci di Lui. Anche Ges\u00f9 \u00e8 passato attraverso l'assenza di segni e di rassicurazioni. Sulla Croce Ges\u00f9 si \u00e8 sentito abbandonato, solo, eppure ha continuato a fidarsi. Credere \u00e8 aver fede proprio in assenza di segni, quando ci si sente atei e invece si sta diventano credenti. (Don Luigi Maria Epicoco)", "riflettere": "E noi siamo in grado di fidarci del Nostro Signore ciecamente, senza aspettarci alcun segno?", "preghfin": "Gloriosa Santa Rita,\ntu che fosti prodigiosamente partecipe\ndella dolorosa Passione di nostro Signore Ges\u00f9 Cristo,\nottienici di vivere con amore le pene di questa vita,\ne soccorrici in tutte le nostre necessit\u00e0.\nPer Cristo nostro Signore. Amen.\n<i>(Preghiera a Santa Rita da Cascia)</i>"}