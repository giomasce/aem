{"day": 9, "month": 9, "year": 2022, "weekday": 5, "date_str": "venerd\u00ec 9 settembre 2022", "quotes": "1Cor 9,16-19.22b-27; Sal 83", "quote_vangelo": "secondo Luca (6,39-42)", "curatore": "Giulia e Matteo Antognoli", "prevangelo": "", "indications": "", "preghiniz": "L'anima mia anela\ne desidera gli atri del Signore.\nIl mio cuore e la mia carne\nesultano nel Dio vivente.\nAnche il passero trova una casa\ne la rondine il nido dove porre i suoi piccoli,\npresso i tuoi altari, Signore degli eserciti,\nmio re e mio Dio.\nBeato chi abita nella tua casa:\nsenza fine canta le tue lodi.\nBeato l'uomo che trova in te il suo rifugio\ne ha le tue vie nel suo cuore.\nPerch\u00e9 sole e scudo \u00e8 il Signore Dio;\nil Signore concede grazia e gloria,\nnon rifiuta il bene\na chi cammina nell'integrit\u00e0.\n<i>(Salmo 83)</i>", "vangelo": "In quel tempo, Ges\u00f9 disse ai suoi discepoli una parabola: \u00abPu\u00f2 forse un cieco guidare un altro cieco? Non cadranno tutti e due in un fosso? Un discepolo non \u00e8 pi\u00f9 del maestro; ma ognuno, che sia ben preparato, sar\u00e0 come il suo maestro.\nPerch\u00e9 guardi la pagliuzza che \u00e8 nell'occhio del tuo fratello e non ti accorgi della trave che \u00e8 nel tuo occhio? Come puoi dire al tuo fratello: \u201cFratello, lascia che tolga la pagliuzza che \u00e8 nel tuo occhio\u201d, mentre tu stesso non vedi la trave che \u00e8 nel tuo occhio? Ipocrita! Togli prima la trave dal tuo occhio e allora ci vedrai bene per togliere la pagliuzza dall'occhio del tuo fratello\u00bb.", "medita": "Il Vangelo di Luca di oggi \u00e8 un invito potente che Ges\u00f9 ci fa a guardare noi stessi, ad osservare il nostro atteggiamento verso gli altri, a guardare tutto quello che abbiamo dentro, che sia bene o che sia male. E questo invito, mentre nel primo caso \u00e8 rivolto a un cieco, nel secondo \u00e8 diretto verso di noi: \u201cFratello\u2026\u201d. Noi siamo ciechi e non sappiamo riconoscere le nostre cecit\u00e0. Non guardiamo in noi stessi, perch\u00e9 non vogliamo vedere i mostri (le travi) che abbiamo dentro. Ecco che quindi spesso ci concentriamo su ci\u00f2 che abbiamo fuori, su chi \u00e8 davanti a noi, di cui siamo in grado di riconoscere anche la pi\u00f9 piccola pagliuzza. E criticando il male altrui continuiamo a non vedere ci\u00f2 che abbiamo dentro: cos\u00ec continueremo sempre ad essere degli ipocriti. Come fare allora? Ges\u00f9 ce lo insegna chiaramente nei versetti precedenti a questo brano (Lc 7--36): \u201cSiate misericordiosi, come il Padre vostro \u00e8 misericordioso\u201d. L'unica via della salvezza \u00e8 la via della misericordia perch\u00e9 \u00e8 l'unica via che ci fa diventare ci\u00f2 che siamo: figli di Dio Padre. La misericordia \u00e8 l'unica medicina che impedisce la stoltezza e la presunzione di criticare gli altri. Guardare la propria trave, criticare il proprio male, significa riconoscere il nostro bisogno estremo di misericordia. Solo la misericordia del Padre ci pu\u00f2 salvare perch\u00e9 unica pu\u00f2 volgere in bene il male. La misericordia salva tutto dal male: tramite lei Dio creatore ricrea tutto di nuovo. Non una volta per tutte, ma ogni giorno compie tale azione rigenerante e miracolosa proprio perch\u00e9 misericordiosa.", "riflettere": "Aprirsi alla misericordia significa anche avere il coraggio di guardarci a fondo, di vedere la trave che \u00e8 dentro di noi, prima che della pagliuzza negli occhi dei nostri fratelli.", "preghfin": "O Donna da tutti e sopra tutti benedetta!\nTu sei l'onore e la difesa del genere umano;\ntu sei la Madre di Dio;\ntu la Signora dell'universo, la regina del mondo.\nTu sei la perfezione dell'universo e il decoro della santa Chiesa;\ntu tempio di Dio; tu giardino di delizie;\ntu porta del cielo, letizia del Paradiso\ne gloria ineffabile del sommo Dio;\nveramente \u00e8 balbettando che cantiamo le tue lodi e le tue bellezze.\nSupplisci con la tua bont\u00e0 alle nostre insufficienze. Amen."}