{"day": 25, "month": 9, "year": 2022, "weekday": 7, "date_str": "domenica 25 settembre 2022", "quotes": "Am 6,1a.4-7; Sal 145; 1Tm 6,11-16", "quote_vangelo": "secondo Luca (16,19-31)", "curatore": "Giulia e Matteo Antognoli", "prevangelo": "", "indications": "Salterio: seconda settimana", "preghiniz": "Il Signore rimane fedele per sempre\nrende giustizia agli oppressi,\nd\u00e0 il pane agli affamati.\nIl Signore libera i prigionieri.\nIl Signore ridona la vista ai ciechi,\nil Signore rialza chi \u00e8 caduto,\nil Signore ama i giusti,\nil Signore protegge i forestieri.\nEgli sostiene l'orfano e la vedova,\nma sconvolge le vie dei malvagi.\nIl Signore regna per sempre,\nil tuo Dio, o Sion, di generazione in generazione.\n<i>(Salmo 145)</i>", "vangelo": "In quel tempo, Ges\u00f9 disse ai farisei: \u00abC'era un uomo ricco, che indossava vestiti di porpora e di lino finissimo, e ogni giorno si dava a lauti banchetti. Un povero, di nome Lazzaro, stava alla sua porta, coperto di piaghe, bramoso di sfamarsi con quello che cadeva dalla tavola del ricco; ma erano i cani che venivano a leccare le sue piaghe.\nUn giorno il povero mor\u00ec e fu portato dagli angeli accanto ad Abramo. Mor\u00ec anche il ricco e fu sepolto. Stando negli inferi fra i tormenti, alz\u00f2 gli occhi e vide di lontano Abramo, e Lazzaro accanto a lui. Allora gridando disse: \u201cPadre Abramo, abbi piet\u00e0 di me e manda Lazzaro a intingere nell'acqua la punta del dito e a bagnarmi la lingua, perch\u00e9 soffro terribilmente in questa fiamma\u201d.\nMa Abramo rispose: \u201cFiglio, ric\u00f2rdati che, nella vita, tu hai ricevuto i tuoi beni, e Lazzaro i suoi mali; ma ora in questo modo lui \u00e8 consolato, tu invece sei in mezzo ai tormenti. Per di pi\u00f9, tra noi e voi \u00e8 stato fissato un grande abisso: coloro che di qui vogliono passare da voi, non possono, n\u00e9 di l\u00ec possono giungere fino a noi\u201d.\nE quello replic\u00f2: \u201cAllora, padre, ti prego di mandare Lazzaro a casa di mio padre, perch\u00e9 ho cinque fratelli. Li ammonisca severamente, perch\u00e9 non vengano anch'essi in questo luogo di tormento\u201d. Ma Abramo rispose: \u201cHanno Mos\u00e8 e i Profeti; ascoltino loro\u201d. E lui replic\u00f2: \u201cNo, padre Abramo, ma se dai morti qualcuno andr\u00e0 da loro, si convertiranno\u201d. Abramo rispose: \u201cSe non ascoltano Mos\u00e8 e i Profeti, non saranno persuasi neanche se uno risorgesse dai morti\u201d\u00bb.", "medita": "La parabola del ricco senza nome e del povero Lazzaro \u00e8 una di quelle pagine che, se accolte, ci aiutano a rimanere umani, a conservare quel tratto vitale che ci fa capaci di camminare insieme verso una meta comune, dando consistenza e verit\u00e0 al precetto del \u201cprenderci cura reciprocamente\u201d. Che ci libera dal rischio di scivolare nella mediocrit\u00e0 e nell'indifferenza. Da un lato abbiamo l'uomo ricco, senza nome, un uomo chiuso, nel suo piccolo mondo\u2014il mondo dei banchetti, dei vestiti, della vanit\u00e0, degli amici\u2014in una bolla di vanit\u00e0. Non aveva capacit\u00e0 di guardare oltre, soltanto il suo proprio mondo. Ma ecco che dall'altro lato abbiamo l'uomo povero, che un nome ce l'ha: Lazzaro, che significa \u201cDio aiuta\u201d. E attraverso il povero, Dio aiuta il ricco che potr\u00e0 avere il suo nome nel libro della vita. Ma il ricco non accetta di essere aiutato dal povero, poich\u00e9 mantiene la porta chiusa. Ecco il vero peccato dell'uomo ricco, che fa addirittura meritare l'inferno: l'indifferenza pi\u00f9 assoluta. Quel Lazzaro con i suoi bisogni e le sue miserie, le sue malattie, era proprio il Signore che bussava alla porta, perch\u00e9 quest'uomo aprisse il cuore e la misericordia potesse entrare. Ma il ricco non vedeva, soltanto era chiuso: per lui oltre la porta non c'era niente. Nel prosieguo della parabola il ricco, ormai all'inferno, ha delle conversazioni con Abramo, e anche qui mostra come nonostante un'apparente pentimento, sia sempre legato alle sue logiche dell'indifferenza che aveva quando era vivo. Per lui Lazzaro \u00e8 sempre un inferiore che deve correre per servire, non lo riconosce come fratello ma come servo. Ma il passaggio dalla ricchezza alla signorilit\u00e0, alla misericordia, non \u00e8 roba da morti ma da vivi. Tutti abbiamo la possibilit\u00e0 e la necessit\u00e0 di svestirci dalla voglia di ricchezza e cominciare a desiderare ardentemente la via che ci mostra il Signore.", "riflettere": "Chiediamo al Signore la grazia di vedere sempre i Lazzari che sono alla nostra porta, i Lazzari che bussano al cuore, e uscire da noi stessi con generosit\u00e0, con atteggiamento di misericordia, perch\u00e9 la misericordia di Dio possa entrare nel nostro cuore.", "preghfin": "Il mondo cammina grazie allo sguardo di tanti uomini\nche hanno aperto brecce, che hanno costruito ponti, che hanno sognato e creduto;\nanche quando intorno a s\u00e9 sentivano parole di derisione.\nAma le persone. Amale ad una ad una.\nRispetta il cammino di tutti, lineare o travagliato che sia,\nperch\u00e9 ognuno ha la sua storia da raccontare.\nAnche ognuno di noi ha la propria storia da raccontare.\nOgni bambino che nasce \u00e8 la promessa di una vita\nche ancora una volta si dimostra pi\u00f9 forte della morte.\nOgni amore che sorge \u00e8 una potenza di trasformazione che anela alla felicit\u00e0.\nAmen.\n<i>(Papa Francesco)</i>"}