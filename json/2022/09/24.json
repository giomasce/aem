{"day": 24, "month": 9, "year": 2022, "weekday": 6, "date_str": "sabato 24 settembre 2022", "quotes": "Qo 11,9-12,8; Sal 89", "quote_vangelo": "secondo Luca (9,43b-45)", "curatore": "Giulia e Matteo Antognoli", "prevangelo": "", "indications": "", "preghiniz": "Tu fai ritornare l'uomo in polvere,\nquando dici: \u00abRitornate, figli dell'uomo\u00bb.\nMille anni, ai tuoi occhi,\nsono come il giorno di ieri che \u00e8 passato,\ncome un turno di veglia nella notte.\nTu li sommergi:\nsono come un sogno al mattino,\ncome l'erba che germoglia;\nal mattino fiorisce e germoglia,\nalla sera \u00e8 falciata e secca.\nInsegnaci a contare i nostri giorni\ne acquisteremo un cuore saggio.\nRitorna, Signore: fino a quando?\nAbbi piet\u00e0 dei tuoi servi!\nSaziaci al mattino con il tuo amore:\nesulteremo e gioiremo per tutti i nostri giorni.\nSia su di noi la dolcezza del Signore, nostro Dio:\nrendi salda per noi l'opera delle nostre mani,\nl'opera delle nostre mani rendi salda.\n<i>(Salmo 89)</i>", "vangelo": "In quel giorno, mentre tutti erano ammirati di tutte le cose che faceva, Ges\u00f9 disse ai suoi discepoli: \u00abMettetevi bene in mente queste parole: il Figlio dell'uomo sta per essere consegnato nelle mani degli uomini\u00bb.\nEssi per\u00f2 non capivano queste parole: restavano per loro cos\u00ec misteriose che non ne coglievano il senso, e avevano timore di interrogarlo su questo argomento.", "medita": "Gli apostoli, da anni alla sequela di Cristo, avevano goduto della sua presenza, dei suoi messaggi di salvezza; erano testimoni oculari di prodigi portentosi. Il loro maestro non solo guariva ogni sorta d'infermit\u00e0, ma risuscitava i morti. Sentivano gi\u00e0 la certezza di poter attribuire al loro Signore il titolo di vincitore della morte e di autore della vita. Per questo Ges\u00f9, nel dare l'annuncio della sua ormai prossima dipartita, scandisce bene il suo annuncio: \u00abMettetevi bene in mente queste parole: il Figlio dell'uomo sta per esser consegnato in mano degli uomini\u00bb. \u00c8 l'evidente dichiarazione di una resa totale. Essere consegnato significa mettersi in bal\u00eca dei nemici e subire e sottostare alle loro violenze. Le menti degli apostoli, come le nostre, non erano disponibili a comprendere una tale eventualit\u00e0. Avrebbe significato per loro, che tanta fiducia avevano riposto nel loro maestro, veder stroncata ogni speranza, delusa ogni attesa. \u00c8 la delusione che ci prende quando riponiamo in Dio infondate speranze di umane grandezze e di totale protezione da ogni coinvolgimento nella sofferenza e nella croce di Cristo. \u00c8 la stessa paura che attanaglia gli apostoli e li ammutolisce rendendoli incapaci di rivolgere domande su un argomento che temevano fosse loro svelato ulteriormente in tutta la sua cruda realt\u00e0. Noi siamo pi\u00f9 fortunati degli apostoli; sorretti dalla fede, ogni giorno annunciamo la sua morte e risurrezione nell'attesa della sua venuta. La paura della morte i santi l'hanno vinta vivendo eroicamente la speranza cristiana e risorgendo ogni giorno con Cristo, vivificati dalla sua infinita misericordia. Quella della sofferenza l'hanno testimoniata in modo mirabile la schiera dei martiri, che si gloriavano di essere fatti degni di partecipare alle sofferenze di Cristo, nella certezza di risorgere cos\u00ec con lui nella gloria. Questa certezza spirituale costruiamocela anche noi, nel nostro cuore, per poterla accettare, in qualunque modo e in qualunque momento arriver\u00e0.", "riflettere": "Le tue parole, Signore, parlano del tuo amore per ciascuno di noi, un amore totale che non teme di consegnarsi. Insegnaci, Signore, a seguirti su questa strada che riempie di senso anche la realt\u00e0 pi\u00f9 buia. E quando la paura ci spinge lontani da te, donaci almeno il coraggio di chiederti spiegazioni.", "preghfin": "Ave, o Maria, piena di grazia,\nil Signore \u00e8 con te,\ntu sei benedetta fra le donne\ne benedetto \u00e8 il frutto del tuo seno, Ges\u00f9.\nSanta Maria, Madre di Dio,\nprega per noi peccatori,\nadesso e nell'ora della nostra morte. Amen."}