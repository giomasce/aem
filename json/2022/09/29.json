{"day": 29, "month": 9, "year": 2022, "weekday": 4, "date_str": "gioved\u00ec 29 settembre 2022", "quotes": "Dn 7,9-10.13-14 <i>opp</i> Ap 12,7-12a; Sal 137", "quote_vangelo": "secondo Giovanni (1,47-51)", "curatore": "Giulia e Matteo Antognoli", "prevangelo": "", "indications": "Santi Michele, Gabriele e Raffaele", "preghiniz": "Ti rendo grazie, Signore, con tutto il cuore:\nhai ascoltato le parole della mia bocca.\nNon agli d\u00e8i, ma a te voglio cantare,\nmi prostro verso il tuo tempio santo.\nRendo grazie al tuo nome per il tuo amore e la tua fedelt\u00e0:\nhai reso la tua promessa pi\u00f9 grande del tuo nome.\nNel giorno in cui ti ho invocato, mi hai risposto,\nhai accresciuto in me la forza.\nTi renderanno grazie, Signore, tutti i re della terra,\nquando ascolteranno le parole della tua bocca.\nCanteranno le vie del Signore:\ngrande \u00e8 la gloria del Signore!\n<i>(Salmo 137)</i>", "vangelo": "In quel tempo, Ges\u00f9, visto Natana\u00e8le che gli veniva incontro, disse di lui: \u00abEcco davvero un Israelita in cui non c'\u00e8 falsit\u00e0\u00bb. Natana\u00e8le gli domand\u00f2: \u00abCome mi conosci?\u00bb. Gli rispose Ges\u00f9: \u00abPrima che Filippo ti chiamasse, io ti ho visto quando eri sotto l'albero di fichi\u00bb. Gli replic\u00f2 Natana\u00e8le: \u00abRabb\u00ec, tu sei il Figlio di Dio, tu sei il re d'Israele!\u00bb. Gli rispose Ges\u00f9: \u00abPerch\u00e9 ti ho detto che ti avevo visto sotto l'albero di fichi, tu credi? Vedrai cose pi\u00f9 grandi di queste!\u00bb.\nPoi gli disse: \u00abIn verit\u00e0, in verit\u00e0 io vi dico: vedrete il cielo aperto e gli angeli di Dio salire e scendere sopra il Figlio dell'uomo\u00bb.", "medita": "Ges\u00f9, che legge nel cuore dell'uomo, riconosce la prontezza, la ricerca sincera e il desiderio di Natanaele di incontrarsi con lui. E Ges\u00f9, vedendolo arrivare cos\u00ec aperto e disponibile, lo previene e lo saluta come un autentico rappresentante d'Israele in cui non c'\u00e8 falsit\u00e0. Secondo la spiegazione di qualcuno, Natanaele sarebbe chiamato da Ges\u00f9 \u201cisraelita\u201d, cio\u00e8 degno del nome di Israele, perch\u00e9 questo nome significa \u201ccolui che vede Dio\u201d e a Natanaele viene promessa la visione degli angeli che scendono e salgono sul figlio dell'uomo. Ges\u00f9 conosce bene Natanaele, anche se lo incontra per la prima volta, perch\u00e9 egli conosce tutti e sa cosa c'\u00e8 nell'uomo. E Ges\u00f9 d\u00e0 a Natanaele una prova di conoscerlo bene: egli l'ha visto quando era sotto il fico. Sedere sotto il fico significa meditare e insegnare la Scrittura. Natanaele, dunque, \u00e8 un uomo applicato allo studio della Scrittura che cerca e attende la venuta del Messia. Anche mentre ascoltava la spiegazione delle Scritture, era accompagnato e sostenuto dallo sguardo amoroso di Dio. Natanaele, toccato nell'intimo del suo cuore per la conoscenza che Ges\u00f9 ha di lui (nota solo a Dio), riconosce in Ges\u00f9 il Messia ed esclama: \u201cTu sei il Figlio di Dio, tu sei il re d'Israele\u201d. Con la sua fede nel Messia, Natanaele \u00e8 gi\u00e0 disposto ad un'ulteriore rivelazione di Ges\u00f9, che gli dice: \u201cVedrai cose maggiori di queste!\u201d. Ges\u00f9 parla di una rivelazione continua del Padre, di un movimento di salita e discesa degli angeli, richiamando la scena di Giacobbe, nella quale il patriarca \u201cfece un sogno: una scala poggiava sulla terra, mentre la sua cima raggiungeva il cielo; ed ecco gli angeli di Dio salivano e scendevano su di essa\u201d. Il salire e scendere \u00e8 un richiamo alla realt\u00e0 umana e divina di Ges\u00f9. Egli, pur essendo tra gli uomini, \u00e8 in comunione col Padre, \u00e8 il \u201cluogo\u201d dove si manifesta il Padre, \u00e8 la \u201ccasa di Dio\u201d, \u00e8 la \u201cporta del cielo\u201d. Ges\u00f9 \u00e8 la rivelazione del Padre, \u00e8 il punto di unione tra cielo e terra, \u00e8 il mediatore tra Dio e gli uomini, \u00e8 la nuova scala di Giacobbe di cui Dio si serve per dialogare con l'uomo. In Ges\u00f9 l'uomo trova il luogo ideale per fare esperienza di Dio che salva. La piena e definitiva rivelazione di Dio si avr\u00e0 solo in Ges\u00f9 risorto e seduto alla destra del Padre nei cieli, dove salgono e scendono gli angeli di Dio. Natanaele \u00e8 stato trasformato dall'incontro con Ges\u00f9 perch\u00e9 in lui non c'\u00e8 falsit\u00e0; si \u00e8 accostato a Ges\u00f9 con cuore sincero e semplice. (Padre Lino Pedron)", "riflettere": "Rabb\u00ec, come posso non riconoscerti mio re e non aver fiducia nella vita che con te\u2014in te\u2014si spalanca come cielo immerso nella luce al di l\u00e0 delle nuvole? Che io possa sempre credere in Te, in quella vita che il tuo sguardo infinito eternamente dona, fede semplice e sicura come la luce al di l\u00e0 delle nuvole.", "preghfin": "Gloria al Padre, al Figlio\ne allo Spirito Santo,\ncome era nel principio, ora e sempre,\nnei secoli, dei secoli. Amen."}