{"day": 3, "month": 9, "year": 2022, "weekday": 6, "date_str": "sabato 3 settembre 2022", "quotes": "1Cor 4,6b-15; Sal 144", "quote_vangelo": "secondo Luca (6,1-5)", "curatore": "Giulia e Matteo Antognoli", "prevangelo": "", "indications": "San Gregorio Magno", "preghiniz": "Giusto \u00e8 il Signore in tutte le sue vie\ne buono in tutte le sue opere.\nIl Signore \u00e8 vicino a chiunque lo invoca,\na quanti lo invocano con sincerit\u00e0.\nAppaga il desiderio di quelli che lo temono,\nascolta il loro grido e li salva.\nIl Signore custodisce tutti quelli che lo amano,\nma distrugge tutti i malvagi.\nCanti la mia bocca la lode del Signore\ne benedica ogni vivente il suo santo nome,\nin eterno e per sempre.\n<i>(Salmo 144)</i>", "vangelo": "Un sabato Ges\u00f9 passava fra campi di grano e i suoi discepoli coglievano e mangiavano le spighe, sfregandole con le mani.\nAlcuni farisei dissero: \u00abPerch\u00e9 fate in giorno di sabato quello che non \u00e8 lecito?\u00bb. Ges\u00f9 rispose loro: \u00abNon avete letto quello che fece Davide, quando lui e i suoi compagni ebbero fame? Come entr\u00f2 nella casa di Dio, prese i pani dell'offerta, ne mangi\u00f2 e ne diede ai suoi compagni, sebbene non sia lecito mangiarli se non ai soli sacerdoti?\u00bb.\nE diceva loro: \u00abIl Figlio dell'uomo \u00e8 signore del sabato\u00bb.", "medita": "In questo brano del Vangelo oggi incontriamo due personaggi: Ges\u00f9, che ci parla, e il Re Davide, entrambi coraggiosi e saggi. E ci mostrano che talvolta \u00e8 necessario compiere azioni per il bene profondo della comunit\u00e0 e delle persone che sono state loro affidate, piuttosto che seguire la legge degli uomini. Ecco che il Vangelo di oggi ci annuncia che il Figlio dell'Uomo (Ges\u00f9, il Messia), \u00e8 il signore dello <i>Shabbat</i>, del Sabato, ossia del giorno da dedicare alla preghiera, ma rompendo in qualche modo con la tradizione. Ges\u00f9 non abroga nessuna regola, ma ci ricorda che la prima e pi\u00f9 importante legge \u00e8 l'amore verso Dio, verso noi stessi e verso gli altri, perch\u00e9 siamo stati creati in questa dinamica, con questo desiderio, il sesto giorno. Ora viviamo nel settimo, nel quale Dio si compiace di ci\u00f2 che ha creato e desidera mettersi in relazione con le sue creature. Come dice Papa Francesco: \u201cDa tutto questo si capisce che Ges\u00f9 non d\u00e0 importanza semplicemente all'osservanza disciplinare e alla condotta esteriore (\u2026). Alla luce di questo insegnamento, ogni precetto rivela il suo pieno significato come esigenza d'amore, e tutti si ricongiungono nel pi\u00f9 grande comandamento: ama Dio con tutto il cuore e ama il prossimo come te stesso\u201d.", "riflettere": "Guardiamoci intorno e vediamo tutti i piccoli e grandi segni della provvidenza, della benevolenza di Dio, della sua creativit\u00e0 nella nostra vita, e ringraziamo sempre per questa abbondanza di doni.", "preghfin": "Ti adoro mio Dio e ti amo con tutto il cuore.\nTi ringrazio di avermi creato,\nfatto cristiano e conservato in questa notte.\nTi offro le azioni della giornata,\nfa' che siano tutte secondo la tua santa volont\u00e0\nper la maggior tua gloria.\nPreservami dal peccato e da ogni male.\nLa tua grazia sia sempre con me e con tutti i miei cari.\nAmen."}