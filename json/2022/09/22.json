{"day": 22, "month": 9, "year": 2022, "weekday": 4, "date_str": "gioved\u00ec 22 settembre 2022", "quotes": "Qo 1,2-11; Sal 89", "quote_vangelo": "secondo Luca (9,7-9)", "curatore": "Giulia e Matteo Antognoli", "prevangelo": "", "indications": "", "preghiniz": "Tu fai ritornare l'uomo in polvere,\nquando dici: \u00abRitornate, figli dell'uomo\u00bb.\nMille anni, ai tuoi occhi,\nsono come il giorno di ieri che \u00e8 passato,\ncome un turno di veglia nella notte.\nTu li sommergi:\nsono come un sogno al mattino,\ncome l'erba che germoglia;\nal mattino fiorisce e germoglia,\nalla sera \u00e8 falciata e secca.\nInsegnaci a contare i nostri giorni\ne acquisteremo un cuore saggio.\nRitorna, Signore: fino a quando?\nAbbi piet\u00e0 dei tuoi servi!\nSaziaci al mattino con il tuo amore:\nesulteremo e gioiremo per tutti i nostri giorni.\nSia su di noi la dolcezza del Signore, nostro Dio:\nrendi salda per noi l'opera delle nostre mani,\nl'opera delle nostre mani rendi salda.\n<i>(Salmo 89)</i>", "vangelo": "In quel tempo, il tetr\u00e0rca Erode sent\u00ec parlare di tutti questi avvenimenti e non sapeva che cosa pensare, perch\u00e9 alcuni dicevano: \u00abGiovanni \u00e8 risorto dai morti\u00bb, altri: \u00ab\u00c8 apparso El\u00eca\u00bb, e altri ancora: \u00ab\u00c8 risorto uno degli antichi profeti\u00bb.\nMa Erode diceva: \u00abGiovanni, l'ho fatto decapitare io; chi \u00e8 dunque costui, del quale sento dire queste cose?\u00bb. E cercava di vederlo.", "medita": "Possiamo cacciare tutti i profeti dalla nostra anima, e decapitarli. Possiamo cancellare dalle nostre coscienze l'impronta di Dio asfaltandola sotto metri di peccati e di stravizi. Possiamo irridere a tutto ci\u00f2 che ci richiama alla santit\u00e0 e alla verit\u00e0 intorbidendo le acque, nascondendoci dietro la libert\u00e0 intesa come anarchia delle emozioni. Possiamo girare pagina, trovando mille motivazioni per sentirci molto all'avanguardia sputando contro la Chiesa e i cristiani. Possiamo fare come Erode, archiviare la scomoda pratica del Battista. Ma succede, come \u00e8 successo al piccolo sovrano, di essere nuovamente travolti dalla Parola infuocata del profeta che ci raggiunge in altro modo. Ora \u00e8 Ges\u00f9 che parla come lui, ora \u00e8 il Nazareno a disturbare i sonni inquieti del dittatore. No, la profezia non pu\u00f2 essere spenta. Possiamo uccidere i profeti, ridicolizzarli, ignorarli ma la profezia non pu\u00f2 finire. E finch\u00e9 esiste qualcuno che ci indica Dio e la verit\u00e0 dell'essere, che non tira diritto sulle nostre mancanze, che ci ama, perci\u00f2 ci pungola e ci inquieta senza giudicarci, abbiamo qualche speranza di conversione. (Paolo Curtaz)", "riflettere": "C'\u00e8 chi cerca Ges\u00f9 per conoscerlo ed accetta di farsi cambiare da Lui, ma c'\u00e8 anche chi come Erode, non accetta di riconoscere le proprie colpe, e preferisce uccidere Ges\u00f9, negandosi cos\u00ec ogni possibilit\u00e0 di salvezza. Noi come decidiamo di comportarci ogni giorno?", "preghfin": "Gloria al Padre, al Figlio\ne allo Spirito Santo,\ncome era nel principio, ora e sempre,\nnei secoli, dei secoli. Amen."}