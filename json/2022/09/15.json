{"day": 15, "month": 9, "year": 2022, "weekday": 4, "date_str": "gioved\u00ec 15 settembre 2022", "quotes": "Eb 5,7-9; Sal 30", "quote_vangelo": "secondo Giovanni (19,25-27)", "curatore": "Giulia e Matteo Antognoli", "prevangelo": "", "indications": "Beata Vergine Maria addolorata", "preghiniz": "Scioglimi dal laccio che mi hanno teso,\nperch\u00e9 sei tu la mia difesa.\nAlle tue mani affido il mio spirito;\ntu mi hai riscattato, Signore, Dio fedele.\nMa io confido in te, Signore;\ndico: \u00abTu sei il mio Dio,\ni miei giorni sono nelle tue mani\u00bb.\nLiberami dalla mano dei miei nemici\ne dai miei persecutori.\nQuanto \u00e8 grande la tua bont\u00e0, Signore!\nLa riservi per coloro che ti temono,\nla dispensi, davanti ai figli dell'uomo,\na chi in te si rifugia.\n<i>(Salmo 30)</i>", "vangelo": "In quel tempo, stavano presso la croce di Ges\u00f9 sua madre, la sorella di sua madre, Maria madre di Cl\u00e8opa e Maria di M\u00e0gdala.\nGes\u00f9 allora, vedendo la madre e accanto a lei il discepolo che egli amava, disse alla madre: \u00abDonna, ecco tuo figlio!\u00bb. Poi disse al discepolo: \u00abEcco tua madre!\u00bb. E da quell'ora il discepolo l'accolse con s\u00e9.", "medita": "La Liturgia odierna, nel suo perenne attirarci fin sulla soglia del mistero che ci viene incontro, invita a contemplare l'icona del Cristo morente che ci offre Maria: \u201cEcco tua madre!\u201d. \u201cE da quel momento\u2014annota l'evangelista\u2014il discepolo che Ges\u00f9 amava\u2026 la prese nella sua casa\u201d. Traducendo meglio: \u201cL'accolse nella sua vita, nella sua intimit\u00e0, tra i suoi beni\u201d. In ci\u00f2 esprimendo la ricchezza spirituale della maternit\u00e0 di Maria e, al contempo, la necessit\u00e0, per il credente, di lasciarsi affascinare dalla bellezza della vita nascosta con Cristo in Dio, di cui Maria \u00e8 primizia. Fare memoria della Vergine Addolorata significa, dunque, fare spazio nel cuore a Maria per volgere in purezza lo sguardo al Cristo trafitto e risorto. Attenzione, per\u00f2: \u201cfare spazio nel cuore\u201d non \u00e8 un semplice slancio emotivo, occasionale, di superficie. Tutt'altro: \u00e8 il volgersi di tutta la vita verso il mistero, concedendosi ad esso senza nulla trattenere per s\u00e9. Nessun altro bene n\u00e9 altra intimit\u00e0 se non quella del Cristo, indicata da Maria in quel suo stare ritta sotto la croce, nella fede. Al di l\u00e0 di ogni opposta evidenza. Oggi, nella nostra sosta contemplativa, staremo anche noi sotto la croce, ritti in preghiera, ossia saldi nella fede e pronti a fare spazio nel cuore all'annuncio della risurrezione.", "riflettere": "Oggi ci far\u00e0 bene fermarci un po' e pensare al dolore e ai dolori della Madonna. \u00c8 la nostra Madre. E come li ha portati, come li ha portati bene, con forza, con pianto: non era un pianto finto, era proprio il cuore distrutto di dolore. Ci far\u00e0 bene fermarci un po' e dire alla Madonna: \u201cGrazie per avere accettato di essere Madre quando l'Angelo Te lo ha detto e grazie per avere accettato di essere Madre quando Ges\u00f9 Te lo ha detto\u201d. (Papa Francesco)", "preghfin": "Regina dei martiri, che sostenesti i pi\u00f9 atroci dolori\ne compisti nel tuo cuore il pi\u00f9 eroico dei sacrifici,\nio voglio unire le mie pene alle tue.\nVorrei essere vicina a te come san Giovanni\ne le pie donne per consolarti della perdita del tuo Ges\u00f9.\nPurtroppo riconosco che anch'io con i miei peccati\nsono stato causa della morte del tuo Figlio diletto.\nTi chiedo perdono, o madre addolorata.\nAccetta in riparazione l'offerta che io ti faccio di me stesso,\ne il proposito di volerti sempre amare per l' avvenire.\nMetto nelle tue mani tutta la mia vita;\nfa' che io possa farti amare anche da tante anime\nche vivono lontane del tuo Cuore materno. Amen."}