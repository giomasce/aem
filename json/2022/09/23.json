{"day": 23, "month": 9, "year": 2022, "weekday": 5, "date_str": "venerd\u00ec 23 settembre 2022", "quotes": "Qo 3,1-11; Sal 143", "quote_vangelo": "secondo Luca (9,18-22)", "curatore": "Giulia e Matteo Antognoli", "prevangelo": "", "indications": "San Pio da Pietralcina", "preghiniz": "Benedetto il Signore, mia roccia,\nmio alleato e mia fortezza,\nmio rifugio e mio liberatore,\nmio scudo in cui confido.\nSignore, che cos'\u00e8 l'uomo perch\u00e9 tu l'abbia a cuore?\nIl figlio dell'uomo, perch\u00e9 te ne dia pensiero?\nL'uomo \u00e8 come un soffio,\ni suoi giorni come ombra che passa.\n<i>(Salmo 143)</i>", "vangelo": "Un giorno Ges\u00f9 si trovava in un luogo solitario a pregare. I discepoli erano con lui ed egli pose loro questa domanda: \u00abLe folle, chi dicono che io sia?\u00bb. Essi risposero: \u00abGiovanni il Battista; altri dicono El\u00eca; altri uno degli antichi profeti che \u00e8 risorto\u00bb.\nAllora domand\u00f2 loro: \u00abMa voi, chi dite che io sia?\u00bb. Pietro rispose: \u00abIl Cristo di Dio\u00bb.\nEgli ordin\u00f2 loro severamente di non riferirlo ad alcuno. \u00abIl Figlio dell'uomo \u2013 disse \u2013 deve soffrire molto, essere rifiutato dagli anziani, dai capi dei sacerdoti e dagli scribi, venire ucciso e risorgere il terzo giorno\u00bb.", "medita": "Ges\u00f9 ci mette alla prova e ci interroga, vuole vedere se abbiamo capito chi Egli sia. Certo, per noi \u00e8 in un certo senso pi\u00f9 facile, la nostra fede \u00e8 gi\u00e0 successiva al mistero Pasquale. Noi viviamo in un mondo in cui Ges\u00f9 \u00e8 gi\u00e0 morto e risorto, ha gi\u00e0 compiuto il mistero del Padre. Per\u00f2 quante volte dubitiamo anche noi, come i seguaci e discepoli di Ges\u00f9? La folla \u00e8 convinta che Ges\u00f9 sia un profeta messianico, colui che certo risorger\u00e0 dai morti, ma che non vedr\u00e0 sofferenza e il cui scopo non \u00e8 quello di vivere e cambiare il mondo. Il nodo centrale di questo brano \u00e8 il passaggio dalla risposta di Pietro a quella di Cristo: si passa da un messianismo glorioso a quello del Servo sofferente di Dio che si consegna al Padre. \u00c8 il mistero della croce che fa da discriminante nella fede in Ges\u00f9. \u00c8 lo scandalo che esige conversione profonda e continua. La fede e la sequela di Cristo si decidono sulla strettoia della croce. Dio esaudisce la sua promessa, non i nostri desideri. Per questo Ges\u00f9, come Cristo di Dio, deluder\u00e0 le attese messianiche dell'uomo. \u00c8 il Cristo che viene da Dio e torna a Dio portando con s\u00e9 anche noi. Questa opera di Cristo, che \u00e8 la salvezza, compie ci\u00f2 che noi non osavamo sperare in un modo che non sapevamo pensare. Ges\u00f9 non \u00e8 il Cristo dell'attesa umana, ma il Figlio dell'uomo che affronta il cammino del Servo sofferente di Dio: \u00e8 la prima autorivelazione piena di Ges\u00f9, il nocciolo della fede cristiana, il suo mistero di morte e di risurrezione redentrice.", "riflettere": "Il mistero di Ges\u00f9 \u00e8 la sofferenza del Servo di Dio che ama il Padre e i fratelli. La croce \u00e8 il nostro male che lui si addossa perch\u00e9 ci ama: \u00e8 il suo perdersi per salvarci. La sua sofferenza \u00e8 prodotta da tutte le forme del male che abbiamo escogitato per salvarci: l'avere, il potere e il sapere o, in altri termini, la ricchezza, la vanagloria e la superbia. Per questo il potere rifiuta Ges\u00f9 e poi lo uccide. Ma l'ultima parola non \u00e8 \u201cmorte\u201d, ma \u201crisurrezione\u201d.", "preghfin": "Signore, concedimi la serenit\u00e0 di accettare le cose che non posso cambiare;\nla forza ed il coraggio di cambiare le cose che posso cambiare;\ne la saggezza di conoscerne la differenza.\nVivendo un giorno alla volta; godendo di un momento alla volta;\naccettando le avversit\u00e0 come la via alla pace;\nprendendo, come egli stesso ha fatto,\nquesto mondo di peccati com'\u00e8, e non come lo vorrei io;\nfidandomi che egli far\u00e0 tutto giusto se mi arrendo alla sua volont\u00e0;\nche io sia ragionevolmente felice in questa vita\ne supremamente felice con lui per sempre nella prossima.\n<i>(Pastore Friedrich Christoph)</i>"}