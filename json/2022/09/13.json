{"day": 13, "month": 9, "year": 2022, "weekday": 2, "date_str": "marted\u00ec 13 settembre 2022", "quotes": "1Cor 12,12-14.27-31a; Sal 99", "quote_vangelo": "secondo Luca (7,11-17)", "curatore": "Giulia e Matteo Antognoli", "prevangelo": "", "indications": "San Giovanni Crisostomo", "preghiniz": "Acclamate il Signore, voi tutti della terra,\nservite il Signore nella gioia,\npresentatevi a lui con esultanza.\nRiconoscete che solo il Signore \u00e8 Dio:\negli ci ha fatti e noi siamo suoi,\nsuo popolo e gregge del suo pascolo.\nVarcate le sue porte con inni di grazie,\ni suoi atri con canti di lode,\nlodatelo, benedite il suo nome.\nPerch\u00e9 buono \u00e8 il Signore,\nil suo amore \u00e8 per sempre,\nla sua fedelt\u00e0 di generazione in generazione.\n<i>(Salmo 99)</i>", "vangelo": "In quel tempo, Ges\u00f9 si rec\u00f2 in una citt\u00e0 chiamata Nain, e con lui camminavano i suoi discepoli e una grande folla. Quando fu vicino alla porta della citt\u00e0, ecco, veniva portato alla tomba un morto, unico figlio di una madre rimasta vedova; e molta gente della citt\u00e0 era con lei.\nVedendola, il Signore fu preso da grande compassione per lei e le disse: \u00abNon piangere!\u00bb. Si avvicin\u00f2 e tocc\u00f2 la bara, mentre i portatori si fermarono. Poi disse: \u00abRagazzo, dico a te, \u00e0lzati!\u00bb. Il morto si mise seduto e cominci\u00f2 a parlare. Ed egli lo restitu\u00ec a sua madre.\nTutti furono presi da timore e glorificavano Dio, dicendo: \u00abUn grande profeta \u00e8 sorto tra noi\u00bb, e: \u00abDio ha visitato il suo popolo\u00bb. Questa fama di lui si diffuse per tutta quanta la Giudea e in tutta la regione circostante.", "medita": "La compassione \u00e8 la grande protagonista di questo brano del Vangelo, ma non solo. Questo brano \u00e8 cos\u00ec ricco e vivido che nel leggerlo colpisce nel segno tutti noi. Per prima cosa vediamo Ges\u00f9, che si sta rivelando ai suoi discepoli come il vero Messia, e il suo grande seguito. Alle porte della citt\u00e0 di Nain incontra un'altra folla: \u00e8 il corteo funebre che accompagna un giovinetto morto. La madre del giovinetto \u00e8 una vedova, inconsolabile. Questa \u00e8 la folla di chi cerca di darsi ragione per un destino crudele. Una madre ed un Figlio si incontrano; due folle assistono a questo incontro; due folle con i loro interrogativi, i loro dubbi ed i loro \u201cperch\u00e9\u201d sulla vita. Ecco l'incontro, tra il semplice e l'accogliente. In poche parole, in pochi gesti, Ges\u00f9 esprime tutta la sua umanit\u00e0 e divinit\u00e0. La resurrezione del giovinetto e la sua restituzione alla madre sono il segno del Mistero Pasquale di Cristo che \u00e8 donato alla Chiesa. Con il dono della vita dato al giovane e poi restituito alla madre, Ges\u00f9 indica che nella Chiesa il dono della vita si realizza per tutti. Ma \u00e8 importante soffermarsi su un altro particolare, che \u00e8 il \u201ctocco\u201d di Ges\u00f9 con cui compie il miracolo. Come cos\u00ec bene ci dice Papa Francesco: \u201cAvvicinarsi e toccare la realt\u00e0. Toccare. Non guardarla da lontano. Ebbe compassione\u2014prima parola\u2014si avvicin\u00f2\u2014seconda parola. Poi fa il miracolo e Ges\u00f9 non dice: \u00abArrivederci, io continuo il cammino\u00bb, no. Prende il ragazzo e cosa dice? \u00abLo restitu\u00ec a sua madre\u00bb: restituire, la terza parola. Ges\u00f9 fa dei miracoli per restituire, per mettere al proprio posto le persone. Ed \u00e8 quello che ha fatto con la redenzione. Ebbe compassione\u2014Dio ebbe compassione\u2014si avvicin\u00f2 a noi in suo Figlio, e restitu\u00ec tutti noi alla dignit\u00e0 di figli di Dio. Ci ha ricreati tutti\u201d. (Monaci benedettini di San Vicenzo Martire, Bassano Romano)", "riflettere": "Alziamoci tutti, svegliamoci, \u00e8 il tempo dell'amore e della compassione!", "preghfin": "Preghiamo per gli anziani,\nche rappresentano le radici e la memoria di un popolo,\naffinch\u00e9 si convertano in maestri di tenerezza\ne la loro esperienza e saggezza aiutino i pi\u00f9 giovani\na guardare al futuro con speranza e responsabilit\u00e0.\n<i>(Papa Francesco)</i>"}