{"day": 17, "month": 9, "year": 2022, "weekday": 6, "date_str": "sabato 17 settembre 2022", "quotes": "1Cor 15,35-37.42-49; Sal 55", "quote_vangelo": "secondo Luca (8,4-15)", "curatore": "Giulia e Matteo Antognoli", "prevangelo": "", "indications": "", "preghiniz": "Si ritireranno i miei nemici,\nnel giorno in cui ti avr\u00f2 invocato;\nquesto io so: che Dio \u00e8 per me.\nIn Dio, di cui lodo la parola,\nnel Signore, di cui lodo la parola,\nin Dio confido, non avr\u00f2 timore:\nche cosa potr\u00e0 farmi un uomo?\nManterr\u00f2, o Dio, i voti che ti ho fatto:\nti render\u00f2 azioni di grazie,\nperch\u00e9 hai liberato la mia vita dalla morte,\ni miei piedi dalla caduta.\n<i>(Salmo 55)</i>", "vangelo": "In quel tempo, poich\u00e9 una grande folla si radunava e accorreva a lui gente da ogni citt\u00e0, Ges\u00f9 disse con una parabola: \u00abIl seminatore usc\u00ec a seminare il suo seme. Mentre seminava, una parte cadde lungo la strada e fu calpestata, e gli uccelli del cielo la mangiarono. Un'altra parte cadde sulla pietra e, appena germogliata, secc\u00f2 per mancanza di umidit\u00e0. Un'altra parte cadde in mezzo ai rovi e i rovi, cresciuti insieme con essa, la soffocarono. Un'altra parte cadde sul terreno buono, germogli\u00f2 e frutt\u00f2 cento volte tanto\u00bb. Detto questo, esclam\u00f2: \u00abChi ha orecchi per ascoltare, ascolti!\u00bb.\nI suoi discepoli lo interrogavano sul significato della parabola. Ed egli disse: \u00abA voi \u00e8 dato conoscere i misteri del regno di Dio, ma agli altri solo con parabole, affinch\u00e9 vedendo non vedano e ascoltando non comprendano.\nIl significato della parabola \u00e8 questo: il seme \u00e8 la parola di Dio. I semi caduti lungo la strada sono coloro che l'hanno ascoltata, ma poi viene il diavolo e porta via la Parola dal loro cuore, perch\u00e9 non avvenga che, credendo, siano salvati. Quelli sulla pietra sono coloro che, quando ascoltano, ricevono la Parola con gioia, ma non hanno radici; credono per un certo tempo, ma nel tempo della prova vengono meno. Quello caduto in mezzo ai rovi sono coloro che, dopo aver ascoltato, strada facendo si lasciano soffocare da preoccupazioni, ricchezze e piaceri della vita e non giungono a maturazione. Quello sul terreno buono sono coloro che, dopo aver ascoltato la Parola con cuore integro e buono, la custodiscono e producono frutto con perseveranza\u00bb.", "medita": "Il Vangelo di oggi ci propone una delle parabole pi\u00f9 famose, quella del seminatore. Ges\u00f9 sceglie di paragonare la Parola di Dio a un seme: una cosa minuscola, fragile, trascurabile, ma che ha dentro di s\u00e9 tutta la forza irruenta della vita che vuole germogliare. A volte, Dio entra nella nostra vita cos\u00ec: con parole, incontri, gesti semplici che lasciati crescere rivelano la bellezza e la potenza di un Amore che non riuscivamo neanche a immaginare. Di cosa ha bisogno, allora, questo seme per crescere? Non della strada, dove tutto scorre e non c'\u00e8 il tempo di fermarsi; non delle pietre, che con la loro durezza congelano anche gli entusiasmi; non dei rovi, pronti a farci soffocare in una selva di pensieri e preoccupazioni. \u00c8 lo stesso Ges\u00f9 che spiega le ragioni che danno al terreno, cio\u00e8 alla nostra vita, una fecondit\u00e0 che supera ogni attesa: \u201csono coloro che, dopo aver ascoltato la Parola con cuore integro e buono, la custodiscono e producono frutto con perseveranza\u201d (8, 15). Ges\u00f9 invita ad ascoltare con \u201ccuore integro e buono\u201d, e in secondo luogo chiede di custodire la Parola. Sono queste le due condizioni essenziali per portare frutto. Ascoltare \u00e8 di tutti, custodire \u00e8 di alcuni, portare frutto \u00e8 di pochi. Ma c'\u00e8 un altro elemento importante nella pagine del Vangelo di oggi. Gi\u00e0 i discepoli hanno capito ben poco della parabola che Ges\u00f9 racconta, e infatti viene loro spiegata dallo stesso Ges\u00f9. Cosa possiamo dunque fare noi quando la Verit\u00e0 ci appare poco chiara? Una verit\u00e0 per noi \u00e8 tale se \u00e8 comprensibile. Ma \u00e8 proprio il suo lato incomprensibile che diventa motivo di curiosit\u00e0 e di ricerca, di metterci in cammino. La verit\u00e0 non pu\u00f2 essere finalizzata a coprire il nostro bisogno di sicurezza. Ha ben altro fine e il fine \u00e8 la ricerca, \u00e8 il coinvolgimento, \u00e8 il rimetterci sempre e comunque in cammino perch\u00e9 coscienti che siamo pellegrini e non stanziali.", "riflettere": "Questa parabola ci ricorda che noi siamo il terreno dove il Signore getta instancabilmente il seme della sua Parola e del suo amore. Con quali disposizioni lo accogliamo? E possiamo porci la domanda: com'\u00e8 il nostro cuore? A quale terreno assomiglia: a una strada, a una pietraia, a un roveto? Dipende da noi diventare terreno buono senza spine n\u00e9 sassi, ma dissodato e coltivato con cura, affinch\u00e9 possa portare buoni frutti per noi e per i nostri fratelli. (Papa Francesco)", "preghfin": "Signore,\nsorgente della giustizia e principio della concordia,\ntu, nell'annuncio dell'Angelo a Maria, hai recato agli uomini\nla buona notizia della riconciliazione tra il Cielo e la terra:\napri il cuore degli uomini al dialogo e sostieni l'impegno\ndegli operatori di pace, perch\u00e9 sul ricorso alle armi prevalga il negoziato,\nsull'incomprensione l'intesa, sull'offesa il perdono, sull'odio l'amore.\n<i>(San Giovanni Paolo II)</i>"}