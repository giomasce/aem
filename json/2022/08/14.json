{"day": 14, "month": 8, "year": 2022, "weekday": 7, "date_str": "domenica 14 agosto 2022", "quotes": "Ger 38,4-6.8-10; Sal 39; Eb 12,1-4", "quote_vangelo": "secondo Luca (12,49-57)", "curatore": "Alfredo e Giovanna Capparelli", "prevangelo": "", "indications": "Salterio: quarta settimana\nSan Massimiliano Maria Kolbe", "preghiniz": "Ho sperato, ho sperato nel Signore,\ned egli su di me si \u00e8 chinato,\nha dato ascolto al mio grido.\n<i>(Salmo 39)</i>", "vangelo": "In quel tempo, Ges\u00f9 disse ai suoi discepoli: \u00abSono venuto a gettare fuoco sulla terra, e quanto vorrei che fosse gi\u00e0 acceso! Ho un battesimo nel quale sar\u00f2 battezzato, e come sono angosciato finch\u00e9 non sia compiuto!\nPensate che io sia venuto a portare pace sulla terra? No, io vi dico, ma divisione. D'ora innanzi, se in una famiglia vi sono cinque persone, saranno divisi tre contro due e due contro tre; si divideranno padre contro figlio e figlio contro padre, madre contro figlia e figlia contro madre, suocera contro nuora e nuora contro suocera\u00bb.", "medita": "In questo brano Ges\u00f9 ci rivela lo scopo della sua venuta e le sue conseguenze nella vita sociale. Come dir\u00e0 pi\u00f9 chiaramente al termine della sua missione, Ges\u00f9 \u00e8 venuto a rivelare il Padre e a preparare l'umanit\u00e0 alla discesa dello Spirito Santo che la sera di Pentecoste si manifester\u00e0 in \u201clingue come di fuoco\u201d (At 2, 3). L'amore di Dio riversato nel cuore degli uomini genera paradossalmente la divisione e la guerra tra di essi. Il cuore dell'uomo che si riconosce amato da Dio \u00e8 in pace, ma questa condizione non pu\u00f2 rimanere relegata nella sfera privata: ha un immediato riflesso sociale perch\u00e9 spinge a compiere il bene e a sradicare il male; questo atteggiamento genera immediatamente conflitti sin dalla sfera familiare: il male non si lascia sradicare facilmente, \u00e8 pervicace e resiste violentemente al bene. Ma se colui che ha accolto lo Spirito Santo \u00e8 capace di preservare nel bene la sua pace attrarr\u00e0 qualche persona al lui vicina che ricever\u00e0 anch'essa lo Spirto Santo che, come un fuoco, si propagher\u00e0 \u201cfino a confini della terra\u201d (At 1, 8). Oggi la Chiesa \u00e8 veramente presente ai confini della terra come aveva predetto Ges\u00f9 prima della sua ascensione. La diffusione della Chiesa in ogni nazione ha sempre generato divisione, spesso guerre e persecuzione, ma il fuoco dello Spirito, che essa conserva e propaga, illumina e riscalda tutti coloro che hanno la grazia di venirne a contatto e la disponibilit\u00e0 ad accoglierlo.", "riflettere": "Sentiamo in noi il fuoco dell'amore di Dio e siamo disponibili a propagarlo in ogni ambiente che frequentiamo partendo da quelli a noi pi\u00f9 abituali come la nostra famiglia e il nostro lavoro? Siamo pronti a sopportare le resistenze, i conflitti, le delusioni e le divisioni che questo comporta?", "preghfin": "Vieni Spirito Santo:\nconsolatore perfetto,\nospite dolce dell'anima,\ndolcissimo sollievo;\naccendi in noi il fuoco del tuo amore\ncos\u00ec da renderci instancabili\nannunciatori del Vangelo."}