{"day": 6, "month": 8, "year": 2022, "weekday": 6, "date_str": "sabato 6 agosto 2022", "quotes": "Dn 7,9-10.13-14 <i>opp</i> 2Pt 1,16-19; Sal 96", "quote_vangelo": "secondo Luca (9,28b-36)", "curatore": "Alfredo e Giovanna Capparelli", "prevangelo": "", "indications": "Trasfigurazione del Signore", "preghiniz": "Il Signore regna: esulti la terra,\ngioiscano le isole tutte.\nPerch\u00e9 tu, Signore,\nsei l'Altissimo su tutta la terra,\neccelso su tutti gli d\u00e8i.\n<i>(Salmo 96)</i>", "vangelo": "In quel tempo, Ges\u00f9 prese con s\u00e9 Pietro, Giovanni e Giacomo e sal\u00ec sul monte a pregare.\nMentre pregava, il suo volto cambi\u00f2 d'aspetto e la sua veste divenne candida e sfolgorante. Ed ecco, due uomini conversavano con lui: erano Mos\u00e8 ed El\u00eca, apparsi nella gloria, e parlavano del suo esodo, che stava per compiersi a Gerusalemme.\nPietro e i suoi compagni erano oppressi dal sonno; ma, quando si svegliarono, videro la sua gloria e i due uomini che stavano con lui.\nMentre questi si separavano da lui, Pietro disse a Ges\u00f9: \u00abMaestro, \u00e8 bello per noi essere qui. Facciamo tre capanne, una per te, una per Mos\u00e8 e una per El\u00eca\u00bb. Egli non sapeva quello che diceva.\nMentre parlava cos\u00ec, venne una nube e li copr\u00ec con la sua ombra. All'entrare nella nube, ebbero paura. E dalla nube usc\u00ec una voce, che diceva: \u00abQuesti \u00e8 il Figlio mio, l'eletto; ascoltatelo!\u00bb.\nAppena la voce cess\u00f2, rest\u00f2 Ges\u00f9 solo. Essi tacquero e in quei giorni non riferirono a nessuno ci\u00f2 che avevano visto.", "medita": "Ges\u00f9 manifesta la sua intima natura divina davanti a Pietro, Giacomo e Giovanni, i discepoli chiamati ad essere i cardini, i pilastri della Chiesa nascente. Loro si sentono inadeguati, confusi e spaventati di fronte a tale progetto, di fronte a tale privilegio che \u00e8 evidentemente superiore alle loro capacit\u00e0. Ma Ges\u00f9 si avvicina a loro, li tocca e dice loro: \u201cAlzatevi e non temete\u201d (Mt 17, 7). Questa frase \u00e8 rivolta anche a tutti noi ogni volta che ci sentiamo inadeguati di fronte ad un progetto di vita che ci appare troppo grande per le nostre forze. Dobbiamo farci coraggio perch\u00e9 non siamo soli, lo Spirito Santo ci affianca, ci sostiene e ci consola lungo il cammino della vita. Basta avere fiducia e renderci disponibili come Maria.", "riflettere": "Ges\u00f9 manifesta la sua intimit\u00e0 a Pietro, Giacomo e Giovanni. Siamo consapevoli che il nostro rapporto con Dio non pu\u00f2 essere n\u00e9 superficiale e n\u00e9 appariscente ma intimo e riservato come con la/il compagna/o della nostra vita?", "preghfin": "Preghiamo per tutti noi,\nin particolare per gli ammalati,\nperch\u00e9 abbiamo la certezza che il Signore\nrender\u00e0 il nostro corpo mortale\nsimile al suo corpo glorioso."}