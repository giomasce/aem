{"day": 4, "month": 8, "year": 2022, "weekday": 4, "date_str": "gioved\u00ec 4 agosto 2022", "quotes": "Ger 31,31-34; Sal 50", "quote_vangelo": "secondo Matteo (16,13-23)", "curatore": "Alfredo e Giovanna Capparelli", "prevangelo": "Il commento di oggi \u00e8 proposto dal Centro Diocesano per le Vocazioni di Pisa", "indications": "San Giovanni Maria Vianney", "preghiniz": "Dio di bont\u00e0 e di misericordia,\nche ci chiedi di collaborare alla tua opera di salvezza\nmanda numerosi e santi operai per la tua vigna,\nperch\u00e9 alla tua Chiesa non manchino mai annunciatori coraggiosi del Vangelo,\nsacerdoti che ti offrano anche con la vita il sacrificio dell'Eucarestia\ne che, quali segni splendenti di Cristo buon pastore,\nguidino il tuo popolo sulle strade della carit\u00e0.\nManda il tuo Spirito Santo a rinfrancare il cuore dei giovani,\nperch\u00e9 abbiano il coraggio di dirti s\u00ec quando li chiami al servizio dei fratelli,\nla perseveranza nel seguire Ges\u00f9 anche sulla via della croce\ne la gioia grande di essere nel mondo testimoni del tuo amore.\nO Maria, Madre dei sacerdoti, dona a tutti i membri della Chiesa pisana\nla tua stessa fedelt\u00e0 per testimoniare a tutti\nla gioia che nasce dall'incontro con Cristo che vive e regna nei secoli in eterno. Amen.\n<i>(Giovanni Paolo Benotto)</i>", "vangelo": "In quel tempo, Ges\u00f9, giunto nella regione di Cesar\u00e8a di Filippo, domand\u00f2 ai suoi discepoli: \u00abLa gente, chi dice che sia il Figlio dell'uomo?\u00bb. Risposero: \u00abAlcuni dicono Giovanni il Battista, altri El\u00eca, altri Gerem\u00eca o qualcuno dei profeti\u00bb.\nDisse loro: \u00abMa voi, chi dite che io sia?\u00bb. Rispose Simon Pietro: \u00abTu sei il Cristo, il Figlio del Dio vivente\u00bb.\nE Ges\u00f9 gli disse: \u00abBeato sei tu, Simone, figlio di Giona, perch\u00e9 n\u00e9 carne n\u00e9 sangue te lo hanno rivelato, ma il Padre mio che \u00e8 nei cieli. E io a te dico: tu sei Pietro e su questa pietra edificher\u00f2 la mia Chiesa e le potenze degli inferi non prevarranno su di essa. A te dar\u00f2 le chiavi del regno dei cieli: tutto ci\u00f2 che legherai sulla terra sar\u00e0 legato nei cieli, e tutto ci\u00f2 che scioglierai sulla terra sar\u00e0 sciolto nei cieli\u00bb.\nAllora ordin\u00f2 ai discepoli di non dire ad alcuno che egli era il Cristo.\nDa allora Ges\u00f9 cominci\u00f2 a spiegare ai suoi discepoli che doveva andare a Gerusalemme e soffrire molto da parte degli anziani, dei capi dei sacerdoti e degli scribi, e venire ucciso e risorgere il terzo giorno.\nPietro lo prese in disparte e si mise a rimproverarlo dicendo: \u00abDio non voglia, Signore; questo non ti accadr\u00e0 mai\u00bb. Ma egli, voltandosi, disse a Pietro: \u00abVa' dietro a me, Satana! Tu mi sei di scandalo, perch\u00e9 non pensi secondo Dio, ma secondo gli uomini!\u00bb.", "medita": "Ges\u00f9 cerca una verifica su quanto il suo messaggio sia stato recepito dai discepoli e, prendendola alla larga, chiede loro che cosa la gente pensi di Lui. Tutti si affrettano a rispondere, chi in un modo chi in un altro, ma a questo punto Ges\u00f9 affonda con la domanda diretta: <i>Ma voi, chi pensate che io sia?</i> Dal racconto sembra di intuire un momento di silenzio imbarazzato, rotto da Pietro che si fa portavoce di tutti e dichiara lapidariamente il fondamento della nostra fede: <i>Tu sei il Cristo, il figlio del Dio vivente.</i> Neanche Ges\u00f9 stesso, fino a quel momento, si era mai espresso in forma cos\u00ec perentoria! Beato te Pietro, che hai le idee cos\u00ec chiare, avremmo esclamato noi insieme a Ges\u00f9. Ma non dimentichiamo mai ci\u00f2 che Ges\u00f9 soggiunge e cio\u00e8 che la nostra fede non \u00e8 un merito, ma un dono. E un dono non solo non costituisce alcun merito per il destinatario ma anche, se questi lo accetta, lo obbliga. Quantomeno alla gratitudine e a far di tutto per esserne all'altezza. L'episodio sembra concludersi trionfalmente con l'annuncio da parte di Ges\u00f9 della sua Chiesa e con l'affidamento a Pietro della sua guida.\nMa Ges\u00f9 prosegue anticipando ai discepoli l'imminenza della sua passione, della sua morte e della sua resurrezione. E qui Pietro, che ormai possiamo identificare con la Chiesa che Ges\u00f9 ha appena annunciato affidandone proprio a lui la guida, fa il suo primo scivolone, rifiutandosi di accettare la sofferenza. E le parole di Ges\u00f9, da trionfali come erano un attimo prima, si fanno di condanna durissima, come mai sono in nessun'altra delle circostanze riportate dai Vangeli. \u00c8 un monito che risuona ancora oggi, per i rappresentanti della Chiesa, ma anche per tutti noi che ne facciamo parte.", "riflettere": "Quanto siamo coscienti dell'immensit\u00e0 del dono della fede che abbiamo ricevuto? Quanto spesso ci ricordiamo di ringraziare il Signore per questo? Signore Ges\u00f9, aiutaci ad essere comprensivi e generosi con tutti coloro che il dono della fede non lo hanno ricevuto o non lo hanno accettato, perch\u00e9 altrimenti i migliori saranno loro. Ci sentiamo bravi perch\u00e9 preghiamo, perch\u00e9 andiamo alla Messa, perch\u00e9 facciamo opere di carit\u00e0, ma quante volte per queste cose abbiamo davvero sopportato con serenit\u00e0 privazioni o sofferenze, anche lievi? Signore Ges\u00f9, dacci la forza di affrontare le difficolt\u00e0 che incontreremo nel nostro cammino di fede senza cedere alla tentazione di aggirarle.", "preghfin": "O Padre, che hai mandato il tuo Figlio ad insegnarci\nin parole ed opere cosa vuol dire Amare,\nsuscita nel cuore di noi fedeli la vocazione\nal servizio dei fratelli nella Chiesa.\nE perch\u00e9 questa si traduca in vocazione al Diaconato permanente,\nanche grazie alla testimonianza dei fratelli Diaconi permanenti\nche gi\u00e0 vivono in pienezza questa vocazione."}