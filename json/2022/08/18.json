{"day": 18, "month": 8, "year": 2022, "weekday": 4, "date_str": "gioved\u00ec 18 agosto 2022", "quotes": "Ez 36,23-28; Sal 50", "quote_vangelo": "secondo Matteo (22,1-14)", "curatore": "Alfredo e Giovanna Capparelli", "prevangelo": "", "indications": "", "preghiniz": "Crea in me, o Dio, un cuore puro,\nrinnova in me uno spirito saldo.\nNon scacciarmi dalla tua presenza\ne non privarmi del tuo santo spirito.\nRendimi la gioia della tua salvezza,\nsostienimi con uno spirito generoso.\nInsegner\u00f2 ai ribelli le tue vie\ne i peccatori a te ritorneranno.\n<i>(Salmo 50)</i>", "vangelo": "In quel tempo, Ges\u00f9, riprese a parlare con parabole [ai capi dei sacerdoti e ai farisei] e disse: \u00abIl regno dei cieli \u00e8 simile a un re, che fece una festa di nozze per suo figlio. Egli mand\u00f2 i suoi servi a chiamare gli invitati alle nozze, ma questi non volevano venire.\nMand\u00f2 di nuovo altri servi con quest'ordine: \u201cDite agli invitati: Ecco, ho preparato il mio pranzo; i miei buoi e gli animali ingrassati sono gi\u00e0 uccisi e tutto \u00e8 pronto; venite alle nozze!\u201d. Ma quelli non se ne curarono e andarono chi al proprio campo, chi ai propri affari; altri poi presero i suoi servi, li insultarono e li uccisero. Allora il re si indign\u00f2: mand\u00f2 le sue truppe, fece uccidere quegli assassini e diede alle fiamme la loro citt\u00e0.\nPoi disse ai suoi servi: \u201cLa festa di nozze \u00e8 pronta, ma gli invitati non erano degni; andate ora ai crocicchi delle strade e tutti quelli che troverete, chiamateli alle nozze\u201d. Usciti per le strade, quei servi radunarono tutti quelli che trovarono, cattivi e buoni, e la sala delle nozze si riemp\u00ec di commensali.\nIl re entr\u00f2 per vedere i commensali e l\u00ec scorse un uomo che non indossava l'abito nuziale. Gli disse: \u201cAmico, come mai sei entrato qui senza l'abito nuziale?\u201d. Quello ammutol\u00ec. Allora il re ordin\u00f2 ai servi: \u201cLegatelo mani e piedi e gettatelo fuori nelle tenebre; l\u00e0 sar\u00e0 pianto e stridore di denti\u201d.\nPerch\u00e9 molti sono chiamati, ma pochi eletti\u00bb.", "medita": "Gli ebrei, i primi ad essere invitati a partecipare alle nozze tra il Figlio e l'umanit\u00e0, hanno in gran parte declinato l'invito. Allora il Padre manda i suoi servi a chiamare altri invitati affinch\u00e9 la festa sia partecipata da pi\u00f9 persone possibili. La fede nella signoria di Ges\u00f9 \u00e8 l'unica condizione richiesta per aver diritto a partecipare alla festa; non importa essere buoni o cattivi, circoncisi o non circoncisi, schiavi o liberi. Noi siamo allo stesso tempo gli invitati alle nozze e i suoi servi che il Padre manda a chiamare prima gli amici e poi chiunque incontriamo nel nostro cammino. Nello svolgere questo compito che ci \u00e8 stato affidato possiamo essere insultati o addirittura uccisi, ma coloro che accettano l'invito ci saranno grati in eterno e questa consapevolezza ci deve spingere a non perdere occasione perch\u00e9 ogni uomo possa far festa con Dio.", "riflettere": "Ges\u00f9 \u00e8 l'amore delle nostra vita, \u00e8 nostro signore e maestro? Solo avendo questa consapevolezza possiamo prepararci a far festa con Dio in primizia in questa vita e in pienezza nella vita eterna.", "preghfin": "Preghiamo perch\u00e9 non abbiamo paura\ndi accettare l'invito al banchetto del Signore,\nanche se questo comporta\nideali grandi e ardui."}