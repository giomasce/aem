{"day": 30, "month": 8, "year": 2022, "weekday": 2, "date_str": "marted\u00ec 30 agosto 2022", "quotes": "1Cor 2,10b-16; Sal 144", "quote_vangelo": "secondo Luca (4,31-37)", "curatore": "Alfredo e Giovanna Capparelli", "prevangelo": "", "indications": "", "preghiniz": "Fedele \u00e8 il Signore in tutte le sue parole\ne buono in tutte le sue opere.\nIl Signore sostiene quelli che vacillano\ne rialza chiunque \u00e8 caduto.\n<i>(Salmo 144)</i>", "vangelo": "In quel tempo, Ges\u00f9 scese a Caf\u00e0rnao, citt\u00e0 della Galilea, e in giorno di sabato insegnava alla gente. Erano stupiti del suo insegnamento perch\u00e9 la sua parola aveva autorit\u00e0.\nNella sinagoga c'era un uomo che era posseduto da un demonio impuro; cominci\u00f2 a gridare forte: \u00abBasta! Che vuoi da noi, Ges\u00f9 Nazareno? Sei venuto a rovinarci? Io so chi tu sei: il santo di Dio!\u00bb.\nGes\u00f9 gli ordin\u00f2 severamente: \u00abTaci! Esci da lui!\u00bb. E il demonio lo gett\u00f2 a terra in mezzo alla gente e usc\u00ec da lui, senza fargli alcun male.\nTutti furono presi da timore e si dicevano l'un l'altro: \u00abChe parola \u00e8 mai questa, che comanda con autorit\u00e0 e potenza agli spiriti impuri ed essi se ne vanno?\u00bb. E la sua fama si diffondeva in ogni luogo della regione circostante.", "medita": "Il comportamento di Ges\u00f9 ci stupisce sempre perch\u00e9 \u00e8 veramente corrispondente al cuore dell'uomo. Tutti noi vorremmo avere le idee chiare sul senso della nostra esistenza ed essere capaci di trasmetterle agli altri con la stessa semplicit\u00e0 e franchezza; tutti noi vorremmo allontanare il male, guarire i malati e risuscitare i morti; e soprattutto tutti noi vorremmo avere la sua stessa familiarit\u00e0 con Dio. Ges\u00f9 \u00e8 capace di tutto questo perch\u00e9 \u00e8 al di sopra dei limiti umani. I nostri limiti, derivanti dal peccato originale che ci rende lontani da Dio e inclini al male, ci impediscono di amare, di perdonare, di parlare con franchezza e di operare con sicurezza nelle circostanze della giornata. Per avere la stessa umanit\u00e0 di Ges\u00f9 bisogna intraprendere un cammino di conversione utilizzando i \u201ccinque sassi\u201d che i veggenti di Medjugorje hanno indicato come strumenti privilegiati suggeriti dalla Madonna: la preghiera, la Riconciliazione, l'Eucarestia, l'ascolto della Parola e il digiuno.", "riflettere": "Vogliamo veramente essere familiari con Dio? Vogliamo essere imitatori di Ges\u00f9? Preghiera, Confessione, Comunione, meditazione della Scrittura e digiuno sono strumenti abituali del nostro cammino verso il Cielo?", "preghfin": "Preghiamo perch\u00e9 chi si riscontra\ndebole e indeciso di fronte al male:\ntrovi la forza per evitarlo e combatterlo\nnella preghiera e nella parola di Dio."}