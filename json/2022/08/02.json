{"day": 2, "month": 8, "year": 2022, "weekday": 2, "date_str": "marted\u00ec 2 agosto 2022", "quotes": "Ger 30,1-2.12-15.18-22; Sal 101", "quote_vangelo": "secondo Matteo (14,22-36)", "curatore": "Alfredo e Giovanna Capparelli", "prevangelo": "", "indications": "", "preghiniz": "Egli si volge alla preghiera dei derelitti,\nnon disprezza la loro preghiera.\nIl Signore si \u00e8 affacciato dall'alto del suo santuario,\ndal cielo ha guardato la terra,\nper ascoltare il sospiro del prigioniero,\nper liberare i condannati a morte.\n<i>(Salmo 101)</i>", "vangelo": "[Dopo che la folla ebbe mangiato], subito Ges\u00f9 costrinse i discepoli a salire sulla barca e a precederlo sull'altra riva, finch\u00e9 non avesse congedato la folla. Congedata la folla, sal\u00ec sul monte, in disparte, a pregare. Venuta la sera, egli se ne stava lass\u00f9, da solo.\nLa barca intanto distava gi\u00e0 molte miglia da terra ed era agitata dalle onde: il vento infatti era contrario. Sul finire della notte egli and\u00f2 verso di loro camminando sul mare. Vedendolo camminare sul mare, i discepoli furono sconvolti e dissero: \u00ab\u00c8 un fantasma!\u00bb e gridarono dalla paura. Ma subito Ges\u00f9 parl\u00f2 loro dicendo: \u00abCoraggio, sono io, non abbiate paura!\u00bb.\nPietro allora gli rispose: \u00abSignore, se sei tu, comandami di venire verso di te sulle acque\u00bb. Ed egli disse: \u00abVieni!\u00bb. Pietro scese dalla barca, si mise a camminare sulle acque e and\u00f2 verso Ges\u00f9. Ma, vedendo che il vento era forte, s'impaur\u00ec e, cominciando ad affondare, grid\u00f2: \u00abSignore, salvami!\u00bb. E subito Ges\u00f9 tese la mano, lo afferr\u00f2 e gli disse: \u00abUomo di poca fede, perch\u00e9 hai dubitato?\u00bb.\nAppena saliti sulla barca, il vento cess\u00f2. Quelli che erano sulla barca si prostrarono davanti a lui, dicendo: \u00abDavvero tu sei Figlio di Dio!\u00bb.\nCompiuta la traversata, approdarono a Genn\u00e8saret. E la gente del luogo, riconosciuto Ges\u00f9, diffuse la notizia in tutta la regione; gli portarono tutti i malati e lo pregavano di poter toccare almeno il lembo del suo mantello. E quanti lo toccarono furono guariti.", "medita": "Ges\u00f9 cammina tranquillo sulle acque mentre Pietro si spaventa e comincia ad affondare. Perch\u00e9 questa differenza? \u00c8 la fede incondizionata al Padre e la preghiera, cio\u00e8 il costante dialogo con Lui, che permette a Ges\u00f9 di camminare tranquillo sulle acque agitate, cio\u00e8 sulle avversit\u00e0 della vita nelle quali le persone normalmente si spaventano e si perdono. La vicinanza a Ges\u00f9 non ci priva delle avversit\u00e0 ma ci mostra la maniera (fede e preghiera) per affrontarle serenamente sapendo che \u201ctutto andr\u00e0 bene\u201d; il Padre ci ama e Ges\u00f9 \u00e8 andato a prepararci un posto perch\u00e9 siamo anche noi dove ora \u00e8 Lui.", "riflettere": "\u201cChi ci separer\u00e0 dunque dall'amore di Cristo? Forse la tribolazione, l'angoscia, la persecuzione, la fame, la nudit\u00e0, il pericolo, la spada?\u201d (Rm. 8, 35). Ges\u00f9 ha vissuto tutto questo prima di noi, ha detto al Padre \u201cnon sia fatta la mia volont\u00e0, ma la tua\u201d (Lc 22, 42). Siamo consapevoli che il progetto di Dio su ciascuno di noi \u00e8 pi\u00f9 grande del nostro e pertanto, se le avversit\u00e0 della vita non ci rendono felici, possiamo sempre avere la gioia nel cuore perch\u00e9 siamo amati da Lui?", "preghfin": "Quando non riusciamo a riconoscerti nei segni dei tempi:\nfortifica la nostra fede, Signore.\nQuando non comprendiamo la speranza che ci doni:\nfortifica la nostra fede, Signore.\nQuando abbiamo la pretesa di farcela con le sole nostre forze:\nfortifica la nostra fede, Signore.\nQuando il male sembra prevalere sulla tua Chiesa:\nfortifica la nostra fede, Signore.\nQuando non abbiamo desiderio e voglia di pregare:\nfortifica la nostra fede, Signore.\nQuando ci mettiamo alla ricerca del tuo volto:\nfortifica la nostra fede, Signore.\nQuando, sostenuti dalla grazia, affrontiamo le difficolt\u00e0:\nfortifica la nostra fede, Signore.\nQuando dubitiamo della tua vittoria finale:\nfortifica la nostra fede, Signore.\nQuando ti chiediamo le cose di cui abbiamo bisogno:\nfortifica la nostra fede, Signore.\nQuando saremo prossimi all'incontro definitivo con te:\nfortifica la nostra fede, Signore."}