{"day": 20, "month": 8, "year": 2022, "weekday": 6, "date_str": "sabato 20 agosto 2022", "quotes": "Ez 43,1-7a; Sal 84", "quote_vangelo": "secondo Matteo (23,1-12)", "curatore": "Alfredo e Giovanna Capparelli", "prevangelo": "", "indications": "San Bernardo", "preghiniz": "Misericordia e verit\u00e0 s'incontreranno,\ngiustizia e pace si baceranno.\nLa verit\u00e0 germoglier\u00e0 dalla terra\ne la giustizia si affaccer\u00e0 dal cielo.\n<i>(Salmo 84)</i>", "vangelo": "In quel tempo, Ges\u00f9 si rivolse alla folla e ai suoi discepoli dicendo: \u00abSulla cattedra di Mos\u00e8 si sono seduti gli scribi e i farisei. Praticate e osservate tutto ci\u00f2 che vi dicono, ma non agite secondo le loro opere, perch\u00e9 essi dicono e non fanno. Legano infatti fardelli pesanti e difficili da portare e li pongono sulle spalle della gente, ma essi non vogliono muoverli neppure con un dito.\nTutte le loro opere le fanno per essere ammirati dalla gente: allargano i loro filatt\u00e8ri e allungano le frange; si compiacciono dei posti d'onore nei banchetti, dei primi seggi nelle sinagoghe, dei saluti nelle piazze, come anche di essere chiamati \u201crabb\u00ec\u201d dalla gente.\nMa voi non fatevi chiamare \u201crabb\u00ec\u201d, perch\u00e9 uno solo \u00e8 il vostro Maestro e voi siete tutti fratelli. E non chiamate \u201cpadre\u201d nessuno di voi sulla terra, perch\u00e9 uno solo \u00e8 il Padre vostro, quello celeste. E non fatevi chiamare \u201cguide\u201d, perch\u00e9 uno solo \u00e8 la vostra Guida, il Cristo.\nChi tra voi \u00e8 pi\u00f9 grande, sar\u00e0 vostro servo; chi invece si esalter\u00e0, sar\u00e0 umiliato e chi si umilier\u00e0 sar\u00e0 esaltato\u00bb.", "medita": "Quanto \u00e8 diversa la logica umana da quella di Dio. Questa diversit\u00e0 risulta ancora pi\u00f9 evidente nell'ambiente della politica in cui la superbia e l'ipocrisia sono molto diffuse. La politica, come diceva san Paolo VI \u00e8 \u201cla forma pi\u00f9 alta di carit\u00e0\u201d (discorso alla FAO, 16 novembre 1970) ma \u00e8 anche la strada per il potere, e i politici sono soggetti ad una grande tentazione: quella di diventare schiavi del potere e di far di tutto per preservarlo. Ges\u00f9 ribalta la logica umana e dice che \u201cchi vuol diventare grande tra voi, sar\u00e0 vostro servitore\u201d (Mt 10, 44). Il pi\u00f9 grande non \u00e8 chi pu\u00f2 farsi servire dagli altri ma chi \u00e8 capace di servire gli altri. Se saremo utili agli altri con il nostro servizio potremo ricevere la loro riconoscenza e saremo grandi davanti agli uomini, ma anche se ricevessimo ingratitudine anzich\u00e9 riconoscenza (come spesso accade) saremo comunque grandi agli occhi di Dio.", "riflettere": "Faccio del servizio a fratelli il criterio del nostro agire quotidiano o utilizziamo i doni ricevuti per affermare noi stessi sottomettendo e prevaricando gli altri?", "preghfin": "Preghiamo per coloro\nche possiedono cultura e titoli accademici,\nperch\u00e9 non li usino per progetti di ambizione\no per sopraffare i meno colti,\nma mettano il loro sapere a servizio dei fratelli."}