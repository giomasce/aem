{"day": 7, "month": 8, "year": 2022, "weekday": 7, "date_str": "domenica 7 agosto 2022", "quotes": "Sap 18,6-9; Sal 32; Eb 11,1-2.8-19", "quote_vangelo": "secondo Luca (12,32-48)", "curatore": "Alfredo e Giovanna Capparelli", "prevangelo": "", "indications": "Salterio: terza settimana", "preghiniz": "Beata la nazione che ha il Signore come Dio,\nil popolo che egli ha scelto come sua eredit\u00e0.\nEcco, l'occhio del Signore \u00e8 su chi lo teme,\nsu chi spera nel suo amore,\nper liberarlo dalla morte\ne nutrirlo in tempo di fame.\n<i>(Salmo 32)</i>", "vangelo": "In quel tempo, Ges\u00f9 disse ai suoi discepoli: \u00abNon temere, piccolo gregge, perch\u00e9 al Padre vostro \u00e8 piaciuto dare a voi il Regno. Vendete ci\u00f2 che possedete e datelo in elemosina; fatevi borse che non invecchiano, un tesoro sicuro nei cieli, dove ladro non arriva e tarlo non consuma. Perch\u00e9, dov'\u00e8 il vostro tesoro, l\u00e0 sar\u00e0 anche il vostro cuore.\nSiate pronti, con le vesti strette ai fianchi e le lampade accese; siate simili a quelli che aspettano il loro padrone quando torna dalle nozze, in modo che, quando arriva e bussa, gli aprano subito.\nBeati quei servi che il padrone al suo ritorno trover\u00e0 ancora svegli; in verit\u00e0 io vi dico, si stringer\u00e0 le vesti ai fianchi, li far\u00e0 mettere a tavola e passer\u00e0 a servirli. E se, giungendo nel mezzo della notte o prima dell'alba, li trover\u00e0 cos\u00ec, beati loro!\nCercate di capire questo: se il padrone di casa sapesse a quale ora viene il ladro, non si lascerebbe scassinare la casa. Anche voi tenetevi pronti perch\u00e9, nell'ora che non immaginate, viene il Figlio dell'uomo\u00bb.\nAllora Pietro disse: \u00abSignore, questa parabola la dici per noi o anche per tutti?\u00bb.\nIl Signore rispose: \u00abChi \u00e8 dunque l'amministratore fidato e prudente, che il padrone metter\u00e0 a capo della sua servit\u00f9 per dare la razione di cibo a tempo debito? Beato quel servo che il padrone, arrivando, trover\u00e0 ad agire cos\u00ec. Davvero io vi dico che lo metter\u00e0 a capo di tutti i suoi averi.\nMa se quel servo dicesse in cuor suo: \u201cIl mio padrone tarda a venire\u201d, e cominciasse a percuotere i servi e le serve, a mangiare, a bere e a ubriacarsi, il padrone di quel servo arriver\u00e0 un giorno in cui non se l'aspetta e a un'ora che non sa, lo punir\u00e0 severamente e gli infligger\u00e0 la sorte che meritano gli infedeli.\nIl servo che, conoscendo la volont\u00e0 del padrone, non avr\u00e0 disposto o agito secondo la sua volont\u00e0, ricever\u00e0 molte percosse; quello invece che, non conoscendola, avr\u00e0 fatto cose meritevoli di percosse, ne ricever\u00e0 poche.\nA chiunque fu dato molto, molto sar\u00e0 chiesto; a chi fu affidato molto, sar\u00e0 richiesto molto di pi\u00f9\u00bb.", "medita": "Questo brano evangelico inizia con una tenerissima frase di Ges\u00f9 rivolta a noi tutti: \u201cNon temere, piccolo gregge, perch\u00e9 al Padre vostro \u00e8 piaciuto dare a voi il Regno\u201d. Tuttavia, Ges\u00f9 ci dice che l'accesso al Regno del Padre non \u00e8 scontato: \u00e8 necessario agire \u201csecondo sua volont\u00e0\u201d mediante l'elemosina, il servizio e la vigilanza. Il servo che agir\u00e0 cos\u00ec sar\u00e0 beato, cio\u00e8 gioioso, in terra e in cielo. Diversamente chi sar\u00e0 dimentico dei bisogni dei fratelli, distratto dai piaceri mondani, prover\u00e0 in cuor suo il dolore della lontananza da Dio in terra e in cielo. Alla fine del brano Ges\u00f9 opera una distinzione tra coloro che conoscendo la volont\u00e0 del Padre, cio\u00e8 i cristiani, l'hanno disattesa e coloro che non l'hanno conosciuta. I primi saranno trattati pi\u00f9 duramente dei secondi perch\u00e9 ad essi \u00e8 stata indicata la via della salvezza ma non l'hanno voluta percorrere.", "riflettere": "Siamo consapevoli che essere cristiani \u00e8 un gran privilegio e al tempo stesso una grande responsabilit\u00e0? Essendo divenuti familiari di Dio e di Maria godiamo della consolazione che questo stato comporta ma dobbiamo anche mostrare riconoscenza per il dono ricevuto attraverso la gratuit\u00e0 verso i fratelli.", "preghfin": "Preghiamo perch\u00e9 la familiarit\u00e0 quotidiana con la parola di Dio\nci renda capaci di valutare con maturo discernimento\nci\u00f2 che Dio vuole nelle concrete situazioni della vita."}