{"day": 29, "month": 8, "year": 2022, "weekday": 1, "date_str": "luned\u00ec 29 agosto 2022", "quotes": "Ger 1,17-19; Sal 70", "quote_vangelo": "secondo Marco (6,17-29)", "curatore": "Alfredo e Giovanna Capparelli", "prevangelo": "", "indications": "Martirio di San Giovanni Battista", "preghiniz": "La mia bocca racconter\u00e0 la tua giustizia,\nogni giorno la tua salvezza.\nFin dalla giovinezza, o Dio, mi hai istruito\ne oggi ancora proclamo le tue meraviglie.\n<i>(Salmo 70)</i>", "vangelo": "In quel tempo, Erode aveva mandato ad arrestare Giovanni e lo aveva messo in prigione a causa di Erod\u00ecade, moglie di suo fratello Filippo, perch\u00e9 l'aveva sposata. Giovanni infatti diceva a Erode: \u00abNon ti \u00e8 lecito tenere con te la moglie di tuo fratello\u00bb. Per questo Erod\u00ecade lo odiava e voleva farlo uccidere, ma non poteva, perch\u00e9 Erode temeva Giovanni, sapendolo uomo giusto e santo, e vigilava su di lui; nell'ascoltarlo restava molto perplesso, tuttavia lo ascoltava volentieri.\nVenne per\u00f2 il giorno propizio, quando Erode, per il suo compleanno, fece un banchetto per i pi\u00f9 alti funzionari della sua corte, gli ufficiali dell'esercito e i notabili della Galilea. Entrata la figlia della stessa Erod\u00ecade, danz\u00f2 e piacque a Erode e ai commensali. Allora il re disse alla fanciulla: \u00abChiedimi quello che vuoi e io te lo dar\u00f2\u00bb. E le giur\u00f2 pi\u00f9 volte: \u00abQualsiasi cosa mi chiederai, te la dar\u00f2, fosse anche la met\u00e0 del mio regno\u00bb. Ella usc\u00ec e disse alla madre: \u00abChe cosa devo chiedere?\u00bb. Quella rispose: \u00abLa testa di Giovanni il Battista\u00bb. E subito, entrata di corsa dal re, fece la richiesta, dicendo: \u00abVoglio che tu mi dia adesso, su un vassoio, la testa di Giovanni il Battista\u00bb. Il re, fattosi molto triste, a motivo del giuramento e dei commensali non volle opporle un rifiuto.\nE subito il re mand\u00f2 una guardia e ordin\u00f2 che gli fosse portata la testa di Giovanni. La guardia and\u00f2, lo decapit\u00f2 in prigione e ne port\u00f2 la testa su un vassoio, la diede alla fanciulla e la fanciulla la diede a sua madre. I discepoli di Giovanni, saputo il fatto, vennero, ne presero il cadavere e lo posero in un sepolcro.", "medita": "Giovanni \u00e8 una persona autentica, in cui non c'\u00e8 ipocrisia. Per questo \u00e8 anche una persona scomoda: manifesta la realt\u00e0 per quella che \u00e8 e ci\u00f2 d\u00e0 fastidio agli ipocriti, a coloro che vogliono fare ci\u00f2 che gli pare ed allo stesso tempo pretendono di avere una buona reputazione ed essere rispettati dagli uomini. Giovanni paga la sua testimonianza alla verit\u00e0 con la vita e in questo anticipa il destino di Ges\u00f9 e di ogni cristiano. Infatti, ogni discepolo di Ges\u00f9, se vuole essere un autentico testimone, deve risultare scomodo, subire persecuzioni ed essere disposto a donare la vita nella consapevolezza che una vita donata \u00e8 una vita guadagnata. \u201cNon abbiate paura di quelli che uccidono il corpo, ma non hanno potere di uccidere l'anima; temete piuttosto colui che ha il potere di far perire e l'anima e il corpo nella Geenna\u201d (Mt 10, 28).", "riflettere": "Di fronte ad una verit\u00e0 negata faccio finta di niente o cerco di affermarla? Di fronte alla mistificazione dell'aborto, dell'eutanasia, del suicidio assistito, dell'abbandono terapeutico, dell'utero in affitto ho un atteggiamento \u201cpoliticamente corretto\u201d o mi batto per riconosce e difendere la dignit\u00e0 e l'inviolabilit\u00e0 della vita umana dal concepimento alla morte naturale?", "preghfin": "Preghiamo per i governanti perch\u00e9,\nstimolati dalla presenza incisiva dei cristiani,\nsiano disposti a rifiutare decisamente\nl'ipocrisia, la prepotenza e ogni sorta di violenza\nnei confronti della vita umana."}