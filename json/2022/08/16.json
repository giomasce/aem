{"day": 16, "month": 8, "year": 2022, "weekday": 2, "date_str": "marted\u00ec 16 agosto 2022", "quotes": "Ez 28,1-10; Dt 32,26-28.30.35b-36a", "quote_vangelo": "secondo Matteo (19,23-30)", "curatore": "Alfredo e Giovanna Capparelli", "prevangelo": "", "indications": "", "preghiniz": "Signore insegnaci a non amare soltanto noi stessi,\na non amare soltanto i nostri cari,\na non amare soltanto quelli che ci amano.\nInsegnaci a pensare agli altri,\nad amare quelli che nessuno ama.\nNon permettere, o Signore, che noi viviamo felici da soli.\nFacci sentire il grido silenzioso dei poveri,\nrendici inquieti di fronte alla povert\u00e0,\nliberaci dal nostro egoismo.", "vangelo": "In quel tempo, Ges\u00f9 disse ai suoi discepoli: \u00abIn verit\u00e0 io vi dico: difficilmente un ricco entrer\u00e0 nel regno dei cieli. Ve lo ripeto: \u00e8 pi\u00f9 facile che un cammello passi per la cruna di un ago, che un ricco entri nel regno di Dio\u00bb.\nA queste parole i discepoli rimasero molto stupiti e dicevano: \u00abAllora, chi pu\u00f2 essere salvato?\u00bb. Ges\u00f9 li guard\u00f2 e disse: \u00abQuesto \u00e8 impossibile agli uomini, ma a Dio tutto \u00e8 possibile\u00bb.\nAllora Pietro gli rispose: \u00abEcco, noi abbiamo lasciato tutto e ti abbiamo seguito; che cosa dunque ne avremo?\u00bb. E Ges\u00f9 disse loro: \u00abIn verit\u00e0 io vi dico: voi che mi avete seguito, quando il Figlio dell'uomo sar\u00e0 seduto sul trono della sua gloria, alla rigenerazione del mondo, siederete anche voi su dodici troni a giudicare le dodici trib\u00f9 d'Israele. Chiunque avr\u00e0 lasciato case, o fratelli, o sorelle, o padre, o madre, o figli, o campi per il mio nome, ricever\u00e0 cento volte tanto e avr\u00e0 in eredit\u00e0 la vita eterna. Molti dei primi saranno ultimi e molti degli ultimi saranno primi\u00bb.", "medita": "Ci\u00f2 che impedisce all'uomo di entrare nel regno dei cieli non \u00e8 la ricchezza in quanto tale ma il modo di rapportarsi ad essa. I discepoli non erano ricchi ma si sentono comunque interpellati personalmente dalle parole di Ges\u00f9; il maestro, infatti, non fa riferimento solo alla ricchezza economica ma ad ogni ricchezza e, in ultima analisi, alla stessa vita. Chi vuol conservare la propria vita per s\u00e9 la perde, mentre chi la spende per Dio e per i fratelli ottiene la gioia nel cuore (il centuplo quaggi\u00f9) e nel futuro la vita eterna. Il criterio per accedere al regno dei cieli \u00e8 la condivisione e il dono. Ci\u00f2 che si condivide ci apre alla relazione con l'altro; ci\u00f2 che non si condivide ci separa dalla relazione con il Signore e con i fratelli. La relazione \u00e8 la festa della vita. Citando Gabriele D'Annunzio, alla fine della vita ci si rende conto che \u201cIo ho quel che ho donato\u201d.", "riflettere": "Viviamo la vita nella prospettiva della salvezza? Usiamo i nostri beni per stringere relazioni significative con i fratelli? Facciamo esperienza che c'\u00e8 pi\u00f9 gioia nel dare che nel possedere?", "preghfin": "Preghiamo per i ricchi,\nperch\u00e9 non si lascino assorbire completamente\ndagli interessi economici e non siano sedotti dall'avidit\u00e0;\nperch\u00e9 ascoltino il grido dei poveri\ne aprano l'animo alle loro necessit\u00e0.\nPreghiamo anche per il poveri,\nperch\u00e9 non siano pervasi da un sentimento di invidia verso i ricchi\ne perch\u00e9 facciano esperienza della Provvidenza."}