{"day": 12, "month": 8, "year": 2022, "weekday": 5, "date_str": "venerd\u00ec 12 agosto 2022", "quotes": "Ez 16,1-15.60.63; Is 12,2-6", "quote_vangelo": "secondo Matteo (19,3-12)", "curatore": "Alfredo e Giovanna Capparelli", "prevangelo": "", "indications": "", "preghiniz": "Ecco, Dio \u00e8 la mia salvezza;\nio avr\u00f2 fiducia, non avr\u00f2 timore,\nperch\u00e9 mia forza e mio canto \u00e8 il Signore;\negli \u00e8 stato la mia salvezza.\n<i>(Isaia 12)</i>", "vangelo": "In quel tempo, si avvicinarono a Ges\u00f9 alcuni farisei per metterlo alla prova e gli chiesero: \u00ab\u00c8 lecito a un uomo ripudiare la propria moglie per qualsiasi motivo?\u00bb.\nEgli rispose: \u00abNon avete letto che il Creatore da principio li fece maschio e femmina e disse: \u201cPer questo l'uomo lascer\u00e0 il padre e la madre e si unir\u00e0 a sua moglie e i due diventeranno una sola carne\u201d? Cos\u00ec non sono pi\u00f9 due, ma una sola carne. Dunque l'uomo non divida quello che Dio ha congiunto\u00bb.\nGli domandarono: \u00abPerch\u00e9 allora Mos\u00e8 ha ordinato di darle l'atto di ripudio e di ripudiarla?\u00bb.\nRispose loro: \u00abPer la durezza del vostro cuore Mos\u00e8 vi ha permesso di ripudiare le vostre mogli; all'inizio per\u00f2 non fu cos\u00ec. Ma io vi dico: chiunque ripudia la propria moglie, se non in caso di unione illegittima, e ne sposa un'altra, commette adulterio\u00bb.\nGli dissero i suoi discepoli: \u00abSe questa \u00e8 la situazione dell'uomo rispetto alla donna, non conviene sposarsi\u00bb.\nEgli rispose loro: \u00abNon tutti capiscono questa parola, ma solo coloro ai quali \u00e8 stato concesso. Infatti vi sono eunuchi che sono nati cos\u00ec dal grembo della madre, e ve ne sono altri che sono stati resi tali dagli uomini, e ve ne sono altri ancora che si sono resi tali per il regno dei cieli. Chi pu\u00f2 capire, capisca\u00bb.", "medita": "Il progetto di salvezza e con esso la rivelazione si dipana all'uomo nella gradualit\u00e0. L'uomo, dopo il peccato originale, \u00e8 cos\u00ec egoista che non \u00e8 in grado di comprendere interamente la Verit\u00e0. La legge di Mos\u00e8 \u00e8 una tappa intermedia di questo cammino che ha il suo culmine nella rivelazione di Ges\u00f9, ma che sar\u00e0 completato nel corso della storia dallo Spirito Santo che accompagner\u00e0 l'umanit\u00e0, per mezzo della Chiesa, e le insegner\u00e0 ogni cosa e le ricorder\u00e0 tutto quello che Ges\u00f9 ha detto (cfr. Gv 14, 26). Nel progetto di salvezza di Dio il matrimonio e di conseguenza la famiglia hanno un ruolo centrale. Ma il matrimonio \u00e8 per sua natura indissolubile, perch\u00e9 \u00e8 Dio che congiunge l'uomo e la donna con la forza dello Spirito Santo effuso nella celebrazione del sacramento e li rende una sola carne che solo la morte pu\u00f2 separare. Nella logica umana l'indissolubilit\u00e0 del matrimonio \u00e8 assai limitante e sono i suoi discepoli (e non i farisei) a dirgli che se le cose stanno cos\u00ec \u201cnon conviene sposarsi\u201d. Ma Ges\u00f9 replica che per accedere al regno dei cieli l'uomo deve rendersi fedele e casto. La castit\u00e0 di un uomo sposato non \u00e8 molto diversa da quella di un religioso; quest'ultimo deve rinunciare a tutte le donne; allo stesso modo l'uomo sposato deve rinunciare a tutte le donne, tranne una. Infatti, l'amore coniugale, nella volont\u00e0 del Creatore, \u00e8 per sua natura un dono esclusivo, totale, nello spazio e nel tempo, \u00e8 tutto per sempre. La famiglia, costituita nel matrimonio, \u00e8 immagine di Dio e Dio \u00e8 fedele per sempre perch\u00e9 non pu\u00f2 rinnegare s\u00e9 stesso (cfr. 2Tm 2, 13).", "riflettere": "Siamo consapevoli che l'uomo e la donna amanti, uniti da un valido matrimonio, sono l'immagine di Dio? Che la virt\u00f9 della castit\u00e0 \u00e8 requisito di fedelt\u00e0 e dunque di autentico amore?", "preghfin": "Preghiamo per i coniugi,\nperch\u00e9 possano sentire che \u00e8 possibile e bello\nvivere un amore fedele e indissolubile,\ne per tutte le famiglie provate dall'infedelt\u00e0,\nperch\u00e9 pensando alla bont\u00e0 di Dio verso il suo popolo infedele,\nsappiamo far prevalere il perdono e l'amore reciproco."}