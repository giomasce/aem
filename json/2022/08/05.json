{"day": 5, "month": 8, "year": 2022, "weekday": 5, "date_str": "venerd\u00ec 5 agosto 2022", "quotes": "Na 2,1.3;3,1-3.6-7; Dt 32,35-36.39.41", "quote_vangelo": "secondo Matteo (16,24-28)", "curatore": "Alfredo e Giovanna Capparelli", "prevangelo": "", "indications": "", "preghiniz": "Il Signore far\u00e0 giustizia al suo popolo\ne dei suoi servi avr\u00e0 compassione.\n<i>(Deuteronomio 32)</i>", "vangelo": "In quel tempo, Ges\u00f9 disse ai suoi discepoli: \u00abSe qualcuno vuole venire dietro a me, rinneghi se stesso, prenda la sua croce e mi segua. Perch\u00e9 chi vuole salvare la propria vita, la perder\u00e0; ma chi perder\u00e0 la propria vita per causa mia, la trover\u00e0. Infatti quale vantaggio avr\u00e0 un uomo se guadagner\u00e0 il mondo intero, ma perder\u00e0 la propria vita? O che cosa un uomo potr\u00e0 dare in cambio della propria vita?\nPerch\u00e9 il Figlio dell'uomo sta per venire nella gloria del Padre suo, con i suoi angeli, e allora render\u00e0 a ciascuno secondo le sue azioni.\nIn verit\u00e0 io vi dico: vi sono alcuni tra i presenti che non moriranno, prima di aver visto venire il Figlio dell'uomo con il suo regno\u00bb.", "medita": "Ges\u00f9 in questo brano ci dice che chi vuole essere suo discepolo deve essere disposto a rinunciare a propri progetti, aspettative, desideri e seguirlo, cio\u00e8 di avere fiducia in lui, e quindi di considerare la sua volont\u00e0 pi\u00f9 importante della propria. Ges\u00f9 ci dice inoltre di essere pronti a prendere la propria croce perch\u00e9 seguirlo comporta inevitabili conflitti, persecuzioni e talvolta pu\u00f2 costare anche la vita stessa. Ma perch\u00e9 prendere questa decisione? \u201cQuale vantaggio avr\u00e0 l'uomo\u201d? Ges\u00f9 risponde che \u201cchi avr\u00e0 perduto propria vita per causa mia, la trover\u00e0\u201d. Quindi, Ges\u00f9 promette una vita nuova, densa di gusto, di significato e promette anche una vita oltre la vita, una vita eterna. Spendere o addirittura perdere la vita per seguire Ges\u00f9 significa comunque guadagnare una vita nuova. Chi invece preferisce tenersi la sua vita cos\u00ec com'\u00e8, senza preoccuparsi della volont\u00e0 di Dio e del progetto che Dio ha su ciascuno di noi, sta sprecando la sua vita perch\u00e9 una vita effimera, talvolta euforica, \u00e8 una vita senza significato e alla fine senza prospettive. Se un uomo dedica la sua esistenza a passare da un divertimento all'altro oppure a possedere cose o ad avere successo alla fine comunque dovr\u00e0 lasciare tutto e cosa gli rester\u00e0? Se un uomo non si preoccupa oggi della vita che lo aspetta nel mondo a venire, tutto ci\u00f2 che ha guadagnato in questa vita non gli sar\u00e0 di nessuna utilit\u00e0 e la morte sar\u00e0 come un ladro che viene all'improvviso e gli ruba tutto ci\u00f2 che ha.", "riflettere": "Siamo consapevoli che senza la croce non c'\u00e8 salvezza? Siamo cristiani in pantofole, cristiani da pasticceria oppure sentiamo il peso della croce e percepiamo il gusto della gioia che ne consegue?", "preghfin": "Preghiamo per coloro che sono troppo occupati\nnel garantirsi una vita economicamente sicura;\nil Signore faccia loro comprendere la caducit\u00e0 delle cose umane.\nPer chi sente troppo pesante la croce ricevuta;\nperch\u00e9 ci aiutiamo a portare i pesi gli uni gli altri."}