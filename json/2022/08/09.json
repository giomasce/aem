{"day": 9, "month": 8, "year": 2022, "weekday": 2, "date_str": "marted\u00ec 9 agosto 2022", "quotes": "Os 2,16b.17b.21-22; Sal 44", "quote_vangelo": "secondo Matteo (25,1-13)", "curatore": "Alfredo e Giovanna Capparelli", "prevangelo": "", "indications": "Santa Teresa Benedetta della Croce", "preghiniz": "Ascolta, figlia, guarda, porgi l'orecchio:\ndimentica il tuo popolo e la casa di tuo padre;\nil re \u00e8 invaghito della tua bellezza.\n\u00c8 lui il tuo signore: rendigli omaggio.\n<i>(Salmo 44)</i>", "vangelo": "In quel tempo, Ges\u00f9 disse ai suoi discepoli questa parabola: \u00abIl regno dei cieli sar\u00e0 simile a dieci vergini che presero le loro lampade e uscirono incontro allo sposo. Cinque di esse erano stolte e cinque sagge; le stolte presero le loro lampade, ma non presero con s\u00e9 l'olio; le sagge invece, insieme alle loro lampade, presero anche l'olio in piccoli vasi. Poich\u00e9 lo sposo tardava, si assopirono tutte e si addormentarono.\nA mezzanotte si alz\u00f2 un grido: \u201cEcco lo sposo! Andategli incontro!\u201d. Allora tutte quelle vergini si destarono e prepararono le loro lampade. Le stolte dissero alle sagge: \u201cDateci un po' del vostro olio, perch\u00e9 le nostre lampade si spengono\u201d. Le sagge risposero: \u201cNo, perch\u00e9 non venga a mancare a noi e a voi; andate piuttosto dai venditori e compratevene\u201d.\nOra, mentre quelle andavano a comprare l'olio, arriv\u00f2 lo sposo e le vergini che erano pronte entrarono con lui alle nozze, e la porta fu chiusa. Pi\u00f9 tardi arrivarono anche le altre vergini e incominciarono a dire: \u201cSignore, signore, aprici!\u201d. Ma egli rispose: \u201cIn verit\u00e0 io vi dico: non vi conosco\u201d.\nVegliate dunque, perch\u00e9 non sapete n\u00e9 il giorno n\u00e9 l'ora\u00bb.", "medita": "Raccontando questa parabola Ges\u00f9 vuole raggiungere una doppia finalit\u00e0: mantenere viva la certezza dell'incontro con il Signore (lo sposo) e suggerire come comportarsi nel tempo della nostra vita terrena (l'attesa). Il regno dei cieli \u00e8 paragonato ai preparativi di una festa di nozze a cui \u00e8 inviata l'umanit\u00e0 in attesa (le dieci vergini). Il Signore tarda, cio\u00e8 non risponde immediatamente alle aspettative umane, e tutta l'umanit\u00e0 vive in funzione della soddisfazione dei bisogni del tempo presente (tutte le vergini si addormentano), ma solo chi ha compiuto la volont\u00e0 di Dio (l'olio) ha un cuore gioioso capace di illuminare la propria vita (le lampade) ed \u00e8 predisposto ad incontrare il Signore ed entrare con lui in Paradiso (le nozze). Chi ha un'anima cupa, vuota, perch\u00e9 ha vissuto una vita senza frutto, lontana dalla volont\u00e0 di Dio, non pu\u00f2 attingere alla gioia altrui e quindi non pu\u00f2 festeggiare insieme allo sposo. Chi invece ha riempito la propria vita di opere buone \u00e8 luminoso e con la propria luce pu\u00f2 partecipare all'immensa luce del Paradiso. In conclusione, se sapremo vegliare, cio\u00e8 non distrarci in cose vane ma stare attenti a compiere la volont\u00e0 di Dio, saremo gioiosi e quindi luminosi gi\u00e0 in terra e pienamente in Cielo. \u00c8 significativo osservare come le persone buone siano effettivamente luminose; l'anima si rispecchia negli occhi e \u201cl'occhio \u00e8 la lucerna del corpo\u201d (Mt 6, 22). Pensiamo, ad esempio, al volto di santa Madre Teresa o di beata Chiara Luce Badano.", "riflettere": "I nostri occhi sorridono, sbrilluccicano o sono cupi? Il sorriso delle labbra lo possiamo forzare ma quello degli occhi no. Solo un cuore gioioso pu\u00f2 rendere gli occhi, il volto e tutto il corpo luminoso.", "preghfin": "Preghiamo perch\u00e9 riconosciamo\nnell'ora della morte\nil momento in cui incontrare\nlo sposo/a, l'atteso/a."}