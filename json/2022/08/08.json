{"day": 8, "month": 8, "year": 2022, "weekday": 1, "date_str": "luned\u00ec 8 agosto 2022", "quotes": "Ez 1,2-5.24-28c; Sal 148", "quote_vangelo": "secondo Matteo (17,22-27)", "curatore": "Alfredo e Giovanna Capparelli", "prevangelo": "", "indications": "San Domenico", "preghiniz": "I re della terra e i popoli tutti,\ni governanti e i giudici della terra,\ni giovani e le ragazze,\ni vecchi insieme ai bambini\nlodino il nome del Signore.\n<i>(Salmo 148)</i>", "vangelo": "In quel tempo, mentre si trovavano insieme in Galilea, Ges\u00f9 disse ai suoi discepoli: \u00abIl Figlio dell'uomo sta per essere consegnato nelle mani degli uomini e lo uccideranno, ma il terzo giorno risorger\u00e0\u00bb. Ed essi furono molto rattristati.\nQuando furono giunti a Caf\u00e0rnao, quelli che riscuotevano la tassa per il tempio si avvicinarono a Pietro e gli dissero: \u00abIl vostro maestro non paga la tassa?\u00bb. Rispose: \u00abS\u00ec\u00bb.\nMentre entrava in casa, Ges\u00f9 lo prevenne dicendo: \u00abChe cosa ti pare, Simone? I re della terra da chi riscuotono le tasse e i tributi? Dai propri figli o dagli estranei?\u00bb. Rispose: \u00abDagli estranei\u00bb.\nE Ges\u00f9 replic\u00f2: \u00abQuindi i figli sono liberi. Ma, per evitare di scandalizzarli, va' al mare, getta l'amo e prendi il primo pesce che viene su, aprigli la bocca e vi troverai una moneta d'argento. Prendila e consegnala loro per me e per te\u00bb.", "medita": "Questo brano del Vangelo ci ricorda che nessuno deve sentirsi esentato dal rispetto della legalit\u00e0, tanto pi\u00f9 le autorit\u00e0 che rappresentano lo Stato, perch\u00e9 lo Stato pone le regole ma \u00e8 sottoposto alle regole stesse. Spesso invece i potenti si sentono onnipotenti e violano quelle leggi di cui impongono il rispetto ai deboli. Ges\u00f9, al contrario, che essendo onnipotente potrebbe legittimamente porsi al di sopra della legge, al fine di non scandalizzare le persone semplici, decide di rispettare la legge e, senza entrare nel merito se essa sia giusta o ingiusta, pagare le imposte. Invece, molti uomini facoltosi, per i quali sarebbe facile senza troppo sforzo pagare quanto dovuto, cercano stratagemmi per non contribuire al bene comune.", "riflettere": "Siamo consapevoli che eludere o evadere le norme fiscali significa rubare allo Stato, ai nostri concittadini e in ultima analisi ai poveri che dovrebbero essere i principali beneficiari delle risorse raccolte dall'erario?", "preghfin": "Preghiamo perch\u00e9 tutti i cristiani\nsentano l'urgenza di essere luce del mondo e sale della terra\ne perch\u00e9 il Signore conceda, a chi \u00e8 alla ricerca della verit\u00e0,\nil dono di incontrare la luce di Cristo\nnel volto e nelle azioni dei cristiani."}