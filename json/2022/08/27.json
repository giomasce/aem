{"day": 27, "month": 8, "year": 2022, "weekday": 6, "date_str": "sabato 27 agosto 2022", "quotes": "1Cor 1,26-31; Sal 32", "quote_vangelo": "secondo Matteo (25,14-30)", "curatore": "Alfredo e Giovanna Capparelli", "prevangelo": "", "indications": "Santa Monica", "preghiniz": "La bont\u00e0 del Signore \u00e8 senza fine per quelli che lo temono,\ne la sua misericordia per i figli dei loro figli,\nper quelli che custodiscono il suo patto\ne si ricordano di mettere in pratica i suoi comandamenti.\n<i>(Salmo 103)</i>", "vangelo": "In quel tempo, Ges\u00f9 disse ai suoi discepoli questa parabola: \u00abAvverr\u00e0 come a un uomo che, partendo per un viaggio, chiam\u00f2 i suoi servi e consegn\u00f2 loro i suoi beni. A uno diede cinque talenti, a un altro due, a un altro uno, secondo le capacit\u00e0 di ciascuno; poi part\u00ec.\nSubito colui che aveva ricevuto cinque talenti and\u00f2 a impiegarli, e ne guadagn\u00f2 altri cinque. Cos\u00ec anche quello che ne aveva ricevuti due, ne guadagn\u00f2 altri due. Colui invece che aveva ricevuto un solo talento, and\u00f2 a fare una buca nel terreno e vi nascose il denaro del suo padrone.\nDopo molto tempo il padrone di quei servi torn\u00f2 e volle regolare i conti con loro.\nSi present\u00f2 colui che aveva ricevuto cinque talenti e ne port\u00f2 altri cinque, dicendo: \u201cSignore, mi hai consegnato cinque talenti; ecco, ne ho guadagnati altri cinque\u201d. \u201cBene, servo buono e fedele \u2013 gli disse il suo padrone \u2013, sei stato fedele nel poco, ti dar\u00f2 potere su molto; prendi parte alla gioia del tuo padrone\u201d.\nSi present\u00f2 poi colui che aveva ricevuto due talenti e disse: \u201cSignore, mi hai consegnato due talenti; ecco, ne ho guadagnati altri due\u201d. \u201cBene, servo buono e fedele \u2013 gli disse il suo padrone \u2013, sei stato fedele nel poco, ti dar\u00f2 potere su molto; prendi parte alla gioia del tuo padrone\u201d.\nSi present\u00f2 infine anche colui che aveva ricevuto un solo talento e disse: \u201cSignore, so che sei un uomo duro, che mieti dove non hai seminato e raccogli dove non hai sparso. Ho avuto paura e sono andato a nascondere il tuo talento sotto terra: ecco ci\u00f2 che \u00e8 tuo\u201d.\nIl padrone gli rispose: \u201cServo malvagio e pigro, tu sapevi che mieto dove non ho seminato e raccolgo dove non ho sparso; avresti dovuto affidare il mio denaro ai banchieri e cos\u00ec, ritornando, avrei ritirato il mio con l'interesse. Toglietegli dunque il talento, e datelo a chi ha i dieci talenti. Perch\u00e9 a chiunque ha, verr\u00e0 dato e sar\u00e0 nell'abbondanza; ma a chi non ha, verr\u00e0 tolto anche quello che ha. E il servo inutile gettatelo fuori nelle tenebre; l\u00e0 sar\u00e0 pianto e stridore di denti\u201d\u00bb.", "medita": "Leggendo questo brano si corre facilmente nell'errore di considerare i talenti come doni da utilizzare per i propri progetti personali, per cui ci appare ingiusto che ad alcuni vengano dati cinque talenti, ad altri due e ad altri uno. Ancor pi\u00f9 ingiusto ci risulta il fatto che il talento di colui che non lo ha trafficato venga dato a chi ne ha dieci. In realt\u00e0, leggendo con attenzione, comprendiamo che i talenti vengono dati a ciascuno secondo le proprie capacit\u00e0 e pi\u00f9 che doni da utilizzare si tratta di servizi da svolgere, per cui il talento improduttivo viene dato a chi ha dimostrato maggiore operosit\u00e0. Ma come dobbiamo trafficare questi talenti? La parabola dei talenti precede quella del giudizio finale in cui apprendiamo che ogni uomo sar\u00e0 giudicato in base alle opere di misericordia da esso compiute. Il talento della nostra vita che ci \u00e8 stato affidato va utilizzato per farci carico quanto pi\u00f9 possibile delle miserie altrui, nella consapevolezza che ogni uomo \u00e8 immagine di Dio: servendo l'uomo serviamo Dio, che ci ricompensa con la gioia in questa vita e in quella eterna.", "riflettere": "La vita \u00e8 un dono a prestito che non va conservato; va speso e va speso bene perch\u00e9 produca frutti. Siamo consapevoli che il Signore ci dona la vita affinch\u00e9 la utilizziamo per compiere opere di misericordia a favore dei nostri fratelli?", "preghfin": "Preghiamo perch\u00e9 il Signore aiuti\ngli uomini a formare una sola famiglia,\nnella valorizzazione delle ricchezze proprie\ndi ogni popolo e di ciascun individuo."}