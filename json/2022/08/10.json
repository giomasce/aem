{"day": 10, "month": 8, "year": 2022, "weekday": 3, "date_str": "mercoled\u00ec 10 agosto 2022", "quotes": "2Cor 9,6-10; Sal 111", "quote_vangelo": "secondo Giovanni (12,24-26)", "curatore": "Alfredo e Giovanna Capparelli", "prevangelo": "", "indications": "San Lorenzo", "preghiniz": "Beato l'uomo che teme il Signore\ne nei suoi precetti trova grande gioia.\nPotente sulla terra sar\u00e0 la sua stirpe,\nla discendenza degli uomini retti sar\u00e0 benedetta.\n<i>(Salmo 111)</i>", "vangelo": "In quel tempo, Ges\u00f9 disse ai suoi discepoli: \u00abIn verit\u00e0, in verit\u00e0 io vi dico: se il chicco di grano, caduto in terra, non muore, rimane solo; se invece muore, produce molto frutto.\nChi ama la propria vita, la perde e chi odia la propria vita in questo mondo, la conserver\u00e0 per la vita eterna.\nSe uno mi vuole servire, mi segua, e dove sono io, l\u00e0 sar\u00e0 anche il mio servitore. Se uno serve me, il Padre lo onorer\u00e0\u00bb.", "medita": "Ges\u00f9 racconta questa mini-parabola come preludio dell'epilogo della sua vita terrena. Se Ges\u00f9 (il chicco di grano), incarnato (caduto in terra) non offre la sua vita sulla croce (muore) rimane un personaggio pi\u00f9 o meno significativo del popolo ebraico ma nulla di pi\u00f9 (rimane solo); se invece accetta il destino che il Padre gli ha preparato dar\u00e0 inizio al regno di Dio in terra (produce molto frutto). Questa parabola pu\u00f2 essere adattata anche ad ognuno di noi: se ci curiamo solo della nostra vita non creiamo relazioni significative e siamo destinati a rimanere soli; se invece, moriamo al nostro egoismo e serviamo il Signore, prendendoci cura della vita degli altri seguendo il suo esempio, allora la terra vedr\u00e0 i nostri frutti e il Padre ci onorer\u00e0 conservando la nostra anima per la vita eterna.", "riflettere": "Siamo decisi a consumare la nostra vita in terra per conservarla per la vita eterna?", "preghfin": "Preghiamo perch\u00e9 impariamo,\ndalla partecipazione all'eucaristia,\na non vivere per noi stessi,\nma per il Signore e per i fratelli,\nfacendo dono della nostra vita."}