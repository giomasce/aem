{"day": 22, "month": 8, "year": 2022, "weekday": 1, "date_str": "luned\u00ec 22 agosto 2022", "quotes": "Is 9,1-6; Sal 112", "quote_vangelo": "secondo Luca (1,26-38)", "curatore": "Alfredo e Giovanna Capparelli", "prevangelo": "", "indications": "Beata Vergine Maria regina", "preghiniz": "Salve Regina,\nmadre di misericordia,\nvita, dolcezza e speranza nostra.", "vangelo": "In quel tempo, l'angelo Gabriele fu mandato da Dio in una citt\u00e0 della Galilea, chiamata N\u00e0zaret, a una vergine, promessa sposa di un uomo della casa di Davide, di nome Giuseppe. La vergine si chiamava Maria. Entrando da lei, disse: \u00abRall\u00e9grati, piena di grazia: il Signore \u00e8 con te\u00bb.\nA queste parole ella fu molto turbata e si domandava che senso avesse un saluto come questo. L'angelo le disse: \u00abNon temere, Maria, perch\u00e9 hai trovato grazia presso Dio. Ed ecco, concepirai un figlio, lo darai alla luce e lo chiamerai Ges\u00f9. Sar\u00e0 grande e verr\u00e0 chiamato Figlio dell'Altissimo; il Signore Dio gli dar\u00e0 il trono di Davide suo padre e regner\u00e0 per sempre sulla casa di Giacobbe e il suo regno non avr\u00e0 fine\u00bb.\nAllora Maria disse all'angelo: \u00abCome avverr\u00e0 questo, poich\u00e9 non conosco uomo?\u00bb. Le rispose l'angelo: \u00abLo Spirito Santo scender\u00e0 su di te e la potenza dell'Altissimo ti coprir\u00e0 con la sua ombra. Perci\u00f2 colui che nascer\u00e0 sar\u00e0 santo e sar\u00e0 chiamato Figlio di Dio. Ed ecco, Elisabetta, tua parente, nella sua vecchiaia ha concepito anch'essa un figlio e questo \u00e8 il sesto mese per lei, che era detta sterile: nulla \u00e8 impossibile a Dio\u00bb.\nAllora Maria disse: \u00abEcco la serva del Signore: avvenga per me secondo la tua parola\u00bb. E l'angelo si allontan\u00f2 da lei.", "medita": "Il brano del vangelo di oggi ci permette di meditare il matrimonio tra cielo e terra, tra Dio e l'umanit\u00e0. Dopo il lungo fidanzamento iniziato con il \u201cs\u00ec\u201d di Abramo oggi si celebra il matrimonio con il \u201cs\u00ec\u201d di Maria che rappresenta tutta l'umanit\u00e0. Da questa unione nascer\u00e0 Ges\u00f9, che assomiglia alla madre e al padre coesistendo in lui la natura umana e divina, e anche noi che, in forza del battesimo, siamo divenuti figli adottivi di Dio e Maria e pertanto possiamo chiamare Dio con il nome di Padre e Maria con il nome di Madre.", "riflettere": "Ci sentiamo membri effettivi della famiglia divina? Abbiamo familiarit\u00e0 con Dio e con Maria?", "preghfin": "Salve Regina,\nrivolgi a noi gli occhi tuoi misericordiosi\ne mostraci, dopo questo esilio, Ges\u00f9."}