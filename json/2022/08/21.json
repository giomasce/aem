{"day": 21, "month": 8, "year": 2022, "weekday": 7, "date_str": "domenica 21 agosto 2022", "quotes": "Is 66,18b-21; Sal 116; Eb 12,5-7.11-13", "quote_vangelo": "secondo Luca (13,22-30)", "curatore": "Alfredo e Giovanna Capparelli", "prevangelo": "", "indications": "Salterio: prima settimana\nSan Pio X", "preghiniz": "Genti tutte, lodate il Signore,\npopoli tutti, cantate la sua lode.\nPerch\u00e9 forte \u00e8 il suo amore per noi\ne la fedelt\u00e0 del Signore dura per sempre.\n<i>(Salmo 116)</i>", "vangelo": "In quel tempo, Ges\u00f9 passava insegnando per citt\u00e0 e villaggi, mentre era in cammino verso Gerusalemme. Un tale gli chiese: \u00abSignore, sono pochi quelli che si salvano?\u00bb.\nDisse loro: \u00abSforzatevi di entrare per la porta stretta, perch\u00e9 molti, io vi dico, cercheranno di entrare, ma non ci riusciranno.\nQuando il padrone di casa si alzer\u00e0 e chiuder\u00e0 la porta, voi, rimasti fuori, comincerete a bussare alla porta, dicendo: \u201cSignore, aprici!\u201d. Ma egli vi risponder\u00e0: \u201cNon so di dove siete\u201d. Allora comincerete a dire: \u201cAbbiamo mangiato e bevuto in tua presenza e tu hai insegnato nelle nostre piazze\u201d. Ma egli vi dichiarer\u00e0: \u201cVoi, non so di dove siete. Allontanatevi da me, voi tutti operatori di ingiustizia!\u201d.\nL\u00e0 ci sar\u00e0 pianto e stridore di denti, quando vedrete Abramo, Isacco e Giacobbe e tutti i profeti nel regno di Dio, voi invece cacciati fuori.\nVerranno da oriente e da occidente, da settentrione e da mezzogiorno e siederanno a mensa nel regno di Dio. Ed ecco, vi sono ultimi che saranno primi, e vi sono primi che saranno ultimi\u00bb.", "medita": "Oggi il Signore ci dice di entrare per la porta stretta perch\u00e9 dalla porta larga, che \u00e8 quella del disimpegno, dell'egoismo, e della cattiveria, si entra pi\u00f9 facilmente ma poi ci si trova in un ambiente angusto e soffocante. Dalla porta stretta si entra con difficolt\u00e0 perch\u00e9 la nostra natura umana, a causa del peccato originale, non \u00e8 incline alla pazienza, benevolenza, bont\u00e0, fedelt\u00e0, mitezza e al dominio di s\u00e9; tuttavia, una volta entrati possiamo sperimentare amore, gioia e pace. Inoltre, \u00e8 difficile entrare per la porta stretta perch\u00e9 nel proseguire della vita tendiamo ad accumulare cose, posizioni, convinzioni, risentimenti, delusioni, che diventano bagagli, impedimenti, dai quali abbiamo difficolt\u00e0 a separaci e che pertanto rallentano o addirittura bloccano il nostro cammino spirituale. Allora bisogna sforzarci di accogliere i doni dello Spirito e di lasciare tutto ci\u00f2 che ci impedisce di essere operatori di giustizia in questo mondo e di partecipare alla festa nel regno di Dio.", "riflettere": "Siamo consapevoli che se non percepiamo le difficolt\u00e0, le fatiche, le sofferenze di ogni giorno significa che abbiamo imboccato la porta sbagliata, quella che non conduce alla casa del Padre?", "preghfin": "Preghiamo perch\u00e9 la forza dello Spirito\nci aiuti a rinunziare agli idoli\nche il nuovo paganesimo ha costruito\nsotto forma di piacere, potere e possesso,\nche ci inducono all'egoismo e al disprezzo del prossimo."}