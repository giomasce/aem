{"day": 31, "month": 8, "year": 2022, "weekday": 3, "date_str": "mercoled\u00ec 31 agosto 2022", "quotes": "1Cor 3,1-9; Sal 32", "quote_vangelo": "secondo Luca (4,38-44)", "curatore": "Alfredo e Giovanna Capparelli", "prevangelo": "", "indications": "", "preghiniz": "Misericordioso e pietoso \u00e8 il Signore,\nlento all'ira e grande nell'amore.\nBuono \u00e8 il Signore verso tutti,\nla sua tenerezza si espande su tutte le creature.\n<i>(Salmo 144)</i>", "vangelo": "In quel tempo, Ges\u00f9, uscito dalla sinagoga, entr\u00f2 nella casa di Simone. La suocera di Simone era in preda a una grande febbre e lo pregarono per lei. Si chin\u00f2 su di lei, comand\u00f2 alla febbre e la febbre la lasci\u00f2. E subito si alz\u00f2 in piedi e li serviva.\nAl calar del sole, tutti quelli che avevano infermi affetti da varie malattie li condussero a lui. Ed egli, imponendo su ciascuno le mani, li guariva. Da molti uscivano anche dem\u00f2ni, gridando: \u00abTu sei il Figlio di Dio!\u00bb. Ma egli li minacciava e non li lasciava parlare, perch\u00e9 sapevano che era lui il Cristo.\nSul far del giorno usc\u00ec e si rec\u00f2 in un luogo deserto. Ma le folle lo cercavano, lo raggiunsero e tentarono di trattenerlo perch\u00e9 non se ne andasse via. Egli per\u00f2 disse loro: \u00ab\u00c8 necessario che io annunci la buona notizia del regno di Dio anche alle altre citt\u00e0; per questo sono stato mandato\u00bb. E andava predicando nelle sinagoghe della Giudea.", "medita": "La vicenda della suocera di Pietro che, dopo essere stata guarita da Ges\u00f9, subito si alza in piedi e si mette a servizio degli apostoli ci insegna una grande verit\u00e0: il modo migliore per ringraziare il Signore del suo amore verso di noi \u00e8 riversarlo sugli altri con la concretezza dei piccoli gesti quotidiani. L'incontro con Ges\u00f9 cambia il nostro cuore, lo riempie di gratitudine che \u00e8 fonte di gratuit\u00e0 verso i fratelli. Il mondo \u00e8 colpito da grandi gesti altruistici seguiti da riconoscimenti e ammirazione, ma agli occhi di Dio valgono pi\u00f9 gesti ripetitivi e nascosti come l'attenzione e la fatica di rinnovare l'amore a chi ci \u00e8 pi\u00f9 vicino (il coniuge, i figli, i colleghi di lavoro, i genitori, \u2026). L'amore autentico \u00e8 sempre attivo, non si ferma, non ha bisogno di pause e neppure le desidera: quando si ama c'\u00e8 sempre qualche cosa buona e gradita da fare per l'altro, e se non ci fosse la si potrebbe sempre inventare.", "riflettere": "I santi non sono soltanto i papi o i fondatori di ordini religiosi. La Chiesa nella sua sapienza ha riconosciuto la santit\u00e0 anche di persone comuni come domestiche (come santa Zita, patrona di Lucca), contadini (come sant'Isidoro di Spagna, patrono di Madrid) o padri e madri di famiglia (come i coniugi Luigi e Zelia Martin). Siamo consapevoli che la santit\u00e0 non dipende dal fare cose straordinarie ma dal fare con amore le cose ordinarie?", "preghfin": "Il sogno di Dio \u00e8 fare del mondo una famiglia.\nDio vuole fare famiglia con l'umanit\u00e0.\nPreghiamo che ciascun uomo sia capace\ndi riconoscere Dio come padre,\nMaria come madre\ne gli altri uomini come fratelli."}