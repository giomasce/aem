{"day": 28, "month": 8, "year": 2022, "weekday": 7, "date_str": "domenica 28 agosto 2022", "quotes": "Sir 3,17-20.28-29; Sal 67; Eb 12,18-19.22-24a", "quote_vangelo": "secondo Luca (14,1.7-14)", "curatore": "Alfredo e Giovanna Capparelli", "prevangelo": "", "indications": "Salterio: seconda settimana\nSant'Agostino", "preghiniz": "Signore, che cos'\u00e8 l'uomo perch\u00e9 te ne curi?\nUn figlio di uomo perch\u00e9 te ne dia pensiero?\nL'uomo \u00e8 come un soffio,\ni suoi giorni come ombra che passa.\n<i>(Salmo 144)</i>", "vangelo": "Avvenne che un sabato Ges\u00f9 si rec\u00f2 a casa di uno dei capi dei farisei per pranzare ed essi stavano a osservarlo.\nDiceva agli invitati una parabola, notando come sceglievano i primi posti: \u00abQuando sei invitato a nozze da qualcuno, non metterti al primo posto, perch\u00e9 non ci sia un altro invitato pi\u00f9 degno di te, e colui che ha invitato te e lui venga a dirti: \u201cC\u00e8digli il posto!\u201d. Allora dovrai con vergogna occupare l'ultimo posto. Invece, quando sei invitato, va' a metterti all'ultimo posto, perch\u00e9 quando viene colui che ti ha invitato ti dica: \u201cAmico, vieni pi\u00f9 avanti!\u201d. Allora ne avrai onore davanti a tutti i commensali. Perch\u00e9 chiunque si esalta sar\u00e0 umiliato, e chi si umilia sar\u00e0 esaltato\u00bb.\nDisse poi a colui che l'aveva invitato: \u00abQuando offri un pranzo o una cena, non invitare i tuoi amici n\u00e9 i tuoi fratelli n\u00e9 i tuoi parenti n\u00e9 i ricchi vicini, perch\u00e9 a loro volta non ti invitino anch'essi e tu abbia il contraccambio. Al contrario, quando offri un banchetto, invita poveri, storpi, zoppi, ciechi; e sarai beato perch\u00e9 non hanno da ricambiarti. Riceverai infatti la tua ricompensa alla risurrezione dei giusti\u00bb.", "medita": "Ciascuno di noi ha bisogno di salire alla ribalta nel palcoscenico della vita, assumendo in qualche ambito il ruolo di protagonista. Molti fanno leva sulle proprie doti personali; altri, essendo convinti di non poter essere protagonisti, si mettono al servizio di coloro che lo sono e trovano il modo di emergere ugualmente dalla massa. Di per s\u00e9 \u00e8 una esigenza naturale che anche san Paolo mette in evidenza in senso positivo: \u201cAspirate ai carismi pi\u00f9 grandi! E io vi mostrer\u00f2 una via migliore di tutte\u201d (1Cor 12, 31). Ma qual \u00e8 la via migliore per vivere evangelicamente da protagonisti senza cedere all'idolo del protagonismo? Questa via \u00e8 la carit\u00e0, il servizio, l'umilt\u00e0 e la condivisione del pane. San Paolo ci dice che se anche avessi tutti i doni di questo mondo \u201cma non avessi la carit\u00e0, niente mi giova\u201d (1Cor 13, 3). Ges\u00f9 ci dice che \u201cse uno tra voi vuole essere grande, si faccia servo di tutti\u201d (Mt 10, 43). Tuttavia, il servizio deve essere accompagnato dall'umilt\u00e0, nella consapevolezza che tutti i doni che abbiamo non sono merito nostro: li abbiamo ricevuti in prestito affinch\u00e9 li utilizziamo per il bene comune; \u201cchiunque si esalta sar\u00e0 umiliato, e chi si umilia sar\u00e0 esaltato\u201d. Infine, Ges\u00f9 ci richiama a condividere le ricchezze che abbiamo ricevuto, in particolare la mensa, con i nostri fratelli pi\u00f9 poveri, perch\u00e9 mangiare insieme e il modo migliore per sentirsi tutti fratelli.", "riflettere": "Carit\u00e0, servizio, umilt\u00e0, condivisione caratterizzano la quotidianit\u00e0 della mia vita o sono solo ideali estranei alla mia vita o che perseguo solo occasionalmente?", "preghfin": "Signore rendici capaci di invitare pi\u00f9 persone possibili\nsia alla nostra mensa quotidiana\nche alla nostra mensa eucaristica,\naffinch\u00e9 ogni uomo possa saziare\nla fame e la sete del corpo e dell'anima."}