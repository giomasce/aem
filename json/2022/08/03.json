{"day": 3, "month": 8, "year": 2022, "weekday": 3, "date_str": "mercoled\u00ec 3 agosto 2022", "quotes": "Ger 31,1-7; Ger 31,10-13", "quote_vangelo": "secondo Matteo (15,21-28)", "curatore": "Alfredo e Giovanna Capparelli", "prevangelo": "", "indications": "", "preghiniz": "Cambier\u00f2 il loro lutto in gioia,\nli consoler\u00f2 e li render\u00f2 felici, senza afflizioni.\n<i>(Geremia 31)</i>", "vangelo": "In quel tempo, Ges\u00f9 si ritir\u00f2 verso la zona di Tiro e di Sidone. Ed ecco, una donna cananea, che veniva da quella regione, si mise a gridare: \u00abPiet\u00e0 di me, Signore, figlio di Davide! Mia figlia \u00e8 molto tormentata da un demonio\u00bb. Ma egli non le rivolse neppure una parola.\nAllora i suoi discepoli gli si avvicinarono e lo implorarono: \u00abEsaudiscila, perch\u00e9 ci viene dietro gridando!\u00bb. Egli rispose: \u00abNon sono stato mandato se non alle pecore perdute della casa d'Israele\u00bb.\nMa quella si avvicin\u00f2 e si prostr\u00f2 dinanzi a lui, dicendo: \u00abSignore, aiutami!\u00bb. Ed egli rispose: \u00abNon \u00e8 bene prendere il pane dei figli e gettarlo ai cagnolini\u00bb. \u00ab\u00c8 vero, Signore \u2013 disse la donna \u2013, eppure i cagnolini mangiano le briciole che cadono dalla tavola dei loro padroni\u00bb.\nAllora Ges\u00f9 le replic\u00f2: \u00abDonna, grande \u00e8 la tua fede!  Avvenga per te come desideri\u00bb. E da quell'istante sua figlia fu guarita.", "medita": "Questo episodio del Vangelo ci mostra che la preghiera \u00e8 talmente potente da far cambiare idea perfino a Ges\u00f9 che nel suo progetto di salvezza aveva in mente di rivolgersi solo al popolo di Israele e lasciare alla Chiesa il compito di annunciare il Vangelo anche ai pagani. Questo accade anche ai genitori che talvolta cambiano i propri programmi per esaudire le richieste dei propri figli. Credere fermamente che Ges\u00f9 \u00e8 il Signore della mia vita e che nulla \u00e8 impossibile a Dio unitamente ad una preghiera incessante sono le condizioni per far s\u00ec che la nostra richiesta venga esaudita. Qualche volta, tuttavia, pu\u00f2 succedere che il progetto di Dio sia cos\u00ec grande da non avere alternative: allora dobbiamo accettare la sua volont\u00e0, anche se dolorosa, e accettandola prendiamo parte alla realizzazione del suo progetto. La cosa importante \u00e8 che non dobbiamo mai stancarci di pregare perch\u00e9 pregando manifestiamo la nostra fede che \u00e8 l'essenziale per il compimento di ci\u00f2 che \u00e8 veramente importante: la nostra salvezza.", "riflettere": "Siamo consapevoli che Dio ascolta sempre le nostre preghiere, come un genitore le richieste dei propri figli? Sappiamo accettare i suoi \u201cno\u201d senza perdere la fiducia nel suo amore? Manteniamo un continuo dialogo con Lui in ogni circostanza felice o triste della nostra vita?", "preghfin": "Preghiamo per i nostri fratelli\nche gemono nel pianto e nel dolore,\nperch\u00e9 trovino persone\nche sappiano ascoltare e comprendere,\namare e soccorrere."}