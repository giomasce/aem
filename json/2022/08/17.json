{"day": 17, "month": 8, "year": 2022, "weekday": 3, "date_str": "mercoled\u00ec 17 agosto 2022", "quotes": "Ez 34,1-11; Sal 22", "quote_vangelo": "secondo Matteo (20,1-16)", "curatore": "Alfredo e Giovanna Capparelli", "prevangelo": "", "indications": "", "preghiniz": "Beato l'uomo che teme il Signore\ne cammina nelle sue vie.\nVivrai del lavoro delle tue mani,\nsarai felice e godrai di ogni bene.\n<i>(Salmo 128)</i>", "vangelo": "In quel tempo, Ges\u00f9 disse ai suoi discepoli questa parabola: \u00abIl regno dei cieli \u00e8 simile a un padrone di casa che usc\u00ec all'alba per prendere a giornata lavoratori per la sua vigna. Si accord\u00f2 con loro per un denaro al giorno e li mand\u00f2 nella sua vigna. Uscito poi verso le nove del mattino, ne vide altri che stavano in piazza, disoccupati, e disse loro: \u201cAndate anche voi nella vigna; quello che \u00e8 giusto ve lo dar\u00f2\u201d. Ed essi andarono. Usc\u00ec di nuovo verso mezzogiorno, e verso le tre, e fece altrettanto. Uscito ancora verso le cinque, ne vide altri che se ne stavano l\u00ec e disse loro: \u201cPerch\u00e9 ve ne state qui tutto il giorno senza far niente?\u201d. Gli risposero: \u201cPerch\u00e9 nessuno ci ha presi a giornata\u201d. Ed egli disse loro: \u201cAndate anche voi nella vigna\u201d.\nQuando fu sera, il padrone della vigna disse al suo fattore: \u201cChiama i lavoratori e da' loro la paga, incominciando dagli ultimi fino ai primi\u201d. Venuti quelli delle cinque del pomeriggio, ricevettero ciascuno un denaro. Quando arrivarono i primi, pensarono che avrebbero ricevuto di pi\u00f9. Ma anch'essi ricevettero ciascuno un denaro. Nel ritirarlo, per\u00f2, mormoravano contro il padrone dicendo: \u201cQuesti ultimi hanno lavorato un'ora soltanto e li hai trattati come noi, che abbiamo sopportato il peso della giornata e il caldo\u201d.\nMa il padrone, rispondendo a uno di loro, disse: \u201cAmico, io non ti faccio torto. Non hai forse concordato con me per un denaro? Prendi il tuo e vattene. Ma io voglio dare anche a quest'ultimo quanto a te: non posso fare delle mie cose quello che voglio? Oppure tu sei invidioso perch\u00e9 io sono buono?\u201d.\nCos\u00ec gli ultimi saranno primi e i primi, ultimi\u00bb.", "medita": "Il premio che il Signore d\u00e0 a tutti i lavoratori del regno dei cieli \u00e8 la salvezza. Non pu\u00f2 dare due salvezze a chi \u00e8 arrivato prima e mezza a chi \u00e8 arrivato per ultimo; la salvezza \u00e8 salvezza, o si \u00e8 dentro o si \u00e8 fuori. Purtroppo, questa bont\u00e0 del Signore che dona la salvezza a tutti i convertiti, anche a quelli dell'ultima ora, non \u00e8 sempre condivisa dai cristiani nel profondo del cuore. Anche la prima Chiesa, fatta di soli ebrei convertiti, fece molta fatica ad accettare che le porte della salvezza fossero aperte anche ai pagani. \u00c8 per questo motivo che gli ultimi diventeranno i primi, perch\u00e9 avranno pi\u00f9 riconoscenza e pi\u00f9 gioia; a meno che i primi abbiano un cuore tanto grande capace di gioire per la salvezza degli ultimi. Dal punto di vista sociale dovremmo ricordare che il fatto stesso di avere un lavoro, che ci consente di portare il nostro originale contributo al miglioramento della societ\u00e0, \u00e8 fonte di gioia indipendentemente dall'ammontare della retribuzione. Se si perde questa consapevolezza, viviamo l'attivit\u00e0 lavorativa come momento di sola fatica e iniziamo a confrontare i meriti e le retribuzioni, diventiamo gelosi e invidiosi e non siamo pi\u00f9 riconoscenti per l'opportunit\u00e0 che ci \u00e8 stata data.", "riflettere": "Viviamo il nostro lavoro come un'occasione per cooperare alla costruzione del regno dei cieli oppure ci limitiamo a fare il minimo contrattuale per ricevere la retribuzione spettante?", "preghfin": "Beato San Giuseppe, patrono ti tutti i lavoratori,\nottienimi la grazia del lavoro.\nAiutami ad essere coscienzioso nel mio lavoro\ncos\u00ec che possa mettere a frutto totalmente i doni che ho ricevuto.\nFa' che possa lavorare in spirito di gratitudine e di gioia\ne possa ricevere un giusto compenso\nper provvedere ai bisogni miei\ne a quelli delle persone che Dio ha affidato alle mie cure."}