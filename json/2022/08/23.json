{"day": 23, "month": 8, "year": 2022, "weekday": 2, "date_str": "marted\u00ec 23 agosto 2022", "quotes": "2Ts 2,1-3a.13-17; Sal 95", "quote_vangelo": "secondo Matteo (23,23-26)", "curatore": "Alfredo e Giovanna Capparelli", "prevangelo": "", "indications": "", "preghiniz": "Il Signore viene a giudicare la terra.\nGiudicher\u00e0 il mondo con giustizia\nE con verit\u00e0 tutte le genti.\n<i>(Salmo 95)</i>", "vangelo": "In quel tempo, Ges\u00f9 parl\u00f2 dicendo: \u00abGuai a voi, scribi e farisei ipocriti, che pagate la decima sulla menta, sull'an\u00e9to e sul cum\u00ecno, e trasgredite le prescrizioni pi\u00f9 gravi della Legge: la giustizia, la misericordia e la fedelt\u00e0. Queste invece erano le cose da fare, senza tralasciare quelle. Guide cieche, che filtrate il moscerino e ingoiate il cammello!\nGuai a voi, scribi e farisei ipocriti, che pulite l'esterno del bicchiere e del piatto, ma all'interno sono pieni di avidit\u00e0 e d'intemperanza. Fariseo cieco, pulisci prima l'interno del bicchiere, perch\u00e9 anche l'esterno diventi pulito!\u00bb.", "medita": "Il brano di oggi prosegue le accuse di Ges\u00f9 contro i farisei e pi\u00f9 in generale contro l'ipocrisia del genere umano che cade nella tentazione di ottemperare alle piccole prescrizioni della legge (il pagamento della decima) per poi disattendere quelle veramente importanti: la giustizia, la misericordia e la fedelt\u00e0. Oppure di preoccuparsi della bellezza esteriore senza curarsi della purezza della propria anima. Spesso facciamo di tutto per suscitare negli altri una bella immagine di noi senza preoccuparci di quanto le nostre scelte siano gradite a Dio, senza domandarci se esse siano conformi al progetto che Dio ha su di noi che \u00e8 il solo che ci pu\u00f2 rendere veramente realizzati e felici. Viene in mente il richiamo di Ges\u00f9 di preoccuparci del regno dei cieli e della sua giustizia, perch\u00e9 tutto il resto ci verr\u00e0 dato in aggiunta (cfr. Mt 6, 33).", "riflettere": "Siamo consapevoli che l'unico criterio per giungere alla salvezza \u00e8 l'amore; il rispetto della legge o la cura per la bellezza se non sono ancorati all'amore non sono capaci di generare i frutti necessari per accedere alla vita eterna?", "preghfin": "O Signore, tu ci insegni\nche la giustizia, la misericordia e la fedelt\u00e0\nsono i valori pi\u00f9 importanti della legge.\nFa' che essi diventino la base di ogni umana convivenza."}