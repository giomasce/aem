{"day": 13, "month": 8, "year": 2022, "weekday": 6, "date_str": "sabato 13 agosto 2022", "quotes": "Ez 18,1-10.13b.30-32; Sal 50", "quote_vangelo": "secondo Matteo (19,13-15)", "curatore": "Alfredo e Giovanna Capparelli", "prevangelo": "", "indications": "", "preghiniz": "Crea in me, o Dio, un cuore puro,\nrinnova in me uno spirito saldo.\nNon scacciarmi dalla tua presenza\ne non privarmi del tuo santo spirito.\n<i>(Salmo 50)</i>", "vangelo": "In quel tempo, furono portati a Ges\u00f9 dei bambini perch\u00e9 imponesse loro le mani e pregasse; ma i discepoli li rimproverarono.\nGes\u00f9 per\u00f2 disse: \u00abLasciateli, non impedite che i bambini vengano a me; a chi \u00e8 come loro, infatti, appartiene il regno dei cieli\u00bb.\nE, dopo avere imposto loro le mani, and\u00f2 via di l\u00e0.", "medita": "Perch\u00e9 il regno dei cieli appartiene ai bambini? Quali sono le qualit\u00e0 che dobbiamo apprendere dai bambini affinch\u00e9 anche noi adulti possiamo far parte del regno dei cieli? Il bambino non corre il rischio di sentirsi come Dio, di bastare a s\u00e9 stesso, di sentirsi onnisciente e onnipotente. Il bambino sa di essere debole, di dipendere dagli altri. Il bambino bisticcia e perdona con immediatezza, \u00e8 curioso e si stupisce della realt\u00e0 reagendo ad essa in modo spontaneo, ridendo se la percepisce positiva o piangendo se la percepisce negativa. Il bambino sa usare la fantasia, sa immaginare un mondo diverso, migliore. Il bambino si fa prendere per mano, si fida degli adulti, vive il presente e per il futuro si affida ai genitori e dorme tranquillo senza preoccupazioni. Credo che proprio la fiducia sia la qualit\u00e0 essenziale da apprendere dai bambini per appartenere al regno dei cieli. La fiducia che \u201ctutto andr\u00e0 bene\u201d, nonostante le gravi, drammatiche, a volte tragiche vicende che la vita ci riserva, perch\u00e9 Dio c'\u00e8 e si prende cura di noi come il Padre si \u00e8 preso cura del Figlio nonostante la sua vita sia passata dall'esperienza della croce. In commercio c'\u00e8 una maglietta simpatica che dice: \u201cDio c'\u00e8 ma non sei tu. Rilassati\u201d; \u00e8 significativo constatare che non sono disponibili le taglie da bambino.", "riflettere": "Siamo consapevoli che se non possediamo lo sguardo di un bambino non possiamo vedere il regno dei cieli vicino a noi e gioire della sua presenza?", "preghfin": "Preghiamo perch\u00e9 ci sforziamo\ndi essere pi\u00f9 semplici,\ncos\u00ec da accogliere con gioia e stupore\ni doni che il Signore ci d\u00e0 ogni giorno."}