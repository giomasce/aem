{"day": 15, "month": 4, "year": 2022, "weekday": 5, "date_str": "venerd\u00ec 15 aprile 2022", "quotes": "Is 52,13-53,12; Sal 30; Eb 4,14-16;5,7-9", "quote_vangelo": "secondo Giovanni (18,1-19,42)", "curatore": "Beatrice Granaroli", "prevangelo": "Riportiamo solo uno breve pezzo della Passione secondo Giovanni", "indications": "Venerd\u00ec santo", "preghiniz": "In te, Signore, mi sono rifugiato, mai sar\u00f2 deluso;\ndifendimi per la tua giustizia.\nAlle tue mani affido il mio spirito;\ntu mi hai riscattato, Signore, Dio fedele.\nSono il rifiuto dei miei nemici e persino dei miei vicini,\nil terrore dei miei conoscenti; chi mi vede per strada mi sfugge.\nSono come un morto, lontano dal cuore; sono come un coccio da gettare.\nMa io confido in te, Signore;\ndico: \u00abTu sei il mio Dio, i miei giorni sono nelle tue mani\u00bb.\nLiberami dalla mano dei miei nemici e dai miei persecutori.\n<i>(Salmo 30)</i>", "vangelo": "Essi presero Ges\u00f9 ed egli, portando la croce, si avvi\u00f2 verso il luogo detto del Cranio, in ebraico G\u00f2lgota, dove lo crocifissero e con lui altri due, uno da una parte e uno dall\u2019altra, e Ges\u00f9 in mezzo. Pilato compose anche l\u2019iscrizione e la fece porre sulla croce; vi era scritto: \u00abGes\u00f9 il Nazareno, il re dei Giudei\u00bb. Molti Giudei lessero questa iscrizione, perch\u00e9 il luogo dove Ges\u00f9 fu crocifisso era vicino alla citt\u00e0; era scritta in ebraico, in latino e in greco. I capi dei sacerdoti dei Giudei dissero allora a Pilato: \u00abNon scrivere: \u201cIl re dei Giudei\u201d, ma: \u201cCostui ha detto: Io sono il re dei Giudei\u201d\u00bb. Rispose Pilato: \u00abQuel che ho scritto, ho scritto\u00bb.\nI soldati poi, quando ebbero crocifisso Ges\u00f9, presero le sue vesti, ne fecero quattro parti \u2013 una per ciascun soldato \u2013, e la tunica. Ma quella tunica era senza cuciture, tessuta tutta d\u2019un pezzo da cima a fondo. Perci\u00f2 dissero tra loro: \u00abNon stracciamola, ma tiriamo a sorte a chi tocca\u00bb. Cos\u00ec si compiva la Scrittura, che dice: \u00abSi sono divisi tra loro le mie vesti e sulla mia tunica hanno gettato la sorte\u00bb. E i soldati fecero cos\u00ec.\nStavano presso la croce di Ges\u00f9 sua madre, la sorella di sua madre, Maria madre di Cl\u00e8opa e Maria di M\u00e0gdala. Ges\u00f9 allora, vedendo la madre e accanto a lei il discepolo che egli amava, disse alla madre: \u00abDonna, ecco tuo figlio!\u00bb. Poi disse al discepolo: \u00abEcco tua madre!\u00bb. E da quell\u2019ora il discepolo l\u2019accolse con s\u00e9.\nDopo questo, Ges\u00f9, sapendo che ormai tutto era compiuto, affinch\u00e9 si compisse la Scrittura, disse: \u00abHo sete\u00bb. Vi era l\u00ec un vaso pieno di aceto; posero perci\u00f2 una spugna, imbevuta di aceto, in cima a una canna e gliela accostarono alla bocca. Dopo aver preso l\u2019aceto, Ges\u00f9 disse: \u00ab\u00c8 compiuto!\u00bb. E, chinato il capo, consegn\u00f2 lo spirito.", "medita": "<i>\u00ab\u00c8 compiuto!\u00bb. E, chinato il capo, consegn\u00f2 lo spirito.</i> Siamo abituati a pensare Ges\u00f9 come a un agnello sacrificale che viene privato della propria vita. In quanto creatura desiderata e voluta da Dio \u00e8, invece, innanzitutto un essere definito dalla sua libert\u00e0 di essere umano. Che Cristo sia il figlio di Dio non toglie che fosse anche un uomo e che nella sua dimensione incarnata Egli avesse la facolt\u00e0 di scegliere. Il Figlio dell'Uomo non assume su di s\u00e9 una condanna, ma vive con fede un atto d'amore. \u00c8 Ges\u00f9 a donarsi, non il mondo a condannarlo. \u00c8 Cristo a consegnare la sua vita, non il Padre ad ordinarlo. La Cristianit\u00e0 intera, le nostre scelte di vita spirituale, si innestano su una storia di salvezza che ha il valore ultimo della donazione, non della morte sacrificale di un capro espiatorio. Certamente Ges\u00f9 prende su di s\u00e9 e toglie i peccati del mondo, spira sotto il peso di un'iniquit\u00e0 non sua, ma lo fa avendo assunto con il massimo arbitrio questa decisione di misericordia ed \u00e8 esattamente questa libert\u00e0 che rende il suo sacrificio una fonte di salvezza per tutti noi. Avere fede in Cristo vuol dire riconoscere nella croce il senso ultimo delle nostre esistenze, ovvero non nella morte, ma nell'opportunit\u00e0 di fare delle nostre vite un dono realizzato ciascuno per l'altro e, pi\u00f9 pienamente, per il Padre.", "preghfin": "O Dio, che nella passione del Cristo nostro Signore\nci hai liberati dalla morte,\neredit\u00e0 dell'antico peccato trasmessa a tutto il genere umano,\nrinnovaci a somiglianza del tuo Figlio;\ne come abbiamo portato in noi, per la nostra nascita,\nl'immagine dell'uomo terreno,\ncos\u00ec per l'azione del tuo Spirito,\nfa' che portiamo l'immagine dell'uomo celeste.\nPer Cristo nostro Signore.\n<i>(dalla liturgia)</i>"}