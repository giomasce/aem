{"day": 17, "month": 4, "year": 2022, "weekday": 7, "date_str": "domenica 17 aprile 2022", "quotes": "At 10,34a.37-43; Sal 117; Col 3,1-4 <i>opp</i> 1Cor 5,6-8", "quote_vangelo": "secondo Giovanni (20,1-9)", "curatore": "Beatrice Granaroli", "prevangelo": "", "indications": "Pasqua di Resurrezione\nTempo di Pasqua", "preghiniz": "Celebrate il Signore, perch\u00e9 \u00e8 buono;\nperch\u00e9 eterna \u00e8 la sua misericordia.\nDica Israele che egli \u00e8 buono:\neterna \u00e8 la sua misericordia.\nLa destra del Signore si \u00e8 innalzata,\nla destra del Signore ha fatto meraviglie.\nNon morir\u00f2, rester\u00f2 in vita\ne annunzier\u00f2 le opere del Signore.\nLa pietra scartata dai costruttori\n\u00e8 divenuta testata d'angolo;\necco l'opera del Signore:\nuna meraviglia ai nostri occhi.\n<i>(Salmo 117)</i>", "vangelo": "Il primo giorno della settimana, Maria di M\u00e0gdala si rec\u00f2 al sepolcro di mattino, quando era ancora buio, e vide che la pietra era stata tolta dal sepolcro.\nCorse allora e and\u00f2 da Simon Pietro e dall'altro discepolo, quello che Ges\u00f9 amava, e disse loro: \u00abHanno portato via il Signore dal sepolcro e non sappiamo dove l'hanno posto!\u00bb.\nPietro allora usc\u00ec insieme all'altro discepolo e si recarono al sepolcro. Correvano insieme tutti e due, ma l'altro discepolo corse pi\u00f9 veloce di Pietro e giunse per primo al sepolcro. Si chin\u00f2, vide i teli posati l\u00e0, ma non entr\u00f2.\nGiunse intanto anche Simon Pietro, che lo seguiva, ed entr\u00f2 nel sepolcro e osserv\u00f2 i teli posati l\u00e0, e il sudario \u2013 che era stato sul suo capo \u2013 non posato l\u00e0 con i teli, ma avvolto in un luogo a parte.\nAllora entr\u00f2 anche l'altro discepolo, che era giunto per primo al sepolcro, e vide e credette. Infatti non avevano ancora compreso la Scrittura, che cio\u00e8 egli doveva risorgere dai morti.", "medita": "<i>Allora entr\u00f2 anche l'altro discepolo, che era giunto per primo al sepolcro, e vide e credette. Infatti, non avevano ancora compreso la Scrittura, che cio\u00e8 egli doveva risorgere dai morti.</i> Giovanni non era sicuro che il Cristo Ges\u00f9 fosse risorto; o meglio, non aveva compreso che il compimento della Scrittura passasse dalla Resurrezione. Eppure, \u00e8 il pi\u00f9 veloce a correre al sepolcro, \u00e8 quello che arriva per primo tanto \u00e8 il desiderio di lasciarsi stupire e credere nel Signore. Giovanni \u00e8 l'immagine pi\u00f9 precisa e commovente della fede. Non \u00e8 una certezza che si arrende ad un'evidenza, non \u00e8 nemmeno la cedevole credenza che rivolge un amico perplesso; Giovanni ci testimonia la pi\u00f9 profonda fiducia, una speranza che non si perde d'animo, nemmeno di fronte alla pesante pietra che sembra sigillare per sempre il sepolcro di Cristo. Giovanni siamo tutti noi, che guardando al mondo ci diciamo che <i>\u201cnon pu\u00f2 essere tutto qui\u201d</i>, che vale la pena sperare in qualcosa di ulteriore, di pi\u00f9 grande, che dia senso a tutto ci\u00f2 che noi sperimentiamo e viviamo. Giovanni siamo noi che acclamando il Cristo risorto, oggi, ci sentiamo realizzati da una gioia cos\u00ec profonda che non pu\u00f2 essere vissuta altrove e per nessun altro motivo. L'amore di Dio ci salva e libera dal peccato, passando dal dono di un uomo giusto.", "preghfin": "O Padre, che in questo giorno,\nper mezzo del tuo unico Figlio,\nhai vinto la morte e ci hai aperto il passaggio alla vita eterna,\nconcedi a noi, che celebriamo la Pasqua di risurrezione,\ndi essere rinnovati nel tuo Spirito,\nper rinascere nella luce del Signore risorto.\nEgli \u00e8 Dio e vive e regna con Te.\n<i>(dalla liturgia)</i>"}