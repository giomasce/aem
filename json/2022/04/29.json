{"day": 29, "month": 4, "year": 2022, "weekday": 5, "date_str": "venerd\u00ec 29 aprile 2022", "quotes": "1Gv 1,5-2,2; Sal 102", "quote_vangelo": "secondo Matteo (11,25-30)", "curatore": "Beatrice Granaroli", "prevangelo": "", "indications": "Santa Caterina da Siena", "preghiniz": "Benedici il Signore, anima mia,\nquanto \u00e8 in me benedica il suo santo nome.\nBenedici il Signore, anima mia,\nnon dimenticare tutti i suoi benefici.\nEgli perdona tutte le tue colpe,\nguarisce tutte le tue infermit\u00e0,\nsalva dalla fossa la tua vita,\nti circonda di bont\u00e0 e misericordia.\nMisericordioso e pietoso \u00e8 il Signore,\nlento all'ira e grande nell'amore.\nNon \u00e8 in lite per sempre,\nnon rimane adirato in eterno.\nCome \u00e8 tenero un padre verso i figli,\ncos\u00ec il Signore \u00e8 tenero verso quelli che lo temono,\nperch\u00e9 egli sa bene di che siamo plasmati,\nricorda che noi siamo polvere.\nMa l'amore del Signore \u00e8 da sempre,\nper sempre su quelli che lo temono,\ne la sua giustizia per i figli dei figli,\nper quelli che custodiscono la sua alleanza.\n<i>(Salmo 102)</i>", "vangelo": "In quel tempo, Ges\u00f9 disse: \u00abTi rendo lode, Padre, Signore del cielo e della terra, perch\u00e9 hai nascosto queste cose ai sapienti e ai dotti e le hai rivelate ai piccoli. S\u00ec, o Padre, perch\u00e9 cos\u00ec hai deciso nella tua benevolenza. Tutto \u00e8 stato dato a me dal Padre mio; nessuno conosce il Figlio se non il Padre, e nessuno conosce il Padre se non il Figlio e colui al quale il Figlio vorr\u00e0 rivelarlo.\nVenite a me, voi tutti che siete stanchi e oppressi, e io vi dar\u00f2 ristoro. Prendete il mio giogo sopra di voi e imparate da me, che sono mite e umile di cuore, e troverete ristoro per la vostra vita. Il mio giogo infatti \u00e8 dolce e il mio peso leggero\u00bb.", "medita": "<i>\u00abNessuno conosce il Figlio se non il Padre, e nessuno conosce il Padre se non il Figlio e colui al quale il Figlio vorr\u00e0 rivelarlo\u00bb.</i> Come \u00e8 possibile conoscere il Padre se non si conosce il Figlio? Allo stesso modo, \u00e8 incomprensibile ci\u00f2 che Ges\u00f9 ci indica del cielo se non si comprende ci\u00f2 che egli ha compiuto e mostrato sulla terra. Quale messaggio possiamo trarre da queste parole? Di fatto, Ges\u00f9 ci richiama a ci\u00f2 che Egli compie ed opera nello spazio della sua vita; non si pu\u00f2 prescindere dalle sue azioni se si vuol comprendere chi sia Dio e cosa richieda alle nostre esistenze aver fede in Lui. La portata inedita del Vangelo sta esattamente nel fatto che la verit\u00e0 non passi pi\u00f9 solo dalla testimonianza dei profeti, ma dall'incarnazione stessa della Parola. Non \u00e8 pi\u00f9 solo un testo ispirato che introduce Dio nelle nostre vite, ma una persona; ed \u00e8 proprio nella persona di Cristo Ges\u00f9 che troviamo la chiave della nostra fede e del nostro essere al mondo. Se assumiamo questo sguardo, allora troveremo ristoro per la nostra vita; il giogo, da sostenere in Cristo, sar\u00e0 dolce e il peso leggero, perch\u00e9 sollevato dalla sua salvezza.", "preghfin": "O Dio, che in santa Caterina da Siena,\nardente del tuo spirito di amore,\nhai unito la contemplazione di Cristo Crocifisso\ne il servizio della Chiesa,\nper sua intercessione concedi a noi tuoi fedeli,\npartecipi del mistero di Cristo,\ndi esultare nella rivelazione della sua gloria.\nPer il nostro Signore Ges\u00f9 Cristo.\n<i>(dalla liturgia)</i>"}