{"day": 12, "month": 4, "year": 2022, "weekday": 2, "date_str": "marted\u00ec 12 aprile 2022", "quotes": "Is 49,1-6; Sal 70", "quote_vangelo": "secondo Giovanni (13,21-33.36-38)", "curatore": "Beatrice Granaroli", "prevangelo": "", "indications": "Marted\u00ec santo", "preghiniz": "In te, Signore, mi sono rifugiato,\nmai sar\u00f2 deluso.\nPer la tua giustizia, liberami e difendimi,\ntendi a me il tuo orecchio e salvami.\nSii tu la mia roccia,\nuna dimora sempre accessibile;\nhai deciso di darmi salvezza:\ndavvero mia rupe e mia fortezza tu sei!\nMio Dio, liberami dalle mani del malvagio.\nSei tu, mio Signore, la mia speranza,\nla mia fiducia, Signore, fin dalla mia giovinezza.\nSu di te mi appoggiai fin dal grembo materno,\ndal seno di mia madre sei tu il mio sostegno.\n<i>(Salmo 70)</i>", "vangelo": "In quel tempo, [mentre era a mensa con i suoi discepoli,] Ges\u00f9 fu profondamente turbato e dichiar\u00f2: \u00abIn verit\u00e0, in verit\u00e0 io vi dico: uno di voi mi tradir\u00e0\u00bb. I discepoli si guardavano l'un l'altro, non sapendo bene di chi parlasse. Ora uno dei discepoli, quello che Ges\u00f9 amava, si trovava a tavola al fianco di Ges\u00f9. Simon Pietro gli fece cenno di informarsi chi fosse quello di cui parlava. Ed egli, chinandosi sul petto di Ges\u00f9, gli disse: \u00abSignore, chi \u00e8?\u00bb. Rispose Ges\u00f9: \u00ab\u00c8 colui per il quale intinger\u00f2 il boccone e glielo dar\u00f2\u00bb. E, intinto il boccone, lo prese e lo diede a Giuda, figlio di Simone Iscari\u00f2ta. Allora, dopo il boccone, Satana entr\u00f2 in lui. Gli disse dunque Ges\u00f9: \u00abQuello che vuoi fare, fallo presto\u00bb.\nNessuno dei commensali cap\u00ec perch\u00e9 gli avesse detto questo; alcuni infatti pensavano che, poich\u00e9 Giuda teneva la cassa, Ges\u00f9 gli avesse detto: \u00abCompra quello che ci occorre per la festa\u00bb, oppure che dovesse dare qualche cosa ai poveri. Egli, preso il boccone, subito usc\u00ec. Ed era notte.\nQuando fu uscito, Ges\u00f9 disse: \u00abOra il Figlio dell'uomo \u00e8 stato glorificato, e Dio \u00e8 stato glorificato in lui. Se Dio \u00e8 stato glorificato in lui, anche Dio lo glorificher\u00e0 da parte sua e lo glorificher\u00e0 subito. Figlioli, ancora per poco sono con voi; voi mi cercherete ma, come ho detto ai Giudei, ora lo dico anche a voi: dove vado io, voi non potete venire\u00bb.\nSimon Pietro gli disse: \u00abSignore, dove vai?\u00bb. Gli rispose Ges\u00f9: \u00abDove io vado, tu per ora non puoi seguirmi; mi seguirai pi\u00f9 tardi\u00bb. Pietro disse: \u00abSignore, perch\u00e9 non posso seguirti ora? Dar\u00f2 la mia vita per te!\u00bb. Rispose Ges\u00f9: \u00abDarai la tua vita per me? In verit\u00e0, in verit\u00e0 io ti dico: non canter\u00e0 il gallo, prima che tu non m'abbia rinnegato tre volte\u00bb.", "medita": "<i>\u00abDarai la tua vita per me?\u00bb.</i> \u00c8 questo un passo del Vangelo di Giovanni che riporta alcuni dei momenti pi\u00f9 intensi e duri vissuti da Ges\u00f9, quelli in cui non si sente pi\u00f9 al sicuro nemmeno tra i suoi amici e discepoli, coloro che dicevano di amarlo pi\u00f9 di tutti. Come detto in precedenza, anche questo male era forse inevitabile nel disegno della morte e resurrezione, eppure non smette di essere profondamente incomprensibile e scandaloso, nell'ottica della sofferenza procurata ad un giusto e ad un amico. Potremmo dire che, anche in questo caso, nella nostra esperienza in egual misura sono stati i momenti pi\u00f9 provanti come questi ad essere quelli pi\u00f9 decisivi; \u00e8 possibile che grazie ad essi nella nostra vita si facesse largo il bene e germogliasse nella sua fecondit\u00e0. D'altra parte, possiamo cogliere l'occasione di leggere il brano in una maniera ancora ulteriore, aggiungendo un altro tassello. Non solo il male pu\u00f2 essere ricondotto nell'economia di un disegno salvifico pi\u00f9 complessivo, ma pu\u00f2 essere considerato anche per il suo carattere non definitivo: il peccato, l'errore, la rassegnazione sono tutti stadi dai quali ci si pu\u00f2 riscattare; il male non \u00e8 detto che sia <i>per sempre</i>. C'\u00e8 la possibilit\u00e0 di trasformare uno sbaglio nel gradino di partenza per tornare o fare il bene. Bisogna essere onesti con se stessi e guardarsi con lo sguardo che Ges\u00f9 rivolge a Pietro, sapendo gi\u00e0 che lo tradir\u00e0, prima ancora che accada. Il tradimento \u00e8 ricompreso nell'ottica dell'amore; quel che conta non \u00e8 che Pietro lo rinnegher\u00e0, ma che piangendo si accorger\u00e0 di aver ferito l'amico che pi\u00f9 ama. Proprio quello strappo sar\u00e0 poi premessa ad un legame saldo, che non si dissolver\u00e0 mai pi\u00f9. Il primo passo per tornare al bene, dunque, \u00e8 proprio quello di non condannarsi senza appelli.", "preghfin": "Concedi a questa tua famiglia, o Padre,\ndi celebrare con fede i misteri della passione del tuo Figlio,\nper gustare la dolcezza del tuo perdono.\nPer il nostro Signore Ges\u00f9 Cristo.\n<i>(dalla liturgia)</i>"}