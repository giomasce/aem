{"day": 3, "month": 4, "year": 2022, "weekday": 7, "date_str": "domenica 3 aprile 2022", "quotes": "Is 43,16-21; Sal 125; Fil 3,8-14", "quote_vangelo": "secondo Giovanni (8,1-11)", "curatore": "Beatrice Granaroli", "prevangelo": "", "indications": "Salterio: prima settimana", "preghiniz": "Quando il Signore ristabil\u00ec la sorte di Sion,\nci sembrava di sognare.\nAllora la nostra bocca si riemp\u00ec di sorriso,\nla nostra lingua di gioia.\nAllora si diceva tra le genti:\n\u00abIl Signore ha fatto grandi cose per loro\u00bb.\nGrandi cose ha fatto il Signore per noi:\neravamo pieni di gioia.\nRistabilisci, Signore, la nostra sorte,\ncome i torrenti del Negheb.\nChi semina nelle lacrime\nmieter\u00e0 nella gioia.\nNell'andare, se ne va piangendo,\nportando la semente da gettare,\nma nel tornare, viene con gioia,\nportando i suoi covoni.\n<i>(Salmo 125)</i>", "vangelo": "In quel tempo, Ges\u00f9 si avvi\u00f2 verso il monte degli Ulivi. Ma al mattino si rec\u00f2 di nuovo nel tempio e tutto il popolo andava da lui. Ed egli sedette e si mise a insegnare loro.\nAllora gli scribi e i farisei gli condussero una donna sorpresa in adulterio, la posero in mezzo e gli dissero: \u00abMaestro, questa donna \u00e8 stata sorpresa in flagrante adulterio. Ora Mos\u00e8, nella Legge, ci ha comandato di lapidare donne come questa. Tu che ne dici?\u00bb. Dicevano questo per metterlo alla prova e per avere motivo di accusarlo.\nMa Ges\u00f9 si chin\u00f2 e si mise a scrivere col dito per terra. Tuttavia, poich\u00e9 insistevano nell'interrogarlo, si alz\u00f2 e disse loro: \u00abChi di voi \u00e8 senza peccato, getti per primo la pietra contro di lei\u00bb. E, chinatosi di nuovo, scriveva per terra. Quelli, udito ci\u00f2, se ne andarono uno per uno, cominciando dai pi\u00f9 anziani.\nLo lasciarono solo, e la donna era l\u00e0 in mezzo. Allora Ges\u00f9 si alz\u00f2 e le disse: \u00abDonna, dove sono? Nessuno ti ha condannata?\u00bb. Ed ella rispose: \u00abNessuno, Signore\u00bb. E Ges\u00f9 disse: \u00abNeanch'io ti condanno; va' e d'ora in poi non peccare pi\u00f9\u00bb.", "medita": "<i>\u00abDonna, dove sono? Nessuno ti ha condannata? [\u2026] Neanch'io ti condanno\u00bb.</i> Ges\u00f9 chiamato a giudicare un caso e ad esprimersi, per essere poi accusato a sua volta, non si cura dei tranelli tesi a farlo cadere in errore, ma ha a cuore la persona che ha di fronte. Nei suoi confronti egli sembra provare compassione e mettersi \u201cnei panni\u201d della vicenda. Nonostante egli sia senza peccato e dunque, teoricamente, l'unico in grado di scagliare la pietra, non giudica ma perdona. Si pone nell'ottica del peccatore, comprende il suo senso di colpa e lo stridore dei suoi sentimenti, quelli della donna adultera come di quelli che hanno deciso di non ucciderla. Vi \u00e8 qui un'anticipazione di quello che sar\u00e0 il suo sacrificarsi con cui prender\u00e0 su di s\u00e9 e toglier\u00e0 i peccati del mondo. Quel farsi carico dell'errore altrui, infatti, ha anche il senso di saper guardare nel cuore degli uomini e saperli perdonare, fare la conoscenza del peccato pur senza averlo mai commesso. Cristo allo stesso modo ci invita a non chiudere gli occhi, perch\u00e9 ad assumere questo sguardo\u2014come lui fa con noi\u2014scorgeremo sempre un uomo o una donna che soffre, anche senza esserne consapevole. Ci congeda inoltre dicendoci che il perdono \u00e8 sempre anche una missione: <i>\u00abVa' e d'ora in poi non peccare pi\u00f9\u00bb</i>. Dal momento in cui comprendiamo dove noi e gli altri abbiamo sbagliato, siamo chiamati a farci propagatori di quel bene, di quella consapevolezza.", "preghfin": "Dio di bont\u00e0, che rinnovi in Cristo tutte le cose,\ndavanti a te sta la nostra miseria:\ntu che ci hai mandato il tuo Figlio unigenito non per condannare,\nma per salvare il mondo, perdona ogni nostra colpa\ne fa' che rifiorisca nel nostro cuore\nil canto della gratitudine e della gioia.\nPer il nostro Signore Ges\u00f9 Cristo.\n<i>(dalla liturgia)</i>"}