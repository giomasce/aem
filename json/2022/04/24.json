{"day": 24, "month": 4, "year": 2022, "weekday": 7, "date_str": "domenica 24 aprile 2022", "quotes": "At 5,12-16; Sal 117; Ap 1,9-11a.12-13.17-19", "quote_vangelo": "secondo Giovanni (20,19-31)", "curatore": "Beatrice Granaroli", "prevangelo": "", "indications": "Salterio: seconda settimana", "preghiniz": "Dica Israele: \u00abIl suo amore \u00e8 per sempre\u00bb.\nDica la casa di Aronne: \u00abIl suo amore \u00e8 per sempre\u00bb.\nDicano quelli che temono il Signore: \u00abIl suo amore \u00e8 per sempre\u00bb. [\u2026]\nTi preghiamo, Signore: Dona la salvezza!\nTi preghiamo, Signore: Dona la vittoria!\nBenedetto colui che viene nel nome del Signore.\nVi benediciamo dalla casa del Signore.\nIl Signore \u00e8 Dio, egli ci illumina.\n<i>(Salmo 117)</i>", "vangelo": "La sera di quel giorno, il primo della settimana, mentre erano chiuse le porte del luogo dove si trovavano i discepoli per timore dei Giudei, venne Ges\u00f9, stette in mezzo e disse loro: \u00abPace a voi!\u00bb. Detto questo, mostr\u00f2 loro le mani e il fianco. E i discepoli gioirono al vedere il Signore.\nGes\u00f9 disse loro di nuovo: \u00abPace a voi! Come il Padre ha mandato me, anche io mando voi\u00bb. Detto questo, soffi\u00f2 e disse loro: \u00abRicevete lo Spirito Santo. A coloro a cui perdonerete i peccati, saranno perdonati; a coloro a cui non perdonerete, non saranno perdonati\u00bb.\nTommaso, uno dei Dodici, chiamato D\u00ecdimo, non era con loro quando venne Ges\u00f9. Gli dicevano gli altri discepoli: \u00abAbbiamo visto il Signore!\u00bb. Ma egli disse loro: \u00abSe non vedo nelle sue mani il segno dei chiodi e non metto il mio dito nel segno dei chiodi e non metto la mia mano nel suo fianco, io non credo\u00bb.\nOtto giorni dopo i discepoli erano di nuovo in casa e c'era con loro anche Tommaso. Venne Ges\u00f9, a porte chiuse, stette in mezzo e disse: \u00abPace a voi!\u00bb. Poi disse a Tommaso: \u00abMetti qui il tuo dito e guarda le mie mani; tendi la tua mano e mettila nel mio fianco; e non essere incredulo, ma credente!\u00bb. Gli rispose Tommaso: \u00abMio Signore e mio Dio!\u00bb. Ges\u00f9 gli disse: \u00abPerch\u00e9 mi hai veduto, tu hai creduto; beati quelli che non hanno visto e hanno creduto!\u00bb.\nGes\u00f9, in presenza dei suoi discepoli, fece molti altri segni che non sono stati scritti in questo libro. Ma questi sono stati scritti perch\u00e9 crediate che Ges\u00f9 \u00e8 il Cristo, il Figlio di Dio, e perch\u00e9, credendo, abbiate la vita nel suo nome.", "medita": "<i>\u00abPace a voi! Come il Padre ha mandato me, anche io mando voi\u00bb.</i> Oggi il Signore ci chiede: <i>quale \u00e8 la missione che ho affidato a te?</i> Come i discepoli, infatti, hanno bisogno di vedere ed essere ancora insieme a Ges\u00f9, cos\u00ec noi abbiamo bisogno di incontrarlo in episodi come questo per essere rinvigoriti nella fede e richiamati all'azione. Quello scetticismo di Tommaso \u00e8 di fatto anche il nostro; sembra che le nostre reticenze in fin dei conti siano fatte delle stesse paure e degli stessi suoi dubbi. Ma con lui, siamo tutti noi a porre la nostra mano nel costato di Cristo. Tramite i suoi timori, siamo liberati anche noi dell'idea che Dio ci abbandoni a noi stessi. Toccando le ferite del Signore, Tommaso riceve conseguentemente un mandato missionario. Avendo visto pu\u00f2 infatti testimoniare, avendo avuto la possibilit\u00e0 di essere cos\u00ec vicino pu\u00f2 raccontare chi sia il Signore. Noi, con lui, siamo chiamati a fare lo stesso. L'apostolo pi\u00f9 \u201cfragile\u201d, ci insegna la forza della fede ritrovata. Possiamo allora domandarci a cosa ci chiama, proprio qui, proprio oggi, il Signore e cosa chiede alle nostre vite perch\u00e9 possa compiersi anche il nostro mandato.", "preghfin": "O Padre, che nel giorno del Signore\nraduni il tuo popolo per celebrare colui che \u00e8 il Primo e l'Ultimo,\nil Vivente che ha sconfitto la morte,\ndonaci la forza del tuo Spirito,\nperch\u00e9, spezzati i vincoli del male,\nti rendiamo il libero servizio della nostra obbedienza\ne del nostro amore, per regnare con Cristo nella gloria.\nEgli \u00e8 Dio e vive e regna con Te.\n<i>(dalla liturgia)</i>"}