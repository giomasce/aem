{"day": 28, "month": 4, "year": 2022, "weekday": 4, "date_str": "gioved\u00ec 28 aprile 2022", "quotes": "At 5,27-33; Sal 33", "quote_vangelo": "secondo Giovanni (3,31-36)", "curatore": "Beatrice Granaroli", "prevangelo": "", "indications": "", "preghiniz": "Benedir\u00f2 il Signore in ogni tempo,\nsulla mia bocca sempre la sua lode.\nGustate e vedete com'\u00e8 buono il Signore;\nbeato l'uomo che in lui si rifugia.\nIl volto del Signore contro i malfattori,\nper eliminarne dalla terra il ricordo.\nGridano e il Signore li ascolta,\nli libera da tutte le loro angosce.\nIl Signore \u00e8 vicino a chi ha il cuore spezzato,\negli salva gli spiriti affranti.\nMolti sono i mali del giusto,\nma da tutti lo libera il Signore.\n<i>(Salmo 33)</i>", "vangelo": "Chi viene dall'alto \u00e8 al di sopra di tutti; ma chi viene dalla terra, appartiene alla terra e parla secondo la terra. Chi viene dal cielo \u00e8 al di sopra di tutti. Egli attesta ci\u00f2 che ha visto e udito, eppure nessuno accetta la sua testimonianza. Chi ne accetta la testimonianza, conferma che Dio \u00e8 veritiero. Colui infatti che Dio ha mandato dice le parole di Dio: senza misura egli d\u00e0 lo Spirito.\nIl Padre ama il Figlio e gli ha dato in mano ogni cosa. Chi crede nel Figlio ha la vita eterna; chi non obbedisce al Figlio non vedr\u00e0 la vita, ma l'ira di Dio rimane su di lui.", "medita": "<i>\u00abChi ne accetta la testimonianza, conferma che Dio \u00e8 veritiero. Colui, infatti, che Dio ha mandato dice le parole di Dio: senza misura egli d\u00e0 lo Spirito\u00bb.</i> Il discorso che viene fatto in questo passo del Vangelo (e la cui attribuzione \u00e8 poco chiara ai commentatori e agli studiosi) riconosce in Cristo il Figlio di Dio e ben si accompagna al dialogo avuto con Nicodemo, tanto quanto alle parole del Battista che lo precedono. Anche in questo caso, si compendia in un breve passaggio buona parte della fede cristiana. Vengono, inoltre, date indicazioni difficili ma estremamente chiare su chi sia Ges\u00f9 e in che maniera si qualifichi quale l'eletto del Signore. Quando inizialmente si distingue tra chi viene dalla terra e chi viene dal cielo, si sta affermando esattamente questo: mentre tutti gli altri profeti, il Battista compreso, appartengono ad una dimensione solo umana e terrena, Ges\u00f9 viene da Dio e da Dio trae tutta la sua conoscenza e la sua potenza. Chi accetta la testimonianza autentica del Cristo accetta Dio e conferma che Egli sia veritiero. Nelle opere e nei gesti di quello che era creduto solo un nazareno, infatti, non solo vi \u00e8 la conoscenza del Padre ma anche l'azione dello Spirito Santo; <i>senza misura</i> Ges\u00f9 dona lo spirito e libera dal male. Chi crede dunque in Cristo, crede in Dio; chi conosce le sue opere conosce Dio.", "preghfin": "Donaci, Padre misericordioso,\ndi rendere presente in ogni momento della vita\nla fecondit\u00e0 della Pasqua,\nche si attua nei tuoi misteri.\nPer il nostro Signore Ges\u00f9 Cristo.\n<i>(dalla liturgia)</i>"}