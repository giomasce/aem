{"day": 7, "month": 4, "year": 2022, "weekday": 4, "date_str": "gioved\u00ec 7 aprile 2022", "quotes": "Gn 17,3-9; Sal 104", "quote_vangelo": "secondo Giovanni (8,51-59)", "curatore": "Beatrice Granaroli", "prevangelo": "Il commento di oggi \u00e8 proposto dal Centro Diocesano per le Vocazioni di Pisa", "indications": "San Giovanni Battista de la Salle", "preghiniz": "Dio di bont\u00e0 e di misericordia,\nche ci chiedi di collaborare alla tua opera di salvezza\nmanda numerosi e santi operai per la tua vigna,\nperch\u00e9 alla tua Chiesa non manchino mai annunciatori coraggiosi del Vangelo,\nsacerdoti che ti offrano anche con la vita il sacrificio dell'Eucarestia\ne che quali segni splendenti di Cristo buon pastore,\nguidino il tuo popolo sulle strade della carit\u00e0.\nManda il tuo Spirito Santo a rinfrancare il cuore dei giovani,\nperch\u00e9 abbiano il coraggio di dirti s\u00ec quando li chiami al servizio dei fratelli,\nla perseveranza nel seguire Ges\u00f9 anche sulla via della croce\ne la gioia grande di essere nel mondo testimoni del tuo amore.\nO Maria, Madre dei sacerdoti, dona a tutti i membri della Chiesa pisana\nla tua stessa fedelt\u00e0 per testimoniare a tutti\nla gioia che nasce dall'incontro con Cristo che vive e regna nei secoli in eterno. Amen.\n<i>(Giovanni Paolo Benotto)</i>", "vangelo": "In quel tempo, Ges\u00f9 disse ai Giudei: \u00abIn verit\u00e0, in verit\u00e0 io vi dico: \u201cSe uno osserva la mia parola, non vedr\u00e0 la morte in eterno\u201d\u00bb. Gli dissero allora i Giudei: \u00abOra sappiamo che sei indemoniato. Abramo \u00e8 morto, come anche i profeti, e tu dici: \u201cSe uno osserva la mia parola, non sperimenter\u00e0 la morte in eterno\u201d. Sei tu pi\u00f9 grande del nostro padre Abramo, che \u00e8 morto? Anche i profeti sono morti. Chi credi di essere?\u00bb.\nRispose Ges\u00f9: \u00abSe io glorificassi me stesso, la mia gloria sarebbe nulla. Chi mi glorifica \u00e8 il Padre mio, del quale voi dite: \u201c\u00c8 nostro Dio!\u201d, e non lo conoscete. Io invece lo conosco. Se dicessi che non lo conosco, sarei come voi: un mentitore. Ma io lo conosco e osservo la sua parola. Abramo, vostro padre, esult\u00f2 nella speranza di vedere il mio giorno; lo vide e fu pieno di gioia\u00bb.\nAllora i Giudei gli dissero: \u00abNon hai ancora cinquant'anni e hai visto Abramo?\u00bb. Rispose loro Ges\u00f9: \u00abIn verit\u00e0, in verit\u00e0 io vi dico: prima che Abramo fosse, Io Sono\u00bb.\nAllora raccolsero delle pietre per gettarle contro di lui; ma Ges\u00f9 si nascose e usc\u00ec dal tempio.", "medita": "\u201cPrima che Abramo fosse, io sono\u201d: l'affermazione conclusiva di Ges\u00f9 durante la disputa su Abramo suscita un putiferio, e a ragione. Ges\u00f9 afferma ai suoi uditori e a noi che credere in lui significa non vedere mai la morte, morte del cuore, morte dello spirito, vivere cio\u00e8 una vita totale, una vita vera, una vita piena di ogni tenerezza e gioia e, nello stesso tempo, Ges\u00f9 afferma una sussistenza, una prosecuzione della vita, afferma con chiarezza, qui e in altri passi, della sopravvivenza dell'anima, della persona. La vita cio\u00e8 come una prosecuzione, anzi una vita vera, pi\u00f9 intensa, pi\u00f9 chiara, che sperimenteremo solo dopo questo cammino che stiamo compiendo, come se questo nostro cammino fosse la crescita del feto e la morte un parto per una nuova-uguale dimensione di vita. Ma quell'affermazione, quella sgrammaticatura, \u201cPrima che Abramo fosse, io sono\u201d, \u00e8 un pugno nello stomaco, una provocazione: \u201cIo sono\u201d in ebraico \u201cYawh\u00e9\u201d, il nome stesso di Dio, l'impronunciabile nome di Dio, il nome che poteva solo essere scritto, che ogni lettore doveva poi sostituire con la parola \u201cadonai\u201d o \u201celhoim\u201d, quel nome tramandato con rispetto, che gli esseni osavano trascrivere solo dopo lunghe abluzioni, quel nome Ges\u00f9 scandalosamente se lo attribuisce. Pronunciare quel nome invano era reato passibile di severe sanzioni, attribuirlo ad una persona, semplicemente inconcepibile. Ebbene Ges\u00f9 se lo attribuisce, suscitando un vespaio. Siamo di nuovo di fronte alla vera identit\u00e0 di Ges\u00f9: chi pretendi di essere Ges\u00f9 di Nazareth? Chi pretendi di essere? (Paolo Curtaz, omelia del 10 aprile 2003)", "riflettere": "Signore Ges\u00f9, tu ci hai dato la grazia di conoscerti, ma noi ti disconosciamo ogni volta che manchiamo di osservare la tua parola. Aiutaci rafforzando in noi la speranza, nella quale esultava Abramo, di vedere il tuo giorno che ci colmer\u00e0 di gioia.", "preghfin": "Preghiamo perch\u00e9 la voce del Signore, presente nei cuori di ciascuno,\nriceva sempre pi\u00f9 risposte dai nostri giovani alla chiamata alla vita presbiterale,\nnella donazione totale di s\u00e9 al prossimo\ne perch\u00e9 i nostri presbiteri sentano il sostegno di tutta la comunit\u00e0 cristiana\nnel compimento della missione salvifica a loro affidata.\n<i>(dalla liturgia)</i>"}