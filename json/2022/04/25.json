{"day": 25, "month": 4, "year": 2022, "weekday": 1, "date_str": "luned\u00ec 25 aprile 2022", "quotes": "1Pt 5,5b-14; Sal 88", "quote_vangelo": "secondo Marco (16,15-20)", "curatore": "Beatrice Granaroli", "prevangelo": "", "indications": "San Marco", "preghiniz": "Canter\u00f2 in eterno l'amore del Signore,\ndi generazione in generazione\nfar\u00f2 conoscere con la mia bocca la tua fedelt\u00e0,\nperch\u00e9 ho detto: \u00ab\u00c8 un amore edificato per sempre;\nnel cielo rendi stabile la tua fedelt\u00e0\u00bb.\nI cieli cantano le tue meraviglie, Signore,\nla tua fedelt\u00e0 nell'assemblea dei santi.\nChi sulle nubi \u00e8 uguale al Signore,\nchi \u00e8 simile al Signore tra i figli degli d\u00e8i?\nBeato il popolo che ti sa acclamare:\ncamminer\u00e0, Signore, alla luce del tuo volto;\nesulta tutto il giorno nel tuo nome,\nsi esalta nella tua giustizia.\n<i>(Salmo 88)</i>", "vangelo": "In quel tempo, [Ges\u00f9 apparve agli Undici] e disse loro: \u00abAndate in tutto il mondo e proclamate il Vangelo a ogni creatura. Chi creder\u00e0 e sar\u00e0 battezzato sar\u00e0 salvato, ma chi non creder\u00e0 sar\u00e0 condannato. Questi saranno i segni che accompagneranno quelli che credono: nel mio nome scacceranno dem\u00f2ni, parleranno lingue nuove, prenderanno in mano serpenti e, se berranno qualche veleno, non recher\u00e0 loro danno; imporranno le mani ai malati e questi guariranno\u00bb.\nIl Signore Ges\u00f9, dopo aver parlato con loro, fu elevato in cielo e sedette alla destra di Dio.\nAllora essi partirono e predicarono dappertutto, mentre il Signore agiva insieme con loro e confermava la Parola con i segni che la accompagnavano.", "medita": "<i>Questi saranno i segni che accompagneranno quelli che credono.</i> Scacciare i demoni, parlare lingue nuove, addirittura imporre le mani e concedere la guarigione. I discepoli di Ges\u00f9 sono resi capaci di cose grandiose. Nella misericordia del Signore c'\u00e8 spazio non soltanto per concedere grazie ai suoi figli, ma anche per rendere alcuni tra loro in grado di compiere, in suo nome, opere di salvezza. Coloro che prima non credevano sono esaltati dal Signore e resi i suoi principali testimoni nel mondo. Questo passo del Vangelo viene a dirci che non funziona diversamente con noi e con gli altri figli di Dio. Noi come gli Undici, infatti, siamo stati dotati dal Padre\u2014ciascuno\u2014di qualche talento irripetibile ed inedito. Il nostro carattere, la nostra storia, talvolta persino qualche nostro difetto trasformatosi poi in punto di forza e motivo di bene: sono questi tutti aspetti di cui il Padre ci fa dono, perch\u00e9 possiamo farne a nostra volta uso a favore degli altri. In tal senso, \u00e8 una meraviglia guardare agli uomini come lo strumento di bene di Dio. Oggi, dunque, siamo invitati a riconoscerci come opera del Padre, a vedere in noi\u2014come con i suoi occhi\u2014quali sono i nostri punti pi\u00f9 luminosi e in che modo poterli mettere al servizio di questa missione, gli uni per gli altri. Guardarci con amore servir\u00e0 a capire quanto bene al mondo possiamo fare e non aver paura di cominciare o continuare a farlo.", "preghfin": "O Dio, che hai glorificato il tuo evangelista Marco\ncon il dono della predicazione apostolica,\nfa' che alla scuola del Vangelo\nimpariamo anche noi a seguire fedelmente il Cristo Signore.\nEgli \u00e8 Dio, e vive e regna con Te.\n<i>(dalla liturgia)</i>"}