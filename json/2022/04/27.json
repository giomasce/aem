{"day": 27, "month": 4, "year": 2022, "weekday": 3, "date_str": "mercoled\u00ec 27 aprile 2022", "quotes": "At 5,17-26; Sal 33", "quote_vangelo": "secondo Giovanni (3,16-21)", "curatore": "Beatrice Granaroli", "prevangelo": "", "indications": "", "preghiniz": "Benedir\u00f2 il Signore in ogni tempo,\nsulla mia bocca sempre la sua lode.\nIo mi glorio nel Signore:\ni poveri ascoltino e si rallegrino.\nMagnificate con me il Signore,\nesaltiamo insieme il suo nome.\nHo cercato il Signore: mi ha risposto\ne da ogni mia paura mi ha liberato.\nGuardate a lui e sarete raggianti,\ni vostri volti non dovranno arrossire.\nQuesto povero grida e il Signore lo ascolta,\nlo salva da tutte le sue angosce.\nL'angelo del Signore si accampa\nattorno a quelli che lo temono, e li libera.\nGustate e vedete com'\u00e8 buono il Signore;\nbeato l'uomo che in lui si rifugia.\n<i>(Salmo 33)</i>", "vangelo": "In quel tempo, Ges\u00f9 disse a Nicod\u00e8mo: \u00abDio ha tanto amato il mondo da dare il Figlio unigenito, perch\u00e9 chiunque crede in lui non vada perduto, ma abbia la vita eterna. Dio, infatti, non ha mandato il Figlio nel mondo per condannare il mondo, ma perch\u00e9 il mondo sia salvato per mezzo di lui. Chi crede in lui non \u00e8 condannato; ma chi non crede \u00e8 gi\u00e0 stato condannato, perch\u00e9 non ha creduto nel nome dell'unigenito Figlio di Dio. E il giudizio \u00e8 questo: la luce \u00e8 venuta nel mondo, ma gli uomini hanno amato pi\u00f9 le tenebre che la luce, perch\u00e9 le loro opere erano malvagie. Chiunque infatti fa il male, odia la luce, e non viene alla luce perch\u00e9 le sue opere non vengano riprovate. Invece chi fa la verit\u00e0 viene verso la luce, perch\u00e9 appaia chiaramente che le sue opere sono state fatte in Dio\u00bb.", "medita": "<i>\u00abChi crede in lui non \u00e8 condannato, ma chi non crede \u00e8 gi\u00e0 stato condannato\u00bb.</i> Continua in questo passo evangelico il dialogo con Nicodemo e le sue difficolt\u00e0 nel comprendere il messaggio di Cristo. Sembra che Ges\u00f9 di fronte alle sue perplessit\u00e0 affermi: qualsiasi sia la prospettiva sulla vita dopo la morte e sull'attesa di Dio, chi non accoglie la sua Parola essendo ancora in vita ha gi\u00e0 avuto la sua condanna. Non \u00e8 infatti condannata una vita che si consacra alle tenebre piuttosto che alla luce della sua rivelazione? \u00c8 una vita infelice quella che non si pone un orizzonte di salvezza, un riscatto dall'iniquit\u00e0 e che, potendo vivere illuminata da alcuni principi ispirati al bene, si rassegna a fare e ricevere il male. Nel momento in cui viviamo secondo l'esempio di Cristo, ispirati al suo donarsi, al suo spendersi per gli altri, alla sua sete di giustizia, stiamo gi\u00e0 realizzando e vivendo\u2014per quanto ci \u00e8 possibile\u2014il nostro posto nel Regno dei Cieli. Non siamo dunque solo in attesa di un giudizio, ma siamo responsabili della nostra vita.", "preghfin": "O Padre, che nella Pasqua del tuo Figlio\nhai ristabilito l'uomo nella dignit\u00e0 perduta\ne gli hai dato la speranza della risurrezione,\nfa' che accogliamo e viviamo nell'amore\nil mistero celebrato ogni anno nella fede.\nPer il nostro Signore Ges\u00f9 Cristo.\n<i>(dalla liturgia)</i>"}