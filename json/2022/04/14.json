{"day": 14, "month": 4, "year": 2022, "weekday": 4, "date_str": "gioved\u00ec 14 aprile 2022", "quotes": "Es 12,1-8.11-14; Sal 115; 1Cor 11,23-26", "quote_vangelo": "secondo Giovanni (13,1-15)", "curatore": "Beatrice Granaroli", "prevangelo": "", "indications": "Gioved\u00ec santo", "preghiniz": "Che cosa render\u00f2 al Signore,\nper tutti i benefici che mi ha fatto?\nAlzer\u00f2 il calice della salvezza\ne invocher\u00f2 il nome del Signore.\nAgli occhi del Signore \u00e8 preziosa\nla morte dei suoi fedeli.\nIo sono tuo servo, figlio della tua schiava:\ntu hai spezzato le mie catene.\nA te offrir\u00f2 un sacrificio di ringraziamento\ne invocher\u00f2 il nome del Signore.\nAdempir\u00f2 i miei voti al Signore\ndavanti a tutto il suo popolo.\n<i>(Salmo 115)</i>", "vangelo": "Prima della festa di Pasqua, Ges\u00f9, sapendo che era venuta la sua ora di passare da questo mondo al Padre, avendo amato i suoi che erano nel mondo, li am\u00f2 sino alla fine.\nDurante la cena, quando il diavolo aveva gi\u00e0 messo in cuore a Giuda, figlio di Simone Iscariota, di tradirlo, Ges\u00f9, sapendo che il Padre gli aveva dato tutto nelle mani e che era venuto da Dio e a Dio ritornava, si alz\u00f2 da tavola, depose le vesti, prese un asciugamano e se lo cinse attorno alla vita. Poi vers\u00f2 dell'acqua nel catino e cominci\u00f2 a lavare i piedi dei discepoli e ad asciugarli con l'asciugamano di cui si era cinto.\nVenne dunque da Simon Pietro e questi gli disse: \u00abSignore, tu lavi i piedi a me?\u00bb. Rispose Ges\u00f9: \u00abQuello che io faccio, tu ora non lo capisci; lo capirai dopo\u00bb. Gli disse Pietro: \u00abTu non mi laverai i piedi in eterno!\u00bb. Gli rispose Ges\u00f9: \u00abSe non ti laver\u00f2, non avrai parte con me\u00bb. Gli disse Simon Pietro: \u00abSignore, non solo i miei piedi, ma anche le mani e il capo!\u00bb. Soggiunse Ges\u00f9: \u00abChi ha fatto il bagno, non ha bisogno di lavarsi se non i piedi ed \u00e8 tutto puro; e voi siete puri, ma non tutti\u00bb. Sapeva infatti chi lo tradiva; per questo disse: \u00abNon tutti siete puri\u00bb.\nQuando ebbe lavato loro i piedi, riprese le sue vesti, sedette di nuovo e disse loro: \u00abCapite quello che ho fatto per voi? Voi mi chiamate il Maestro e il Signore, e dite bene, perch\u00e9 lo sono. Se dunque io, il Signore e il Maestro, ho lavato i piedi a voi, anche voi dovete lavare i piedi gli uni agli altri. Vi ho dato un esempio, infatti, perch\u00e9 anche voi facciate come io ho fatto a voi\u00bb.", "medita": "<i>Era venuta la sua ora di passare da questo mondo al Padre, avendo amato i suoi che erano nel mondo, li am\u00f2 sino alla fine.</i> Il Cristo \u00e8 ormai giunto alle sue ultime ore e vive questi ultimi passaggi della sua vita terrena con la consapevolezza della morte imminente. Non c'\u00e8 nulla che non gli sia presente; si pu\u00f2 dire che l'intera sua esistenza sia stata un prepararsi a questo momento e alla sua realizzazione. Sebbene la componente umana di paura si faccia ora pi\u00f9 che mai evidente, Egli vive al contempo una comunione piena col Padre, una totale corrispondenza delle due volont\u00e0. Il testo si sofferma nel sottolineare che \u00abil Padre gli aveva dato tutto nelle mani e che venuto da Dio a Dio tornava\u00bb. Qui entra in campo la libert\u00e0 del Figlio dell'Uomo: potrebbe decidere di vivere in qualunque modo l'attesa della sua ora, avendo in s\u00e9 la consapevolezza che egli \u201cpossa tutto\u201d; di quel tutto, Ges\u00f9 ne fa una carezza rivolta ai suoi discepoli, un esempio di amore quanto il lascito di una missione. Ecco\u2014\u00e8 come se dicesse\u2014vi ho dato l'esempio nella mia ora pi\u00f9 cruciale, per testimoniarvi quanto ho a cuore che facciate lo stesso. Andate e ricordatemi in ogni gesto ispirato a questo.", "preghfin": "O Dio, che ci hai riuniti per celebrare\nla santa Cena nella quale il tuo unico Figlio,\nprima di consegnarsi alla morte,\naffid\u00f2 alla Chiesa il nuovo ed eterno sacrificio,\nconvito nuziale del suo amore,\nfa' che dalla partecipazione a cos\u00ec grande mistero\nattingiamo pienezza di carit\u00e0 e di vita.\nPer il nostro Signore Ges\u00f9 Cristo.\n<i>(dalla liturgia)</i>"}