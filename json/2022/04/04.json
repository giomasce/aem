{"day": 4, "month": 4, "year": 2022, "weekday": 1, "date_str": "luned\u00ec 4 aprile 2022", "quotes": "Dn 13,1-9.15-17.19-30.33-62; Sal 22", "quote_vangelo": "secondo Giovanni (8,12-20)", "curatore": "Beatrice Granaroli", "prevangelo": "", "indications": "", "preghiniz": "Il Signore \u00e8 il mio pastore: non manco di nulla.\nSu pascoli erbosi mi fa riposare, ad acque tranquille mi conduce.\nRinfranca l'anima mia.\nMi guida per il giusto cammino a motivo del suo nome.\nAnche se vado per una valle oscura,\nnon temo alcun male, perch\u00e9 tu sei con me.\nIl tuo bastone e il tuo vincastro mi danno sicurezza.\nDavanti a me tu prepari una mensa sotto gli occhi dei miei nemici.\nUngi di olio il mio capo; il mio calice trabocca.\nS\u00ec, bont\u00e0 e fedelt\u00e0 mi saranno compagne tutti i giorni della mia vita,\nabiter\u00f2 ancora nella casa del Signore per lunghi giorni.\n<i>(Salmo 22)</i>", "vangelo": "Di nuovo Ges\u00f9 parl\u00f2 [ai farisei] e disse: \u00abIo sono la luce del mondo; chi segue me, non camminer\u00e0 nelle tenebre, ma avr\u00e0 la luce della vita\u00bb.\nGli dissero allora i farisei: \u00abTu dai testimonianza di te stesso; la tua testimonianza non \u00e8 vera\u00bb. Ges\u00f9 rispose loro: \u00abAnche se io do testimonianza di me stesso, la mia testimonianza \u00e8 vera, perch\u00e9 so da dove sono venuto e dove vado. Voi invece non sapete da dove vengo o dove vado. Voi giudicate secondo la carne; io non giudico nessuno. E anche se io giudico, il mio giudizio \u00e8 vero, perch\u00e9 non sono solo, ma io e il Padre che mi ha mandato. E nella vostra Legge sta scritto che la testimonianza di due persone \u00e8 vera. Sono io che do testimonianza di me stesso, e anche il Padre, che mi ha mandato, d\u00e0 testimonianza di me\u00bb.\nGli dissero allora: \u00abDov'\u00e8 tuo padre?\u00bb. Rispose Ges\u00f9: \u00abVoi non conoscete n\u00e9 me n\u00e9 il Padre mio; se conosceste me, conoscereste anche il Padre mio\u00bb.\nGes\u00f9 pronunci\u00f2 queste parole nel luogo del tesoro, mentre insegnava nel tempio. E nessuno lo arrest\u00f2, perch\u00e9 non era ancora venuta la sua ora.", "medita": "<i>\u00abVoi non conoscete n\u00e9 me n\u00e9 il Padre mio\u00bb.</i> Anche i credenti pi\u00f9 zelanti possono non conoscere Dio. Quel che dice Ges\u00f9 ai farisei, infatti, \u00e8 che credono di conoscerlo, ma quel che difendono \u00e8 un idolo che loro stessi si sono creati. Questo impedisce loro di vedere e comprendere ci\u00f2 che accade di fronte ai loro occhi. Cristo, in tal senso, si pone come tramite e mediatore tra coloro che pensano di aver conosciuto il Padre, senza averlo mai compreso, e la conoscenza autentica di Dio. Ges\u00f9 si annuncia dunque come intermediario tra gli uomini e il Padre e nella sua identit\u00e0 incarnata passa l'opportunit\u00e0 di salvezza. Anche noi vogliamo spesso farci interpreti ultimi di una verit\u00e0 che non possediamo; riteniamo di avere l'ultima parola su chi, come noi, \u00e8 alla ricerca di una comprensione pi\u00f9 profonda e vera. Fondiamo allora in Cristo Ges\u00f9 e nella sua testimonianza la nostra fede, nel Vangelo la nostra speranza condivisa, senza cedere alla tentazione di poter dire tutto <i>di</i> e <i>su</i> Dio.", "preghfin": "O Padre, che con il dono del tuo amore\nci riempi di ogni benedizione,\ntrasformaci in creature nuove,\nper essere preparati alla Pasqua gloriosa del tuo regno.\nPer il nostro Signore Ges\u00f9 Cristo.\n<i>(dalla liturgia)</i>"}