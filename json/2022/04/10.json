{"day": 10, "month": 4, "year": 2022, "weekday": 7, "date_str": "domenica 10 aprile 2022", "quotes": "Is 50,4-7; Sal 21; Fil 2,6-11; Lc 22,14-23,56", "quote_vangelo": "secondo Luca (19,28-40)", "curatore": "Beatrice Granaroli", "prevangelo": "Riportiamo il Vangelo letto durante la Processione delle Palme", "indications": "Domenica delle Palme", "preghiniz": "Si fanno beffe di me quelli che mi vedono,\nstorcono le labbra, scuotono il capo:\n\u00abSi rivolga al Signore; lui lo liberi,\nlo porti in salvo, se davvero lo ama!\u00bb.\nUn branco di cani mi circonda,\nmi accerchia una banda di malfattori;\nhanno scavato le mie mani e i miei piedi.\nPosso contare tutte le mie ossa.\nSi dividono le mie vesti,\nsulla mia tunica gettano la sorte.\nMa tu, Signore, non stare lontano,\nmia forza, vieni presto in mio aiuto.\nAnnuncer\u00f2 il tuo nome ai miei fratelli,\nti loder\u00f2 in mezzo all'assemblea.\nLodate il Signore, voi suoi fedeli,\ngli dia gloria tutta la discendenza di Giacobbe,\nlo tema tutta la discendenza d'Israele.\n<i>(Salmo 21)</i>", "vangelo": "In quel tempo, Ges\u00f9 camminava davanti a tutti salendo verso Gerusalemme. Quando fu vicino a B\u00e8tfage e a Bet\u00e0nia, presso il monte detto degli Ulivi, invi\u00f2 due discepoli dicendo: \u00abAndate nel villaggio di fronte; entrando, troverete un puledro legato, sul quale non \u00e8 mai salito nessuno. Slegatelo e conducetelo qui. E se qualcuno vi domanda: \u201cPerch\u00e9 lo slegate?\u201d, risponderete cos\u00ec: \u201cIl Signore ne ha bisogno\u201d\u00bb.\nGli inviati andarono e trovarono come aveva loro detto. Mentre slegavano il puledro, i proprietari dissero loro: \u00abPerch\u00e9 slegate il puledro?\u00bb. Essi risposero: \u00abIl Signore ne ha bisogno\u00bb.\nLo condussero allora da Ges\u00f9; e gettati i loro mantelli sul puledro, vi fecero salire Ges\u00f9. Mentre egli avanzava, stendevano i loro mantelli sulla strada. Era ormai vicino alla discesa del monte degli Ulivi, quando tutta la folla dei discepoli, pieni di gioia, cominci\u00f2 a lodare Dio a gran voce per tutti i prodigi che avevano veduto, dicendo: \u00abBenedetto colui che viene, il re, nel nome del Signore. Pace in cielo e gloria nel pi\u00f9 alto dei cieli!\u00bb.\nAlcuni farisei tra la folla gli dissero: \u00abMaestro, rimprovera i tuoi discepoli\u00bb. Ma egli rispose: \u00abIo vi dico che, se questi taceranno, grideranno le pietre\u00bb.", "medita": "<i>\u00abBenedetto colui che viene, il re, nel nome del Signore. Pace in cielo e gloria nel pi\u00f9 alto dei cieli!\u00bb.</i> Siamo disposti a credere e onorare Dio quando non siamo nella gioia, quando nel nostro cuore egli non gode di questa evidenza o quando, ancora, non siamo nella angoscia e non abbiamo bisogno di nessuna supplica? In altre parole, Dio \u00e8 il nostro Signore sempre o soltanto in alcuni frangenti della nostra vita; Cristo \u00e8 nostro Re solo nel momento in cui c'\u00e8 da festeggiarlo nella Domenica delle Palme o anche quando c'\u00e8 da portare con Lui la croce sul Calvario? La fede vera ed autentica si radica nel nostro cuore nel momento in cui lascia da parte gli andamenti instabili della nostra vita emotiva, per porsi al di sotto e prima di quelli. Ges\u00f9 ha un ruolo definitivo nelle nostre esistenze perch\u00e9 \u00e8 al nostro fianco nella gioia e nello sconforto, nella gratitudine pi\u00f9 profonda come nel timore pi\u00f9 acceso. Il porto sicuro e saldo \u00e8 tale a prescindere dai venti e dal tempo, lo \u00e8 perch\u00e9 per noi rimane un riferimento qualsiasi cosa accada, qualsiasi cosa ci sia richiesta di vivere.", "preghfin": "O Dio onnipotente ed eterno, che hai dato come modello agli uomini\nil Cristo tuo Figlio, nostro Salvatore,\nfatto uomo e umiliato fino alla morte di croce,\nfa' che abbiamo sempre presente il grande insegnamento della sua passione,\nper partecipare alla gloria della risurrezione.\nEgli \u00e8 Dio e vive e regna con Te.\n<i>(dalla liturgia)</i>"}