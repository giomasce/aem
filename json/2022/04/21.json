{"day": 21, "month": 4, "year": 2022, "weekday": 4, "date_str": "gioved\u00ec 21 aprile 2022", "quotes": "At 3,11-26; Sal 8", "quote_vangelo": "secondo Luca (24,35-48)", "curatore": "Beatrice Granaroli", "prevangelo": "", "indications": "", "preghiniz": "O Signore, Signore nostro,\nquanto \u00e8 mirabile il tuo nome su tutta la terra!\nChe cosa \u00e8 mai l'uomo perch\u00e9 di lui ti ricordi,\nil figlio dell'uomo, perch\u00e9 te ne curi?\nDavvero l'hai fatto poco meno di un dio,\ndi gloria e di onore lo hai coronato.\nGli hai dato potere sulle opere delle tue mani,\ntutto hai posto sotto i suoi piedi.\nTutte le greggi e gli armenti\ne anche le bestie della campagna,\ngli uccelli del cielo e i pesci del mare,\nogni essere che percorre le vie dei mari.\n<i>(Salmo 8)</i>", "vangelo": "In quel tempo, [i due discepoli che erano ritornati da \u00c8mmaus] narravano ci\u00f2 che era accaduto lungo la via e come l'avevano riconosciuto nello spezzare il pane.\nMentre essi parlavano di queste cose, Ges\u00f9 in persona stette in mezzo a loro e disse: \u00abPace a voi!\u00bb. Sconvolti e pieni di paura, credevano di vedere un fantasma. Ma egli disse loro: \u00abPerch\u00e9 siete turbati, e perch\u00e9 sorgono dubbi nel vostro cuore? Guardate le mie mani e i miei piedi: sono proprio io! Toccatemi e guardate; un fantasma non ha carne e ossa, come vedete che io ho\u00bb. Dicendo questo, mostr\u00f2 loro le mani e i piedi. Ma poich\u00e9 per la gioia non credevano ancora ed erano pieni di stupore, disse: \u00abAvete qui qualche cosa da mangiare?\u00bb. Gli offrirono una porzione di pesce arrostito; egli lo prese e lo mangi\u00f2 davanti a loro.\nPoi disse: \u00abSono queste le parole che io vi dissi quando ero ancora con voi: bisogna che si compiano tutte le cose scritte su di me nella legge di Mos\u00e8, nei Profeti e nei Salmi\u00bb.\nAllora apr\u00ec loro la mente per comprendere le Scritture e disse loro: \u00abCos\u00ec sta scritto: il Cristo patir\u00e0 e risorger\u00e0 dai morti il terzo giorno, e nel suo nome saranno predicati a tutti i popoli la conversione e il perdono dei peccati, cominciando da Gerusalemme. Di questo voi siete testimoni\u00bb.", "medita": "<i>\u00abPerch\u00e9 siete turbati, e perch\u00e9 sorgono dubbi nel vostro cuore? Guardate le mie mani e i miei piedi: sono proprio io! Toccatemi e guardate; un fantasma non ha carne e ossa, come vedete che io ho\u00bb.</i> Oggi Ges\u00f9 ci chiede perch\u00e9 ci lasciamo turbare e perch\u00e9 ci rendiamo schiavi del dubbio. Le nostre quotidianit\u00e0, come sappiamo, sono costruite sull'incertezza e la precariet\u00e0, e questo non dipende certo da noi. Ma dipende da noi come decidiamo di affrontare l'indeterminatezza del nostro presente. Se, infatti, lasciamo che prevalgano\u2014come ultima parola\u2014la confusione e il disordine, regner\u00e0 sovrano in noi un senso di disillusione e paura. Le stesse emozioni da cui erano sconvolti anche i due discepoli in cammino per Emmaus, prima di incontrare Ges\u00f9. Se, d'altra parte, permettiamo che a guidarci sia la fede, questo costituir\u00e0 un punto saldo al di l\u00e0 di qualsiasi avvenimento imprevisto. La voce della preoccupazione molto spesso viene dal male, il quale riesce a convincerci che non siamo mai abbastanza all'altezza delle situazioni che viviamo, n\u00e9 che le sole nostre forze bastino. Questo giudizio non fa i conti con il fatto che, in quanto creature, abbiamo sempre una Forza ulteriore sulla quale contare. Non siamo mai davvero soli di fronti agli eventi della vita, cos\u00ec come i discepoli\u2014sgomenti\u2014non erano soli nel cenacolo. Le apparizioni di Ges\u00f9 immediatamente dopo la sua morte sembrano essere un grande insegnamento per tutti noi, cos\u00ec come un graduale apprendimento per gli apostoli: per il solo fatto che Ges\u00f9 in altre occasioni non possa essere toccato in carne ed ossa, non vuol dire che sia assente e non prenda parte alle nostre vicissitudini. Egli anzi, essendo risorto, \u00e8 pi\u00f9 che mai vivo e presente nei nostri giorni, qualsiasi sia la prova che siamo chiamati ad affrontare.", "preghfin": "O Padre, che da ogni parte della terra\nhai riunito i popoli per lodare il tuo nome,\nconcedi che tutti i tuoi figli,\nnati a nuova vita nelle acque del Battesimo\ne animati dall'unica fede,\nesprimano nelle opere l'unico amore.\nPer il nostro Signore Ges\u00f9 Cristo.\n<i>(dalla liturgia)</i>"}