{"day": 8, "month": 4, "year": 2022, "weekday": 5, "date_str": "venerd\u00ec 8 aprile 2022", "quotes": "Ger 20,10-13; Sal 17", "quote_vangelo": "secondo Giovanni (10,31-42)", "curatore": "Beatrice Granaroli", "prevangelo": "", "indications": "", "preghiniz": "Ti amo, Signore, mia forza,\nSignore, mia roccia,\nmia fortezza, mio liberatore.\nMio Dio, mia rupe, in cui mi rifugio;\nmio scudo, mia potente salvezza e mio baluardo.\nInvoco il Signore, degno di lode,\ne sar\u00f2 salvato dai miei nemici. [\u2026]\nNell'angoscia invocai il Signore,\nnell'angoscia gridai al mio Dio:\ndal suo tempio ascolt\u00f2 la mia voce,\na lui, ai suoi orecchi, giunse il mio grido.\n<i>(Salmo 17)</i>", "vangelo": "In quel tempo, i Giudei raccolsero delle pietre per lapidare Ges\u00f9. Ges\u00f9 disse loro: \u00abVi ho fatto vedere molte opere buone da parte del Padre: per quale di esse volete lapidarmi?\u00bb.\nGli risposero i Giudei: \u00abNon ti lapidiamo per un'opera buona, ma per una bestemmia: perch\u00e9 tu, che sei uomo, ti fai Dio\u00bb. Disse loro Ges\u00f9: \u00abNon \u00e8 forse scritto nella vostra Legge: \u201cIo ho detto: voi siete d\u00e8i\u201d? Ora, se essa ha chiamato d\u00e8i coloro ai quali fu rivolta la parola di Dio \u2013 e la Scrittura non pu\u00f2 essere annullata \u2013, a colui che il Padre ha consacrato e mandato nel mondo voi dite: \u201cTu bestemmi\u201d, perch\u00e9 ho detto: \u201cSono Figlio di Dio\u201d? Se non compio le opere del Padre mio, non credetemi; ma se le compio, anche se non credete a me, credete alle opere, perch\u00e9 sappiate e conosciate che il Padre \u00e8 in me, e io nel Padre\u00bb.\nAllora cercarono nuovamente di catturarlo, ma egli sfugg\u00ec dalle loro mani.\nRitorn\u00f2 quindi nuovamente al di l\u00e0 del Giordano, nel luogo dove prima Giovanni battezzava, e qui rimase. Molti andarono da lui e dicevano: \u00abGiovanni non ha compiuto nessun segno, ma tutto quello che Giovanni ha detto di costui era vero\u00bb. E in quel luogo molti credettero in lui.", "medita": "<i>\u00abNon ti lapidiamo per un'opera buona, ma per una bestemmia: perch\u00e9 tu, che sei uomo, ti fai Dio\u00bb.</i> E se scambiassimo l'ordine della frase e la leggessimo cos\u00ec: <i>\u201cNonostante le opere buone, ti lapidiamo perch\u00e9 sei un bestemmiatore: tu che sei uomo ti fai Dio\u201d</i>. Ma, in un certo qual modo, non si fanno simili a Dio tutte le persone che compiono il bene? Non \u00e8 forse quello di cui si parlava inizialmente, ovvero, il farsi vicini a Cristo nel suo esempio, nel suo donarsi e nel suo abbinare la Parola alle opere ispirate da essa? Ecco, infatti, che Ges\u00f9 risponde coerentemente rispetto a quanto fatto notare: <i>\u00abSe non compio le opere del Padre mio, non credetemi; ma se le compio, anche se non credete a me, credete alle opere, perch\u00e9 sappiate e conosciate che il Padre \u00e8 in me, e io nel Padre\u00bb</i>. Al di l\u00e0 del fatto che il Cristo Ges\u00f9 viva una condizione di comunione col Padre, infatti, dice una cosa vera per ciascun cristiano; perch\u00e9 dire che sia un bestemmiatore, se dalle sue azioni si pu\u00f2 giudicare solo che viva ed agisca secondo quanto richiesto dal Padre. Essere nel Signore ci protegge non solo dalle accuse ingiuste, ma anche e soprattutto dal vivere una vita incoerente e piena d'ipocrisia.", "preghfin": "Perdona, Signore, i nostri peccati,\ne nella tua misericordia spezza le catene\nche ci tengono prigionieri a causa delle nostre colpe,\ne guidaci alla libert\u00e0 che Cristo ci ha conquistata.\nPer il nostro Signore Ges\u00f9 Cristo.\n<i>(dalla liturgia)</i>"}