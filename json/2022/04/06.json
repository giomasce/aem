{"day": 6, "month": 4, "year": 2022, "weekday": 3, "date_str": "mercoled\u00ec 6 aprile 2022", "quotes": "Dn 3,14-20.46-50.91-92.95; Dn 3,52-56", "quote_vangelo": "secondo Giovanni (8,31-42)", "curatore": "Beatrice Granaroli", "prevangelo": "", "indications": "", "preghiniz": "Benedetto sei tu, Signore, Dio dei padri nostri,\nBenedetto il tuo nome glorioso e santo.\nBenedetto sei tu nel tuo tempio santo, glorioso,\nBenedetto sei tu sul trono del tuo regno.\nBenedetto sei tu che penetri con lo sguardo gli abissi\ne siedi sui cherubini,\nBenedetto sei tu nel firmamento del cielo.\n<i>(Daniele 3, 52--56)</i>", "vangelo": "In quel tempo, Ges\u00f9 disse a quei Giudei che gli avevano creduto: \u00abSe rimanete nella mia parola, siete davvero miei discepoli; conoscerete la verit\u00e0 e la verit\u00e0 vi far\u00e0 liberi\u00bb. Gli risposero: \u00abNoi siamo discendenti di Abramo e non siamo mai stati schiavi di nessuno. Come puoi dire: \u201cDiventerete liberi\u201d?\u00bb.\nGes\u00f9 rispose loro: \u00abIn verit\u00e0, in verit\u00e0 io vi dico: chiunque commette il peccato \u00e8 schiavo del peccato. Ora, lo schiavo non resta per sempre nella casa; il figlio vi resta per sempre. Se dunque il Figlio vi far\u00e0 liberi, sarete liberi davvero. So che siete discendenti di Abramo. Ma intanto cercate di uccidermi perch\u00e9 la mia parola non trova accoglienza in voi. Io dico quello che ho visto presso il Padre; anche voi dunque fate quello che avete ascoltato dal padre vostro\u00bb.\nGli risposero: \u00abIl padre nostro \u00e8 Abramo\u00bb. Disse loro Ges\u00f9: \u00abSe foste figli di Abramo, fareste le opere di Abramo. Ora invece voi cercate di uccidere me, un uomo che vi ha detto la verit\u00e0 udita da Dio. Questo, Abramo non l'ha fatto. Voi fate le opere del padre vostro\u00bb.\nGli risposero allora: \u00abNoi non siamo nati da prostituzione; abbiamo un solo padre: Dio!\u00bb. Disse loro Ges\u00f9: \u00abSe Dio fosse vostro padre, mi amereste, perch\u00e9 da Dio sono uscito e vengo; non sono venuto da me stesso, ma lui mi ha mandato\u00bb.", "medita": "<i>\u00abSe rimanete nella mia parola, siete davvero miei discepoli; conoscerete la verit\u00e0 e la verit\u00e0 vi far\u00e0 liberi\u00bb.</i> A rendere liberi i discepoli di Cristo, quelli di allora come quelli di oggi, \u00e8 il rimanere nella Parola, fondare la propria vita a partire da essa. Non \u00e8 infatti questa un'imposizione, n\u00e9 si tratta di una serie di rigide norme che possano dare istruzioni su come affrontare l'esistenza; vivere in essa \u00e8 semmai inserirsi in un'ottica di salvezza. Per questo Ges\u00f9 dice che questa verit\u00e0 render\u00e0 liberi. La Parola ci insegna in che modo Cristo ha dato la vita per noi e in che modo sia possibile vivere nella stessa ottica del donarsi. Nel gratuito offrirsi al Signore vi \u00e8 la realizzazione pi\u00f9 compiuta di ogni essere umano, cos\u00ec come lo \u00e8 stato per Ges\u00f9.", "preghfin": "Risplenda la tua luce, Dio misericordioso,\nsui tuoi figli purific\u00e0ti dalla penitenza;\ntu che ci hai ispirato la volont\u00e0 di servirti,\nporta a compimento l'opera da te iniziata.\nPer il nostro Signore Ges\u00f9 Cristo.\n<i>(dalla liturgia)</i>"}