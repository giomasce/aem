{"day": 19, "month": 4, "year": 2022, "weekday": 2, "date_str": "marted\u00ec 19 aprile 2022", "quotes": "At 2,36-41; Sal 32", "quote_vangelo": "secondo Giovanni (20,11-18)", "curatore": "Beatrice Granaroli", "prevangelo": "", "indications": "", "preghiniz": "Retta \u00e8 la parola del Signore\ne fedele ogni sua opera.\nEgli ama la giustizia e il diritto;\ndell'amore del Signore \u00e8 piena la terra.\nEcco, l'occhio del Signore \u00e8 su chi lo teme,\nsu chi spera nel suo amore,\nper liberarlo dalla morte\ne nutrirlo in tempo di fame.\nL'anima nostra attende il Signore:\negli \u00e8 nostro aiuto e nostro scudo.\nSu di noi sia il tuo amore, Signore,\ncome da te noi speriamo.\n<i>(Salmo 32)</i>", "vangelo": "In quel tempo, Maria stava all'esterno, vicino al sepolcro, e piangeva. Mentre piangeva, si chin\u00f2 verso il sepolcro e vide due angeli in bianche vesti, seduti l'uno dalla parte del capo e l'altro dei piedi, dove era stato posto il corpo di Ges\u00f9. Ed essi le dissero: \u00abDonna, perch\u00e9 piangi?\u00bb. Rispose loro: \u00abHanno portato via il mio Signore e non so dove l'hanno posto\u00bb.\nDetto questo, si volt\u00f2 indietro e vide Ges\u00f9, in piedi; ma non sapeva che fosse Ges\u00f9. Le disse Ges\u00f9: \u00abDonna, perch\u00e9 piangi? Chi cerchi?\u00bb. Ella, pensando che fosse il custode del giardino, gli disse: \u00abSignore, se l'hai portato via tu, dimmi dove l'hai posto e io andr\u00f2 a prenderlo\u00bb. Ges\u00f9 le disse: \u00abMaria!\u00bb. Ella si volt\u00f2 e gli disse in ebraico: \u00abRabbun\u00ec!\u00bb \u2013 che significa: \u00abMaestro!\u00bb. Ges\u00f9 le disse: \u00abNon mi trattenere, perch\u00e9 non sono ancora salito al Padre; ma va' dai miei fratelli e di' loro: \u201cSalgo al Padre mio e Padre vostro, Dio mio e Dio vostro\u201d\u00bb.\nMaria di M\u00e0gdala and\u00f2 ad annunciare ai discepoli: \u00abHo visto il Signore!\u00bb e ci\u00f2 che le aveva detto.", "medita": "<i>\u00abDonna, perch\u00e9 piangi? Chi cerchi?\u00bb.</i> Nel pianto di Maria di Magdala possiamo riconoscere il pianto di ciascuno di noi, la disperazione delle nostre ore pi\u00f9 buie. \u00c8 come se, leggendo questo passo del Vangelo, Ges\u00f9 si chinasse su di noi per chiederci <i>\u201cperch\u00e9 piangi?\u201d</i>. La domanda di infinita tenerezza \u00e8 gi\u00e0 in grado di colmare, per la cura che esprime, le nostre pi\u00f9 profonde ferite. Ges\u00f9, avendo sconfitto la morte, avendo vinto il peccato, non si innalza su un trono regale, non dimentica le fragilit\u00e0 umane, ma anzi si abbassa a guardare da vicino la nostra sofferenza e sostenerla. Meditare questo passo ci permette di avere lo sguardo privilegiato di chi pu\u00f2 osservare dall'esterno una scena: quante volte ci sembra di non trovare la traccia di Dio nelle nostre vite? E quante altre volte, ripiegandoci su noi stessi, alziamo al cielo il nostro personale <i>\u201cElo\u00ec, Elo\u00ec, lem\u00e0 sabact\u00e0ni?\u201d</i>? Ma, ecco, non ci accorgiamo che il Signore \u00e8 esattamente di fronte a noi, \u00e8 con noi nel nostro pianto, ci osserva con sguardo amorevole, e se tendiamo l'orecchio\u2014tramite la Parola\u2014ci annuncia una liberazione che in quel momento siamo incapaci di sperare. La nostra vita non si conclude nelle nostre miserie, n\u00e9 nel dolore che non possiamo comprendere; la prospettiva di salvezza viene a dirci che esiste un progetto pi\u00f9 grande che ora noi non siamo capaci di vedere, ma che include anche noi e le nostre pi\u00f9 profonde attese. Aver fede \u00e8 credere che il Signore ci ha pensati felici nell'Eternit\u00e0, in comunione con Lui.", "preghfin": "O Dio, che nei sacramenti pasquali\nhai dato al tuo popolo la salvezza,\neffondi su di noi l'abbondanza dei tuoi doni,\nperch\u00e9 raggiungiamo il bene della perfetta libert\u00e0\ne abbiamo in cielo quella gioia\nche ora pregustiamo sulla terra.\nPer il nostro Signore Ges\u00f9 Cristo.\n<i>(dalla liturgia)</i>"}