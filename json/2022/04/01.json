{"day": 1, "month": 4, "year": 2022, "weekday": 5, "date_str": "venerd\u00ec 1 aprile 2022", "quotes": "Sap 2,1a.12-22; Sal 33", "quote_vangelo": "secondo Giovanni (7,1-2.10.25-30)", "curatore": "Beatrice Granaroli", "prevangelo": "", "indications": "Tempo di quaresima\nSalterio: quarta settimana", "preghiniz": "Il volto del Signore contro i malfattori,\nper eliminarne dalla terra il ricordo.\nGridano i giusti e il Signore li ascolta,\nli libera da tutte le loro angosce.\nIl Signore \u00e8 vicino a chi ha il cuore spezzato,\negli salva gli spiriti affranti.\nMolti sono i mali del giusto,\nma da tutti lo libera il Signore.\nCustodisce tutte le sue ossa:\nneppure uno sar\u00e0 spezzato.\nIl Signore riscatta la vita dei suoi servi;\nnon sar\u00e0 condannato chi in lui si rifugia.\n<i>(Salmo 33)</i>", "vangelo": "In quel tempo, Ges\u00f9 se ne andava per la Galilea; infatti non voleva pi\u00f9 percorrere la Giudea, perch\u00e9 i Giudei cercavano di ucciderlo. Si avvicinava intanto la festa dei Giudei, quella delle Capanne. Quando i suoi fratelli salirono per la festa, vi sal\u00ec anche lui: non apertamente, ma quasi di nascosto.\nAlcuni abitanti di Gerusalemme dicevano: \u00abNon \u00e8 costui quello che cercano di uccidere? Ecco, egli parla liberamente, eppure non gli dicono nulla. I capi hanno forse riconosciuto davvero che egli \u00e8 il Cristo? Ma costui sappiamo di dov'\u00e8; il Cristo invece, quando verr\u00e0, nessuno sapr\u00e0 di dove sia\u00bb.\nGes\u00f9 allora, mentre insegnava nel tempio, esclam\u00f2: \u00abCerto, voi mi conoscete e sapete di dove sono. Eppure non sono venuto da me stesso, ma chi mi ha mandato \u00e8 veritiero, e voi non lo conoscete. Io lo conosco, perch\u00e9 vengo da lui ed egli mi ha mandato\u00bb.\nCercavano allora di arrestarlo, ma nessuno riusc\u00ec a mettere le mani su di lui, perch\u00e9 non era ancora giunta la sua ora.", "medita": "<i>\u00abCostui sappiamo di dove \u00e8: il Cristo invece quando verr\u00e0 nessuno sapr\u00e0 di dove sia\u00bb.</i> <i>Chi \u00e8 Ges\u00f9?</i> Sembra che il testo del Vangelo si rivolga a noi chiedendoci da subito chi pensiamo sia il messia. Risuonano nel brano i dubbi che la folla ha su di lui e le perplessit\u00e0 si concentrano sul fatto che Egli si sa da dove provenga, mentre un Messia deve essere di origine misteriosa ed ignota ai pi\u00f9. Le parole che troviamo in bocca a questi abitanti di Gerusalemme sono affini a ci\u00f2 che anche a noi capita spesso di pensare. Vi \u00e8 l'idea che se il bene provenga da qualcosa di ordinario, quotidiano e umile non possa essere di Dio. Questo dev'essere misterioso, grandioso e onnipotente. Non pu\u00f2 un Nazareno di cui si conoscono le umili origini essere il figlio di Dio, cos\u00ec come non pu\u00f2 l'opera del Signore passare attraverso una cosa semplice e minuta. Ci siamo disabituati a pensare che il bene stia nelle piccole cose. Eppure, se guardiamo alla predicazione di Cristo e alle sue stesse parole, Egli preferirebbe non dover ricorrere alle opere grandiose e ai miracoli per essere creduto, ma alla autorevolezza delle sue parole, all'esempio della sua vita o, molto pi\u00f9 semplicemente, alla correttezza dei suoi gesti, anche i pi\u00f9 piccoli. Non sta forse in questa piccolezza l'eredit\u00e0 pi\u00f9 diretta delle sue azioni per noi? Il Signore ci invita a pensare che non \u00e8 dalle azioni grandiose che si debba cominciare, ma dalla concretezza delle nostre possibilit\u00e0.", "preghfin": "Padre santo, che nei tuoi sacramenti\nhai posto il rimedio alla nostra debolezza,\nfa' che accogliamo con gioia i frutti della redenzione\ne li manifestiamo nel rinnovamento della vita.\nPer il nostro Signore Ges\u00f9 Cristo.\n<i>(dalla liturgia)</i>"}