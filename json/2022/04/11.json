{"day": 11, "month": 4, "year": 2022, "weekday": 1, "date_str": "luned\u00ec 11 aprile 2022", "quotes": "Is 42,1-7; Sal 26", "quote_vangelo": "secondo Giovanni (12,1-11)", "curatore": "Beatrice Granaroli", "prevangelo": "", "indications": "Luned\u00ec santo", "preghiniz": "Il Signore \u00e8 mia luce e mia salvezza: di chi avr\u00f2 timore?\nIl Signore \u00e8 difesa della mia vita: di chi avr\u00f2 paura?\nQuando mi assalgono i malvagi per divorarmi la carne,\nsono essi, avversari e nemici, a inciampare e cadere.\nSe contro di me si accampa un esercito, il mio cuore non teme;\nse contro di me si scatena una guerra, anche allora ho fiducia.\nSono certo di contemplare la bont\u00e0 del Signore nella terra dei viventi.\nSpera nel Signore, sii forte, si rinsaldi il tuo cuore e spera nel Signore.\n<i>(Salmo 26)</i>", "vangelo": "Sei giorni prima della Pasqua, Ges\u00f9 and\u00f2 a Bet\u00e0nia, dove si trovava L\u00e0zzaro, che egli aveva risuscitato dai morti. E qui fecero per lui una cena: Marta serviva e L\u00e0zzaro era uno dei commensali. Maria allora prese trecento grammi di profumo di puro nardo, assai prezioso, ne cosparse i piedi di Ges\u00f9, poi li asciug\u00f2 con i suoi capelli, e tutta la casa si riemp\u00ec dell'aroma di quel profumo.\nAllora Giuda Iscari\u00f2ta, uno dei suoi discepoli, che stava per tradirlo, disse: \u00abPerch\u00e9 non si \u00e8 venduto questo profumo per trecento denari e non si sono dati ai poveri?\u00bb. Disse questo non perch\u00e9 gli importasse dei poveri, ma perch\u00e9 era un ladro e, siccome teneva la cassa, prendeva quello che vi mettevano dentro. Ges\u00f9 allora disse: \u00abLasciala fare, perch\u00e9 ella lo conservi per il giorno della mia sepoltura. I poveri infatti li avete sempre con voi, ma non sempre avete me\u00bb.\nIntanto una grande folla di Giudei venne a sapere che egli si trovava l\u00e0 e accorse, non solo per Ges\u00f9, ma anche per vedere L\u00e0zzaro che egli aveva risuscitato dai morti. I capi dei sacerdoti allora decisero di uccidere anche L\u00e0zzaro, perch\u00e9 molti Giudei se ne andavano a causa di lui e credevano in Ges\u00f9.", "medita": "<i>\u00abMaria allora prese trecento grammi di profumo di puro nardo, assai prezioso, ne cosparse i piedi di Ges\u00f9, poi li asciug\u00f2 con i suoi capelli, e tutta la casa si riemp\u00ec dell'aroma di quel profumo\u00bb.</i> Siamo disposti anche noi a rompere la nostra boccettina d'alabastro per una ragione, una causa, un'intima motivazione o per amore? Detto altrimenti: siamo pronti a donare la nostra vita? Il gesto di Maria, sorella di Marta e Lazzaro, \u00e8 un'anticipazione e profezia all'atto salvifico di Ges\u00f9, che sacrifica se stesso e fa dono di s\u00e9 per tutti noi. Il Vangelo di oggi \u00e8 come se ci interrogasse e ci chiedesse: <i>tu per cosa sei disposto a \u201csprecarti\u201d, a dare tutto di te?</i> Siamo certo tutti d'accordo nel dire che Giuda faccia in fin dei conti un discorso assennato, all'infuori del fatto che voglia poi frodare tutti gli altri; e ci sentiamo forse anche tutti un po' a disagio quando immaginiamo il puro nardo mescolarsi alla polvere e al fango calpestati dai piedi. Ma siamo tutti, al contempo, profondamente commossi da questa scena, proprio per la sua totale radicalit\u00e0 e per il gesto forte di questo dono. Maria rende l'idea di un amore pronto a donarsi tutto, fino all'ultimo, per l'altro. Nella sua semplicit\u00e0, ci scuote e ricorda che non siamo fatti per risparmiarci e che solo offrendo la nostra vita pienamente, saremo in grado di averla vissuta davvero.", "preghfin": "Guarda, Dio onnipotente,\nl'umanit\u00e0 sfinita per la sua debolezza mortale,\ne fa' che riprenda vita\nper la passione del tuo unico Figlio.\nEgli \u00e8 Dio e vive e regna con Te.\n<i>(dalla liturgia)</i>"}