{"day": 9, "month": 4, "year": 2022, "weekday": 6, "date_str": "sabato 9 aprile 2022", "quotes": "Ez 37,21-28; Ger 31,10-12b.13", "quote_vangelo": "secondo Giovanni (11,45-56)", "curatore": "Beatrice Granaroli", "prevangelo": "", "indications": "", "preghiniz": "Ascoltate, genti, la parola del Signore,\nannunci\u00e0tela alle isole pi\u00f9 lontane e dite:\n\u00abChi ha disperso Israele lo raduna\ne lo custodisce come un pastore il suo gregge\u00bb.\nPerch\u00e9 il Signore ha riscattato Giacobbe,\nlo ha liberato dalle mani di uno pi\u00f9 forte di lui.\nVerranno e canteranno inni sull'altura di Sion,\nandranno insieme verso i beni del Signore.\nLa vergine allora gioir\u00e0 danzando\ne insieme i giovani e i vecchi.\n\u00abCambier\u00f2 il loro lutto in gioia,\nli consoler\u00f2 e li render\u00f2 felici, senza afflizioni\u00bb.\n<i>(Geremia 31, 10--12b.13)</i>", "vangelo": "In quel tempo, molti dei Giudei che erano venuti da Maria, alla vista di ci\u00f2 che Ges\u00f9 aveva compiuto, [ossia la risurrezione di L\u00e0zzaro,] credettero in lui. Ma alcuni di loro andarono dai farisei e riferirono loro quello che Ges\u00f9 aveva fatto.\nAllora i capi dei sacerdoti e i farisei riunirono il sin\u00e8drio e dissero: \u00abChe cosa facciamo? Quest'uomo compie molti segni. Se lo lasciamo continuare cos\u00ec, tutti crederanno in lui, verranno i Romani e distruggeranno il nostro tempio e la nostra nazione\u00bb.\nMa uno di loro, Caifa, che era sommo sacerdote quell'anno, disse loro: \u00abVoi non capite nulla! Non vi rendete conto che \u00e8 conveniente per voi che un solo uomo muoia per il popolo, e non vada in rovina la nazione intera!\u00bb. Questo per\u00f2 non lo disse da se stesso, ma, essendo sommo sacerdote quell'anno, profetizz\u00f2 che Ges\u00f9 doveva morire per la nazione; e non soltanto per la nazione, ma anche per riunire insieme i figli di Dio che erano dispersi. Da quel giorno dunque decisero di ucciderlo.\nGes\u00f9 dunque non andava pi\u00f9 in pubblico tra i Giudei, ma da l\u00ec si ritir\u00f2 nella regione vicina al deserto, in una citt\u00e0 chiamata \u00c8fraim, dove rimase con i discepoli.\nEra vicina la Pasqua dei Giudei e molti dalla regione salirono a Gerusalemme prima della Pasqua per purificarsi. Essi cercavano Ges\u00f9 e, stando nel tempio, dicevano tra loro: \u00abChe ve ne pare? Non verr\u00e0 alla festa?\u00bb.", "medita": "<i>\u00ab\u201cChe cosa facciamo? Quest'uomo compie molti segni. Se lo lasciamo continuare cos\u00ec, tutti crederanno in lui, verranno i Romani e distruggeranno il nostro tempio e la nostra nazione\u201d. [\u2026] Da quel giorno dunque decisero di ucciderlo\u00bb.</i> La passione di Ges\u00f9 passa anche dall'opera di chi compie un errore o un profondo peccato. In tal senso \u00e8 come se il male fosse anche un momento del compiersi del bene, un tassello nel suo processo di realizzazione. \u00c8 misteriosamente inevitabile che qualcuno tradisca Ges\u00f9 e cos\u00ec si compiano le Scritture, cos\u00ec come sembra essere inevitabile l'incredulit\u00e0 dei sacerdoti e il disegno di duro cinismo politico del loro capo. Molto spesso chi chiediamo: <i>perch\u00e9 il male?</i> E ci sentiamo soli e abbandonati in una realt\u00e0 che ci \u00e8 difficile comprendere; ci sembra che lo sguardo del Signore e la sua misericordia non si posino su di noi e non abbiano a che fare con la nostra vita. Eppure, guardare le cose con lo sguardo del Vangelo aiuta a renderci conto che l'attuarsi del bene comprenda in s\u00e9 alcuni momenti di dolore, alcune tappe apparentemente ingiuste e indecifrabili. Quante volte riguardando indietro alla nostra vita, abbiamo capito che un momento di sofferenza sia stato un tempo duro ma profondamente fecondo per noi e la nostra fede? E quante altre volte, pur nel dolore, abbiamo imparato cose necessarie alla nostra esistenza? Se ci sforzassimo di considerarci all'interno di una storia di salvezza, forse anche il male assumerebbe senso nell'ottica di un disegno complessivamente misericordioso.", "preghfin": "O Dio, che operi sempre per la nostra salvezza\ne in questi giorni ci allieti con un dono speciale della tua grazia,\nguarda con bont\u00e0 alla tua famiglia,\ncustodisci nel tuo amore chi attende il Battesimo\ne assisti chi \u00e8 gi\u00e0 rinato alla vita nuova.\nPer il nostro Signore Ges\u00f9 Cristo.\n<i>(dalla liturgia)</i>"}