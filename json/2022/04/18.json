{"day": 18, "month": 4, "year": 2022, "weekday": 1, "date_str": "luned\u00ec 18 aprile 2022", "quotes": "At 2,14.22-33; Sal 15", "quote_vangelo": "secondo Matteo (28,8-15)", "curatore": "Beatrice Granaroli", "prevangelo": "", "indications": "Luned\u00ec dell'Angelo", "preghiniz": "Proteggimi, o Dio: in te mi rifugio.\nHo detto al Signore: \u00abIl mio Signore sei tu,\nsolo in te \u00e8 il mio bene\u00bb.\nIl Signore \u00e8 mia parte di eredit\u00e0 e mio calice:\nnelle tue mani \u00e8 la mia vita.\nBenedico il Signore che mi ha dato consiglio;\nanche di notte il mio animo mi istruisce.\nIo pongo sempre davanti a me il Signore,\nsta alla mia destra, non potr\u00f2 vacillare.\nPer questo gioisce il mio cuore\ned esulta la mia anima;\nanche il mio corpo riposa al sicuro,\nperch\u00e9 non abbandonerai la mia vita negli \u00ednferi,\nn\u00e9 lascerai che il tuo fedele veda la fossa.\nMi indicherai il sentiero della vita,\ngioia piena alla tua presenza,\ndolcezza senza fine alla tua destra.\n<i>(Salmo 15)</i>", "vangelo": "In quel tempo, abbandonato in fretta il sepolcro con timore e gioia grande, le donne corsero a dare l'annuncio ai suoi discepoli. Ed ecco, Ges\u00f9 venne loro incontro e disse: \u00abSalute a voi!\u00bb. Ed esse si avvicinarono, gli abbracciarono i piedi e lo adorarono. Allora Ges\u00f9 disse loro: \u00abNon temete; andate ad annunciare ai miei fratelli che vadano in Galilea: l\u00e0 mi vedranno\u00bb.\nMentre esse erano in cammino, ecco, alcune guardie giunsero in citt\u00e0 e annunciarono ai capi dei sacerdoti tutto quanto era accaduto. Questi allora si riunirono con gli anziani e, dopo essersi consultati, diedero una buona somma di denaro ai soldati, dicendo: \u00abDite cos\u00ec: \u201cI suoi discepoli sono venuti di notte e l'hanno rubato, mentre noi dormivamo\u201d. E se mai la cosa venisse all'orecchio del governatore, noi lo persuaderemo e vi libereremo da ogni preoccupazione\u00bb. Quelli presero il denaro e fecero secondo le istruzioni ricevute. Cos\u00ec questo racconto si \u00e8 divulgato fra i Giudei fino a oggi.", "medita": "<i>\u00abSalute a voi! [\u2026] Non temete; andate ad annunciare ai miei fratelli che vadano in Galilea: l\u00e0 mi vedranno\u00bb.</i> Quale deve essere stata la gioia delle donne che per prime videro Ges\u00f9 risorto da morte? La loro \u00e8 la gioia di ciascun cristiano di fronte alla Pasqua, di fronte alla resurrezione del Figlio di Dio. Seppure la nostra razionalit\u00e0 non regge il passo del mistero di Cristo, le nostre pi\u00f9 profonde speranze vivono lo stesso entusiasmo dei primi fedeli. Quella luce, che irradia e libera il mondo dalle tenebre del peccato, illumina anche noi, scalza dagli angoli pi\u00f9 bui delle nostre esistenze le paure e le angosce. La vicenda della morte e resurrezione di Cristo parla direttamente anche a noi e sembra chiederci <i>\u201cper cosa vivi tu?\u201d</i>. Il Vangelo, dopo millenni di storia, sa ancora travolgerci perch\u00e9 ci annuncia una speranza sempre attuale, una prospettiva che non sbiadisce. Se esiste una salvezza allora quella per noi \u00e8 legata indissolubilmente ad un'ottica di amore caritativo, ad una coesistenza pacifica e costruttiva tra fratelli, ad una realizzazione compiuta della nostre persone in quanto creature di Dio.", "preghfin": "O Padre, che fai crescere la tua Chiesa\ndonandole sempre nuovi figli,\nconcedi ai tuoi fedeli di custodire nella vita\nil sacramento che hanno ricevuto nella fede.\nPer il nostro Signore Ges\u00f9 Cristo.\n<i>(dalla liturgia)</i>"}