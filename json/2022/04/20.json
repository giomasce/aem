{"day": 20, "month": 4, "year": 2022, "weekday": 3, "date_str": "mercoled\u00ec 20 aprile 2022", "quotes": "At 3,1-10; Sal 104", "quote_vangelo": "secondo Luca (24,13-35)", "curatore": "Beatrice Granaroli", "prevangelo": "", "indications": "", "preghiniz": "Rendete grazie al Signore e invocate il suo nome, proclamate fra i popoli le sue opere.\nA lui cantate, a lui inneggiate, meditate tutte le sue meraviglie.\nGloriatevi del suo santo nome: gioisca il cuore di chi cerca il Signore.\nCercate il Signore e la sua potenza, ricercate sempre il suo volto.\n<i>(Salmo 104)</i>", "vangelo": "Ed ecco, in quello stesso giorno, [il primo della settimana], due [dei discepoli] erano in cammino per un villaggio di nome \u00c8mmaus, distante circa undici chilometri da Gerusalemme, e conversavano tra loro di tutto quello che era accaduto.\nMentre conversavano e discutevano insieme, Ges\u00f9 in persona si avvicin\u00f2 e camminava con loro. Ma i loro occhi erano impediti a riconoscerlo. Ed egli disse loro: \u00abChe cosa sono questi discorsi che state facendo tra voi lungo il cammino?\u00bb. Si fermarono, col volto triste; uno di loro, di nome Cl\u00e8opa, gli rispose: \u00abSolo tu sei forestiero a Gerusalemme! Non sai ci\u00f2 che vi \u00e8 accaduto in questi giorni?\u00bb. Domand\u00f2 loro: \u00abChe cosa?\u00bb. Gli risposero: \u00abCi\u00f2 che riguarda Ges\u00f9, il Nazareno, che fu profeta potente in opere e in parole, davanti a Dio e a tutto il popolo; come i capi dei sacerdoti e le nostre autorit\u00e0 lo hanno consegnato per farlo condannare a morte e lo hanno crocifisso. Noi speravamo che egli fosse colui che avrebbe liberato Israele; con tutto ci\u00f2, sono passati tre giorni da quando queste cose sono accadute. Ma alcune donne, delle nostre, ci hanno sconvolti; si sono recate al mattino alla tomba e, non avendo trovato il suo corpo, sono venute a dirci di aver avuto anche una visione di angeli, i quali affermano che egli \u00e8 vivo. Alcuni dei nostri sono andati alla tomba e hanno trovato come avevano detto le donne, ma lui non l'hanno visto\u00bb.\nDisse loro: \u00abStolti e lenti di cuore a credere in tutto ci\u00f2 che hanno detto i profeti! Non bisognava che il Cristo patisse queste sofferenze per entrare nella sua gloria?\u00bb. E, cominciando da Mos\u00e8 e da tutti i profeti, spieg\u00f2 loro in tutte le Scritture ci\u00f2 che si riferiva a lui.\nQuando furono vicini al villaggio dove erano diretti, egli fece come se dovesse andare pi\u00f9 lontano. Ma essi insistettero: \u00abResta con noi, perch\u00e9 si fa sera e il giorno \u00e8 ormai al tramonto\u00bb. Egli entr\u00f2 per rimanere con loro. Quando fu a tavola con loro, prese il pane, recit\u00f2 la benedizione, lo spezz\u00f2 e lo diede loro. Allora si aprirono loro gli occhi e lo riconobbero. Ma egli spar\u00ec dalla loro vista. Ed essi dissero l'un l'altro: \u00abNon ardeva forse in noi il nostro cuore mentre egli conversava con noi lungo la via, quando ci spiegava le Scritture?\u00bb.\nPartirono senza indugio e fecero ritorno a Gerusalemme, dove trovarono riuniti gli Undici e gli altri che erano con loro, i quali dicevano: \u00abDavvero il Signore \u00e8 risorto ed \u00e8 apparso a Simone!\u00bb.\nEd essi narravano ci\u00f2 che era accaduto lungo la via e come l'avevano riconosciuto nello spezzare il pane.", "medita": "<i>Allora si aprirono loro gli occhi e lo riconobbero.</i> Il Vangelo non \u00e8 semplicemente il racconto di alcuni avvenimenti in particolare, perch\u00e9 se lo fosse non riuscirebbe a raccontare con tanta accuratezza la storia che \u00e8 anche di ciascuno di noi. Non vi \u00e8 forse nell'incredulit\u00e0 e nella disillusione dei discepoli lo specchio esatto di alcune nostre emozioni? Non c'\u00e8 forse, in questa storia, la nostra storia personale di esseri umani? Il testo evangelico ci offre una rosa possibile di situazioni, stati emotivi, eventi fondamentali, che prima o poi ciascuno di noi si trova a sperimentare e vivere. Cos\u00ec come le Sacre Scritture, tutte, sembrano essere un grande racconto dell'umanit\u00e0, la Buona Notizia al pari permette di conoscere il Figlio di Dio quanto l'uomo nei suoi aspetti pi\u00f9 essenziali. Nel caso dell'episodio appena letto, possiamo dire che le nostre speranze si consumano presto e che nel confronto con la realt\u00e0 \u00e8 dura mantenere vive delle aspettative che non sono confermate dai fatti. La speranza \u00e8 in se stessa paradossale, perch\u00e9 ci chiede di credere in qualcosa che non ha evidenze. Eppure, esattamente per queste stesse caratteristiche, riveste la parte pi\u00f9 fondamentale delle nostre vite. Se senza carit\u00e0 saremmo un cembalo che suona a vuoto (1Cor 13, 1), senza speranza saremmo un'umanit\u00e0 priva di vita. Il cammino verso Emmaus \u00e8 il cammino della nostra esistenza. Il Signore ci viene incontro e si fa riconoscere negli aspetti pi\u00f9 importanti dei nostri giorni, per ricordarci che la nostra storia non si conclude esclusivamente in ci\u00f2 che vediamo o viviamo. Se, dunque, \u00e8 vera la metafora, c'\u00e8 necessit\u00e0 di rimanere vigili e in ascolto; \u00e8 indispensabile pi\u00f9 che mai saper riconoscere il Signore lungo il percorso e saperlo scorgere nel pane spezzato. In tal senso l'Eucarestia \u00e8 un tratto imprescindibile, proprio perch\u00e9 rinnova nelle nostre vite la presenza del Signore Ges\u00f9.", "preghfin": "O Dio, che nella liturgia pasquale\nci d\u00e0i la gioia di rivivere ogni anno la risurrezione del Signore,\nfa' che l'esultanza di questi giorni\nraggiunga la sua pienezza nella Pasqua del cielo.\nPer il nostro Signore Ges\u00f9 Cristo.\n<i>(dalla liturgia)</i>"}