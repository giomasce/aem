{"day": 23, "month": 4, "year": 2022, "weekday": 6, "date_str": "sabato 23 aprile 2022", "quotes": "At 4,13-21; Sal 117", "quote_vangelo": "secondo Marco (16,9-15)", "curatore": "Beatrice Granaroli", "prevangelo": "", "indications": "", "preghiniz": "Rendete grazie al Signore perch\u00e9 \u00e8 buono,\nperch\u00e9 il suo amore \u00e8 per sempre.\nMia forza e mio canto \u00e8 il Signore,\negli \u00e8 stato la mia salvezza.\nGrida di giubilo e di vittoria nelle tende dei giusti:\nla destra del Signore ha fatto prodezze.\nLa destra del Signore si \u00e8 innalzata,\nla destra del Signore ha fatto prodezze.\nNon morir\u00f2, ma rester\u00f2 in vita\ne annuncer\u00f2 le opere del Signore.\nIl Signore mi ha castigato duramente,\nma non mi ha consegnato alla morte.\nApritemi le porte della giustizia:\nvi entrer\u00f2 per ringraziare il Signore.\n\u00c8 questa la porta del Signore:\nper essa entrano i giusti.\nTi rendo grazie, perch\u00e9 mi hai risposto,\nperch\u00e9 sei stato la mia salvezza.\n<i>(Salmo 117)</i>", "vangelo": "Risorto al mattino, il primo giorno dopo il sabato, Ges\u00f9 apparve prima a Maria di M\u00e0gdala, dalla quale aveva scacciato sette dem\u00f2ni. Questa and\u00f2 ad annunciarlo a quanti erano stati con lui ed erano in lutto e in pianto. Ma essi, udito che era vivo e che era stato visto da lei, non credettero.\nDopo questo, apparve sotto altro aspetto a due di loro, mentre erano in cammino verso la campagna. Anch'essi ritornarono ad annunciarlo agli altri; ma non credettero neppure a loro.\nAlla fine apparve anche agli Undici, mentre erano a tavola, e li rimprover\u00f2 per la loro incredulit\u00e0 e durezza di cuore, perch\u00e9 non avevano creduto a quelli che lo avevano visto risorto. E disse loro: \u00abAndate in tutto il mondo e proclamate il Vangelo a ogni creatura\u00bb.", "medita": "<i>\u00abAndate in tutto il mondo e proclamate il Vangelo a ogni creatura\u00bb.</i> Quanta pazienza il Signore riserba di fronte alla nostra incredulit\u00e0. Sembrerebbe che aver fede per noi sia trovare ogni giorno il motivo che ci permetta, liberamente, di sperare nel Signore e nelle sue promesse. La <i>durezza del cuore</i> che Ges\u00f9 rimprovera ai discepoli rimane un carattere duraturo anche per noi; non riusciamo ad avere fiducia nel bene quando ogni giorno\u2014indipendentemente dalla nostra volont\u00e0\u2014ci troviamo esposti a sperimentare il male, l'inganno, l'errore e il peccato. Fatichiamo di fronte all'apparente esaustivit\u00e0 degli eventi del mondo. Aspirare o mantenersi fedeli ad un disegno di salvezza diventa difficile e sfidante. Eppure, nonostante questo, il Signore continua ad interpellarci e la sua Parola non smette di interrogare le nostre vite. \u00c8 in questo senso che, una volta entrati in dialogo con la fede, non possiamo pi\u00f9 far finta di niente: incontrare Cristo, e permettergli di far parte della nostra vita, vuol dire porre a nostra volta ad altri gli interrogativi che Lui ci rivolge. \u00c8 cos\u00ec che ci facciamo anche noi, come quei discepoli inizialmente increduli, testimoni della Buona Notizia.", "preghfin": "O Padre, che nella tua immensa bont\u00e0\nestendi a tutti i popoli il dono della fede,\nguarda i tuoi figli di elezione,\nperch\u00e9 coloro che sono rinati nel Battesimo\nricevano la veste candida della vita immortale.\nPer il nostro Signore Ges\u00f9 Cristo.\n<i>(dalla liturgia)</i>"}