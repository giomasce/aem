{"day": 6, "month": 2, "year": 2022, "weekday": 7, "date_str": "domenica 6 febbraio 2022", "quotes": "Is 6,1-2a.3-8; Sal 137; 1Cor 15,1-11", "quote_vangelo": "secondo Luca (5,1-11)", "curatore": "Massimo Salani", "prevangelo": "", "indications": "Santi Paolo Miki e compagni\nSalterio: prima settimana", "preghiniz": "Ascolta, Israele:\nil Signore \u00e8 il nostro Dio,\nil Signore \u00e8 uno solo.\n<i>(Deuteronomio 6, 4)</i>", "vangelo": "In quel tempo, mentre la folla gli faceva ressa attorno per ascoltare la parola di Dio, Ges\u00f9, stando presso il lago di Genn\u00e8saret, vide due barche accostate alla sponda. I pescatori erano scesi e lavavano le reti. Sal\u00ec in una barca, che era di Simone, e lo preg\u00f2 di scostarsi un poco da terra. Sedette e insegnava alle folle dalla barca.\nQuando ebbe finito di parlare, disse a Simone: \u00abPrendi il largo e gettate le vostre reti per la pesca\u00bb. Simone rispose: \u00abMaestro, abbiamo faticato tutta la notte e non abbiamo preso nulla; ma sulla tua parola getter\u00f2 le reti\u00bb. Fecero cos\u00ec e presero una quantit\u00e0 enorme di pesci e le loro reti quasi si rompevano. Allora fecero cenno ai compagni dell'altra barca, che venissero ad aiutarli. Essi vennero e riempirono tutte e due le barche fino a farle quasi affondare.\nAl vedere questo, Simon Pietro si gett\u00f2 alle ginocchia di Ges\u00f9, dicendo: \u00abSignore, allont\u00e0nati da me, perch\u00e9 sono un peccatore\u00bb. Lo stupore infatti aveva invaso lui e tutti quelli che erano con lui, per la pesca che avevano fatto; cos\u00ec pure Giacomo e Giovanni, figli di Zebed\u00e8o, che erano soci di Simone. Ges\u00f9 disse a Simone: \u00abNon temere; d'ora in poi sarai pescatore di uomini\u00bb.\nE, tirate le barche a terra, lasciarono tutto e lo seguirono.", "medita": "Le domeniche del mese di febbraio sono tutte tratte dal vangelo di Luca. Le ultime tre sono ricavate dal capitolo sei e ci offrono una lettura continua. Quella di oggi riporta e ci consegna una scena molto ricca di insegnamenti dove protagonista assoluto \u00e8 Ges\u00f9.\nLa sua fama di Maestro si era gi\u00e0 diffusa: pur di ascoltarlo molti sono disposti a seguirlo, fermandosi dove il Nazareno riteneva il posto migliore. Non sono dettagli ma scelte oculate volte a comprendere il significato delle parole che pronuncer\u00e0 o dei segni che mostrer\u00e0. Nella pericope di oggi, l'Emmanuele, non rinuncia a proclamare la parola a quanti lo ascoltano, ma soprattutto privilegia un interlocutore. Causa l'alto numero delle persone, decide di salire su una barca discostandosi qualche metro dalla riva dove \u00e8 seduta la folla. Il Signore sceglie la barca di Simone e a lui rivolge una parola assurda. Pur sapendo bene che le reti erano gi\u00e0 riavvolte per il giorno successivo dopo la notte inconcludente, invita a riprendere subito la pesca. Non ha senso tornare in barca e ricominciare: il momento di pescare era terminato, perch\u00e9 in certe ore della giornata \u00e8 quasi impossibile un risultato degno dello sforzo compiuto.\n\u201cSulla tua parola\u201d: Simone, il pescatore, \u00e8 gi\u00e0 Pietro, il discepolo che Ges\u00f9 vuole guidi la giovane comunit\u00e0 che si sta formando. Anche lui ascolta le parole del Figlio di Dio. Si fida, crede, non balbetta e compie quanto richiesto. L'esito \u00e8 noto: la pesca \u00e8 talmente importante da dover richiedere l'aiuto degli altri pescatori.", "riflettere": "La folla segue Ges\u00f9, il Verbo di Dio, per ascoltarlo. Simon Pietro ascolta le parole del Signore e gli altri pescatori ascoltano le parole di Pietro. Ascoltare il Risorto che \u00e8 la Parola trasforma la folla. Pietro e i suoi compagni da peccatori diventano testimoni, secondo la chiamata ricevuta, discepoli del Signore.", "preghfin": "In principio era il Verbo, il Verbo era presso Dio e il Verbo era Dio.\nEgli era in principio presso Dio: tutto \u00e8 stato fatto per mezzo di lui,\ne senza di lui niente \u00e8 stato fatto di tutto ci\u00f2 che esiste.\nIn lui era la vita e la vita era la luce degli uomini;\nla luce splende nelle tenebre, ma le tenebre non l'hanno accolta.\n<i>(Vangelo secondo Giovanni 1, 1--5)</i>"}