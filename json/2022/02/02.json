{"day": 2, "month": 2, "year": 2022, "weekday": 3, "date_str": "mercoled\u00ec 2 febbraio 2022", "quotes": "Ml 3,1-4 <i>opp</i> Eb 2,14-18; Sal 23", "quote_vangelo": "secondo Luca (2,22-40)", "curatore": "Massimo Salani", "prevangelo": "", "indications": "Presentazione del Signore", "preghiniz": "Signore, non stare a disturbarti,\nio non son degno che tu entri sotto il mio tetto;\nper questo non mi sono neanche ritenuto degno di venire da te,\nma comanda con una parola e il mio servo sar\u00e0 guarito.\nAnch'io infatti sono uomo sottoposto a un'autorit\u00e0,\ne ho sotto di me dei soldati; e dico all'uno: Va' ed egli va,\ne a un altro: Vieni, ed egli viene,\ne al mio servo: Fa' questo, ed egli lo fa.\n<i>(Vangelo secondo Luca 7, 6--8)</i>", "vangelo": "Quando furono compiuti i giorni della loro purificazione rituale, secondo la legge di Mos\u00e8, Maria e Giuseppe portarono il bambino a Gerusalemme per presentarlo al Signore \u2013 come \u00e8 scritto nella legge del Signore: \u00abOgni maschio primogenito sar\u00e0 sacro al Signore\u00bb \u2013 e per offrire in sacrificio una coppia di tortore o due giovani colombi, come prescrive la legge del Signore.\nOra a Gerusalemme c'era un uomo di nome Simeone, uomo giusto e pio, che aspettava la consolazione d'Israele, e lo Spirito Santo era su di lui. Lo Spirito Santo gli aveva preannunciato che non avrebbe visto la morte senza prima aver veduto il Cristo del Signore.\nMosso dallo Spirito, si rec\u00f2 al tempio e, mentre i genitori vi portavano il bambino Ges\u00f9 per fare ci\u00f2 che la Legge prescriveva a suo riguardo, anch'egli lo accolse tra le braccia e benedisse Dio, dicendo: \u00abOra puoi lasciare, o Signore, che il tuo servo vada in pace, secondo la tua parola, perch\u00e9 i miei occhi hanno visto la tua salvezza, preparata da te davanti a tutti i popoli: luce per rivelarti alle genti e gloria del tuo popolo, Israele\u00bb.\nIl padre e la madre di Ges\u00f9 si stupivano delle cose che si dicevano di lui. Simeone li benedisse e a Maria, sua madre, disse: \u00abEcco, egli \u00e8 qui per la caduta e la risurrezione di molti in Israele e come segno di contraddizione \u2013 e anche a te una spada trafigger\u00e0 l'anima \u2013, affinch\u00e9 siano svelati i pensieri di molti cuori\u00bb.\nC'era anche una profetessa, Anna, figlia di Fanu\u00e8le, della trib\u00f9 di Aser. Era molto avanzata in et\u00e0, aveva vissuto con il marito sette anni dopo il suo matrimonio, era poi rimasta vedova e ora aveva ottantaquattro anni. Non si allontanava mai dal tempio, servendo Dio notte e giorno con digiuni e preghiere. Sopraggiunta in quel momento, si mise anche lei a lodare Dio e parlava del bambino a quanti aspettavano la redenzione di Gerusalemme.\nQuando ebbero adempiuto ogni cosa secondo la legge del Signore, fecero ritorno in Galilea, alla loro citt\u00e0 di N\u00e0zaret. Il bambino cresceva e si fortificava, pieno di sapienza, e la grazia di Dio era su di lui.", "medita": "Maria e Giuseppe sono ebrei. Vivono in Galilea: qui, nella cittadina di Nazaret conducono la loro vita sociale e religiosa. In quel preciso contesto si sono svolte quelle scene descritte dagli evangelisti Matteo e Luca. Entrambi, con sottolineature diverse, condividendo episodi e presentandone propri, ci consegnano quanto precedette la nascita di Ges\u00f9 nella localit\u00e0 di Betlemme, i fatti legati alla nascita, la fuga in Egitto e poi il ritorno in Galilea.\nMaria e Giuseppe vivono da ebrei e la loro religiosit\u00e0 non pu\u00f2 che essere quella dei loro concittadini. Avranno frequentato le sinagoghe, pregato, probabilmente, con i Salmi e, senza dubbio, rispettato le leggi vigenti. Comprese quelle religiose.\nEcco perch\u00e9 al Tempio di Gerusalemme \u201cpresentano\u201d a Dio il dono ricevuto. Come per la circoncisione (rito religioso imposto ai maschi al loro ottavo giorno di vita), anche la presentazione si radica nella Parola che conoscevano. Hanno seguito la prassi, che bene avevano sentito chiss\u00e0 quante volte, rigorosamente, secondo le loro capacit\u00e0 economiche.\nEppure, avviene qualcosa che supera la legge conosciuta. Incontreranno qualcuno che aprir\u00e0 uno sguardo verso ci\u00f2 che non immaginavano e non capivano. Proprio due personaggi, un uomo e una donna, un uomo presentato come \u201cgiusto e pio\u201d e una donna qualificata come \u201cprofetessa\u201d consegnano parole su quel bambino incredibili e incomprensibili a loro.\nNon solo: Simeone anticipa quanto segner\u00e0 duramente e profondamente la vita di Maria. Anna, da parte sua, dopo aver riconosciuto nel Nazareno quanto i genitori non capivano, immediatamente testimonia l'evento che l'ha vista partecipe, dunque opera un annuncio, ad altri. Ges\u00f9 \u00e8 un ebreo e da ebreo viene riconosciuto da ebrei come il Salvatore non solo del popolo di Israele.\nMa non saranno i soli ad arrivare a questa certezza.", "riflettere": "A Betlemme nasce Ges\u00f9 di Nazaret. Nasce il Salvatore. L'Emmanuele \u00e8 Dio che si incarna perch\u00e9 tutte le creature vincano la loro fragilit\u00e0 umana per intraprendere una cammino di conversione.\n\u00c8 una buona notizia che non esclude nessuno. Per primi coloro, come Simeone e Anna, che attendevano vigili perch\u00e9 ricchi della Parola. Il messaggio del Risorto, tuttavia, non conosce barriere: le supera.", "preghfin": "Il centurione e quelli che con lui facevano la guardia a Ges\u00f9,\nsentito il terremoto e visto quel che succedeva,\nfurono presi da grande timore e dicevano:\n\u00abDavvero costui era Figlio di Dio!\u00bb.\n<i>(Vangelo secondo Matteo 27, 54)</i>"}