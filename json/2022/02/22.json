{"day": 22, "month": 2, "year": 2022, "weekday": 2, "date_str": "marted\u00ec 22 febbraio 2022", "quotes": "1Pt 5,1-4; Sal 22", "quote_vangelo": "secondo Matteo (16,13-19)", "curatore": "Massimo Salani", "prevangelo": "", "indications": "Cattedra di San Pietro", "preghiniz": "Adorate il Signore, Cristo, nei vostri cuori,\npronti sempre a rispondere a chiunque\nvi domandi ragione della speranza che \u00e8 in voi.\nTuttavia questo sia fatto con dolcezza e rispetto, con una retta coscienza,\nperch\u00e9 nel momento stesso in cui si parla male di voi\nrimangano svergognati quelli che malignano\nsulla vostra buona condotta in Cristo.\n<i>(Prima lettera di Pietro 3, 15--16)</i>", "vangelo": "In quel tempo, Ges\u00f9, giunto nella regione di Cesar\u00e8a di Filippo, domand\u00f2 ai suoi discepoli: \u00abLa gente, chi dice che sia il Figlio dell'uomo?\u00bb. Risposero: \u00abAlcuni dicono Giovanni il Battista, altri El\u00eca, altri Gerem\u00eca o qualcuno dei profeti\u00bb.\nDisse loro: \u00abMa voi, chi dite che io sia?\u00bb. Rispose Simon Pietro: \u00abTu sei il Cristo, il Figlio del Dio vivente\u00bb.\nE Ges\u00f9 gli disse: \u00abBeato sei tu, Simone, figlio di Giona, perch\u00e9 n\u00e9 carne n\u00e9 sangue te lo hanno rivelato, ma il Padre mio che \u00e8 nei cieli. E io a te dico: tu sei Pietro e su questa pietra edificher\u00f2 la mia Chiesa e le potenze degli inferi non prevarranno su di essa. A te dar\u00f2 le chiavi del regno dei cieli: tutto ci\u00f2 che legherai sulla terra sar\u00e0 legato nei cieli, e tutto ci\u00f2 che scioglierai sulla terra sar\u00e0 sciolto nei cieli\u00bb.", "medita": "Alla domanda posta da Ges\u00f9 ai suoi discepoli mentre camminavano in una regione posta al di fuori della terra santa conosciamo le risposte anche per una pericope, letta in questo mese, che racconta la stessa scena.\nSono molti gli appellativi che il Nazareno usa per s\u00e9 (\u201cIo sono la Via, la Verit\u00e0 e la Vita\u201d, ad esempio). Alcuni sono stati proposti nelle meditazioni di questo mese (\u201cIo sono il buon Pastore\u201d). La seconda parte del brano di oggi rimanda all'insegnamento del Maestro volto a superare i legalismi sociali e religiosi dell'epoca per privilegiare la dimensione misericordiosa del lieto annuncio.\nIl Signore \u00e8 una pietra angolare sulla quale costruire non un edificio ma uno stile di vita capace di reggere gli eventi che seguiranno. Anche una costruzione solida, ma capace di accogliere e luogo di incontro con un Dio che \u00e8 misericordia.\nLui, l'Emmanuele, un vero <i>homeless</i> senza casa, ha insegnato ai Dodici e alla Chiesa la missione di incontrare gli altri dovunque essi siano. Sulle strade e nei crocicchi, insegnando stando seduti, in piedi e in cammino. Frequentando il Tempio come le case, i villaggi pi\u00f9 lontani e le citt\u00e0.\nAccettare questo capovolgimento di prospettiva impone una conversione radicale. Simone, questo il suo vero nome, viene scelto da Ges\u00f9 non dopo una discussione o per decisione assembleare. \u00c8 sempre il Risorto il protagonista assoluto.\nIl nuovo Simone sar\u00e0 Pietro: a lui il compito di essere pietra e di guidare pietre vive, noi, capaci vivere e trasmettere gli insegnamenti ricevuti.", "riflettere": "Con il battesimo siamo entrati a far parte della Chiesa. Non come spettatori. Abbiamo tutti ricevuto una vocazione dalla quale attingiamo la forza di essere un tassello della Chiesa viva e vivente che si apre al mondo desiderosa di condivide il lieto annuncio portato dal Signore.", "preghfin": "Il Signore nostro Ges\u00f9 Cristo chiese: \u00abChi dicono che sia il Figlio dell'uomo?\u00bb (Mt 16, 13).\nMentre tutti tacevano, Pietro, il capo degli apostoli\ne supremo araldo della Chiesa, senza discorsi ricercati,\nn\u00e9 persuaso da ragionamento umano, ma avendo la mente illuminata dal Padre, gli dice,\nnon semplicemente: \u00abTu sei il Cristo\u00bb,\nma anche: \u00abil Figlio del Dio vivente\u00bb (Mt 16, 14).\nDunque colui che riconosce il Signore nostro Ges\u00f9 Cristo\ncome Figlio di Dio diviene partecipi della beatitudine;\nchi invece nega il Figlio di Dio \u00e8 infelice e miserabile.\n<i>(Cirillo di Gerusalemme, </i>Catechesi prebattesimali<i> 11, 3)</i>"}