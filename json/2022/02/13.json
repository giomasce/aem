{"day": 13, "month": 2, "year": 2022, "weekday": 7, "date_str": "domenica 13 febbraio 2022", "quotes": "Ger 17,5-8; Sal 1; 1Cor 15,12.16-20", "quote_vangelo": "secondo Luca (6,17.20-26)", "curatore": "Massimo Salani", "prevangelo": "", "indications": "Salterio: seconda settimana", "preghiniz": "Poi dir\u00e0 a quelli alla sua sinistra: Via, lontano da me, maledetti,\nnel fuoco eterno, preparato per il diavolo e per i suoi angeli.\nPerch\u00e9 ho avuto fame e non mi avete dato da mangiare;\nho avuto sete e non mi avete dato da bere;\nero forestiero e non mi avete ospitato, nudo e non mi avete vestito,\nmalato e in carcere e non mi avete visitato.\nAnch'essi allora risponderanno: Signore, quando mai ti abbiamo visto\naffamato o assetato o forestiero o nudo o malato o in carcere e non ti abbiamo assistito?\nMa egli risponder\u00e0: In verit\u00e0 vi dico: ogni volta che non avete fatto queste cose\na uno di questi miei fratelli pi\u00f9 piccoli, non l'avete fatto a me.\nE se ne andranno, questi al supplizio eterno, e i giusti alla vita eterna.\n<i>(Vangelo secondo Matteo 25, 41--46)</i>", "vangelo": "In quel tempo, Ges\u00f9, disceso con i Dodici, si ferm\u00f2 in un luogo pianeggiante. C'era gran folla di suoi discepoli e gran moltitudine di gente da tutta la Giudea, da Gerusalemme e dal litorale di Tiro e di Sid\u00f2ne.\nEd egli, alz\u00e0ti gli occhi verso i suoi discepoli, diceva: \u00abBeati voi, poveri, perch\u00e9 vostro \u00e8 il regno di Dio.  Beati voi, che ora avete fame, perch\u00e9 sarete saziati.  Beati voi, che ora piangete, perch\u00e9 riderete.  Beati voi, quando gli uomini vi odieranno e quando vi metteranno al bando e vi insulteranno e disprezzeranno il vostro nome come infame, a causa del Figlio dell'uomo. Rallegratevi in quel giorno ed esultate perch\u00e9, ecco, la vostra ricompensa \u00e8 grande nel cielo. Allo stesso modo infatti agivano i loro padri con i profeti.\nMa guai a voi, ricchi, perch\u00e9 avete gi\u00e0 ricevuto la vostra consolazione.  Guai a voi, che ora siete sazi, perch\u00e9 avrete fame. Guai a voi, che ora ridete, perch\u00e9 sarete nel dolore e piangerete. Guai, quando tutti gli uomini diranno bene di voi. Allo stesso modo infatti agivano i loro padri con i falsi profeti\u00bb.", "medita": "Come domenica scorsa, anche nella pericope di oggi Ges\u00f9 si rivolge ad un uditorio sempre pi\u00f9 importante: una folla e una moltitudine di persone che l'evangelista ne precisa anche la provenienza, sottolineando cos\u00ec, forse, una attenzione anche da parte di chi segue altre religioni o non sono del tutto fedeli all'ebraismo.\nCambia lo scenario: non su una barca (o su un monte come in altre occasioni) bens\u00ec \u201cun luogo pianeggiante\u201d. La cornice dell'evento che si sta svolgendo \u00e8 impressionante: il Maestro parla da seduto, i discepoli sono invece in piedi. Prima insegnava e come i maestri sta in alto e si rivolge verso il basso. Ora parrebbe piuttosto pregare: guarda verso l'alto, dove c'\u00e8 il Padre.\nNon solo, alza gli occhi verso i discepoli. A loro rivolge quella parola che \u00e8 destinata a tutti e che loro per primi devono comprendere per portarla ad ogni persona. Devono ascoltare con attenzione, quelle che definiamo \u201cbeatitudini\u201d.\nConosciamo due versioni di questo capolavoro lessicale e teologico, come del resto registriamo anche due testi dell'unica preghiera che il Signore ci ha lasciato. In entrambi i casi, Matteo ci offre un testo pi\u00f9 lungo, mentre Luca uno pi\u00f9 stringato.\nDiversamente dalle beatitudini secondo Matteo, il racconto di Luca \u00e8 articolato su due binari: alle quattro beatitudini seguono quattro invettive (\u201cguai a voi\u201d). Da una parte troviamo i segnali di una prassi esigente alla quale si contrappone un modello di vita che conosciamo bene anche oggi.\nLe beatitudini sono come cartelli stradali che indicano un percorso da intraprendere pur nelle difficolt\u00e0 e debolezze umane. Dall'altra la realt\u00e0 umana di chi antepone s\u00e9 stesso ai fratelli e a Dio. Nulla di nuovo. E sono passati duemila anni.", "riflettere": "Povero \u00e8 colui che \u00e8 bisognoso; ricco chi si ritiene autosufficiente. Il povero non \u00e8 nelle condizioni di fare da solo; il ricco pensa che gli altri non sono indispensabili. Come possiamo ritenerci ricchi nei confronti del Dio misericordioso di Ges\u00f9 di Nazaret? Come riconoscerlo oggi? Anche nei nostri fratelli.", "preghfin": "Allora il re dir\u00e0 a quelli che stanno alla sua destra: Venite, benedetti del Padre mio,\nricevete in eredit\u00e0 il regno preparato per voi fin dalla fondazione del mondo.\nPerch\u00e9 io ho avuto fame e mi avete dato da mangiare,\nho avuto sete e mi avete dato da bere;\nero forestiero e mi avete ospitato, nudo e mi avete vestito,\nmalato e mi avete visitato, carcerato e siete venuti a trovarmi.\nAllora i giusti gli risponderanno: Signore, quando mai ti abbiamo veduto\naffamato e ti abbiamo dato da mangiare, assetato e ti abbiamo dato da bere?\nQuando ti abbiamo visto forestiero e ti abbiamo ospitato, o nudo e ti abbiamo vestito?\nE quando ti abbiamo visto ammalato o in carcere e siamo venuti a visitarti?\nRispondendo, il re dir\u00e0 loro: In verit\u00e0 vi dico: ogni volta che avete fatto queste cose\na uno solo di questi miei fratelli pi\u00f9 piccoli, l'avete fatto a me.\n<i>(Vangelo secondo Matteo 25, 34--40)</i>"}