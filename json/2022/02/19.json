{"day": 19, "month": 2, "year": 2022, "weekday": 6, "date_str": "sabato 19 febbraio 2022", "quotes": "Gc 3,1-10; Sal 11", "quote_vangelo": "secondo Marco (9,2-13)", "curatore": "Massimo Salani", "prevangelo": "", "indications": "", "preghiniz": "Realmente, o Pietro, \u00e8 davvero \u00abbello stare qui\u00bb con Ges\u00f9 e qui rimanervi per tutti i secoli.\nChe cosa vi \u00e8 di pi\u00f9 felice, di pi\u00f9 prezioso, di pi\u00f9 santo che stare con Dio,\nconformarsi a lui, trovarsi nella sua luce?\nCerto ciascuno di noi sente di avere con s\u00e9 Dio e di essere trasfigurato nella sua immagine.\nAllora esclami pure con gioia:\n\u00ab\u00c8 bello per noi restare qui\u00bb, dove tutte le cose sono splendore, gioia, beatitudine e giubilo.\nRestare qui dove l'anima rimane immersa nella pace, nella serenit\u00e0 e nelle delizie;\nqui dove Cristo mostra il suo volto, qui dove egli abita col Padre.\nEcco che egli entra nel luogo dove ci troviamo e dice:\n\u00abOggi la salvezza \u00e8 entrata in questa casa\u00bb (Lc 19, 9).\nQui si trovano ammassati tutti i tesori eterni.\nQui si vedono raffigurate come in uno specchio le immagini delle primizie\ne della realt\u00e0 dei secoli futuri.\n<i>(Atanasio sinaita, </i>Discorso nel giorno della trasfigurazione del Signore<i>)</i>", "vangelo": "In quel tempo, Ges\u00f9 prese con s\u00e9 Pietro, Giacomo e Giovanni e li condusse su un alto monte, in disparte, loro soli. Fu trasfigurato davanti a loro e le sue vesti divennero splendenti, bianchissime: nessun lavandaio sulla terra potrebbe renderle cos\u00ec bianche. E apparve loro El\u00eca con Mos\u00e8 e conversavano con Ges\u00f9.\nPrendendo la parola, Pietro disse a Ges\u00f9: \u00abRabb\u00ec, \u00e8 bello per noi essere qui; facciamo tre capanne, una per te, una per Mos\u00e8 e una per El\u00eca\u00bb. Non sapeva infatti che cosa dire, perch\u00e9 erano spaventati.\nVenne una nube che li copr\u00ec con la sua ombra e dalla nube usc\u00ec una voce: \u00abQuesti \u00e8 il Figlio mio, l'amato: ascoltatelo!\u00bb. E improvvisamente, guardandosi attorno, non videro pi\u00f9 nessuno, se non Ges\u00f9 solo, con loro.\nMentre scendevano dal monte, ordin\u00f2 loro di non raccontare ad alcuno ci\u00f2 che avevano visto, se non dopo che il Figlio dell'uomo fosse risorto dai morti. Ed essi tennero fra loro la cosa, chiedendosi che cosa volesse dire risorgere dai morti.\nE lo interrogavano: \u00abPerch\u00e9 gli scribi dicono che prima deve venire El\u00eca?\u00bb. Egli rispose loro: \u00abS\u00ec, prima viene El\u00eca e ristabilisce ogni cosa; ma, come sta scritto del Figlio dell'uomo? Che deve soffrire molto ed essere disprezzato. Io per\u00f2 vi dico che El\u00eca \u00e8 gi\u00e0 venuto e gli hanno fatto quello che hanno voluto, come sta scritto di lui\u00bb.", "medita": "Il primo brano del capitolo nove del vangelo di Marco ci offre una scena al tempo suggestiva e profonda.\nIl Maestro, come suo solito, \u201cchiama\u201d a s\u00e9 alcuni discepoli. \u00c8 sempre Ges\u00f9 il protagonista assoluto; lui che sceglie i discepoli, lui che decide dove portarli e, come si trova nei Vangeli, ne individua alcuni come testimoni di grandi eventi. Tra questi, la trasfigurazione del Nazareno, \u00e8 molto ricca e stimolante per ogni meditazione. Mentre nelle pericopi precedenti abbiamo letto una difficolt\u00e0 a riconoscere la Luce del Verbo incarnato come guida unica per intraprendere il cammino verso il Regno, ora ai tre discepoli appare una luce abbagliante. Dall'oscurit\u00e0 o dalla nebbia, improvvisamente l'Emmanuele impone loro una esperienza che potremmo definire quasi un eccesso di luce.\nSono abbagliati, anche ora, pur partecipandone, si limitano alla superficie, a guardare senza vedere cosa significhi quello che accade. Pietro \u00e8 il portavoce della comunit\u00e0 intera e quindi anche dei tre discepoli presenti. Pietro \u201cnon sa cosa dire\u201d: ha ragione. Cosa poteva dire se non manifestare un senso di bellezza? Troppa luce! Chiss\u00e0 quali pensieri potevano attraversare il tre discepoli.\nL'apparizione di Elia, che rappresenta i profeti, e di Mos\u00e8, che rappresenta la Legge aiutano a comprendere che la persona del Figlio di Dio, nato a Betlemme, \u00e8 un evento eccezionale ma radicato nella Parola.\nEsso si pone in continuit\u00e0 con la storia di salvezza narrata nel Primo Testamento e che, purtroppo, (come si registra nella dura controversia contro i farisei) offuscata se non smarrita da chi ha fatto prevalere la fragilit\u00e0 umana sulla misericordia divina. Uno dei tratti pi\u00f9 significativi \u00e8 l'appellativo che il Galileo attribuisce a s\u00e9 stesso. \u201cFiglio dell'uomo\u201d \u00e8 una figura presente nell'Antico Testamento e che rimanda a chi si fa uomo pur essendo Dio.\nTroppa luce: sar\u00e0 lo Spirito Santo che aiuter\u00e0 la giovane comunit\u00e0 a comprendere il significato delle parole. La terza Persona della Santissima Trinit\u00e0 che ci accompagna nel pellegrinaggio terreno.", "riflettere": "In quel contesto quasi paradisiaco, il Signore spiega a Pietro, e con lui a tutti noi, che la m\u00e9ta da raggiungere cui tutti aspiriamo \u00e8 segnata dalla morte. Che non \u00e8 mai l'ultima parola. La Parola che ha preso carne umana ci insegna che la sofferenza e il dolore saranno vinti, che non saremo mai soli nei momenti pi\u00f9 difficili. Che vivremo la vita vera.", "preghfin": "Chi ci separer\u00e0 dall'amore di Cristo?\nForse la tribolazione, l'angoscia, la persecuzione, la fame, la nudit\u00e0, il pericolo, la spada?\nMa in tutte queste cose noi siamo pi\u00f9 che vincitori grazie a colui che ci ha amati.\n<i>(Lettera ai Romani 8, 35.37)</i>"}