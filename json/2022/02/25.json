{"day": 25, "month": 2, "year": 2022, "weekday": 5, "date_str": "venerd\u00ec 25 febbraio 2022", "quotes": "Gc 5,9-12; Sal 102", "quote_vangelo": "secondo Marco (10,1-12)", "curatore": "Massimo Salani", "prevangelo": "", "indications": "", "preghiniz": "Cristo ci \u00e8 stato dato come legge eterna e definitiva e come alleanza fidata,\ndopo la quale non c'\u00e8 altra legge o comandamento o precetto.\nSe dunque Dio aveva annunciato che stava per essere stabilita\nuna nuova alleanza che doveva essere luce delle genti (Is 51, 4),\nnoi constatiamo e crediamo che per il nome di Cristo crocifisso\nci volgiamo a Dio abbandonando gli idoli e ogni iniquit\u00e0\ne sosteniamo fino alla morte la professione e l'osservanza della nostra fede,\ne che dalle opere e dalla potenza che le accompagna \u00e8 possibile a tutti\ncomprendere che questa \u00e8 la nuova legge e la nuova alleanza\ne l'attesa di coloro che in ogni popolo aspettano\nla manifestazione della bont\u00e0 divina.\n<i>(Giustino, </i>Dialogo con l'ebreo Trifone<i>, 11)</i>", "vangelo": "In quel tempo, Ges\u00f9, partito da Caf\u00e0rnao, venne nella regione della Giudea e al di l\u00e0 del fiume Giordano. La folla accorse di nuovo a lui e di nuovo egli insegnava loro, come era solito fare. Alcuni farisei si avvicinarono e, per metterlo alla prova, gli domandavano se \u00e8 lecito a un marito ripudiare la propria moglie. Ma egli rispose loro: \u00abChe cosa vi ha ordinato Mos\u00e8?\u00bb. Dissero: \u00abMos\u00e8 ha permesso di scrivere un atto di ripudio e di ripudiarla\u00bb.\nGes\u00f9 disse loro: \u00abPer la durezza del vostro cuore egli scrisse per voi questa norma. Ma dall'inizio della creazione [Dio] li fece maschio e femmina; per questo l'uomo lascer\u00e0 suo padre e sua madre e si unir\u00e0 a sua moglie e i due diventeranno una carne sola. Cos\u00ec non sono pi\u00f9 due, ma una sola carne. Dunque l'uomo non divida quello che Dio ha congiunto\u00bb.\nA casa, i discepoli lo interrogavano di nuovo su questo argomento. E disse loro: \u00abChi ripudia la propria moglie e ne sposa un'altra, commette adulterio verso di lei; e se lei, ripudiato il marito, ne sposa un altro, commette adulterio\u00bb.", "medita": "Le letture feriali del mese di febbraio ci consegnano tre brani tratti dal capitolo dieci del vangelo di Marco. Cambia lo scenario geografico. Ges\u00f9 si reca in Giudea.\nCome abbiamo meditato la Parola in questo mese, l'insegnamento del Maestro in Galilea (come in Samaria) e nelle citt\u00e0 e nei paesi posti al di fuori della terra santa, il profeta di Nazaret non incrocia quegli avversari che tipicamente si collocano in Giudea.\nE, come di consueto, i farisei, registrando l'attenzione che la \u201cfolla\u201d riservava al Nazareno, che ascoltava il suo insegnamento con attenzione, colgono l'ennesima occasione per cercare di ridurne pubblicamente l'autorevolezza.\nIn quanto esperti della parola, i farisei, pongono un quesito. Non \u00e8 certo la prima volta n\u00e9 sar\u00e0 l'ultima. Il loro desiderio \u00e8 mostrare che quel rabbino di Galilea tanto acclamato ovunque non conosca o non rispetti gli insegnamenti presenti nella Parola, cio\u00e8 nei libri del primo Testamento. Pongono una realt\u00e0 diffusa nella societ\u00e0 religiosa dell'epoca e quindi ben conosciuta e praticata. Una legge che si fonda sull'insegnamento ricondotto alla figura centrale di Mos\u00e8, che, ricordiamo, era presente nella scena della Trasfigurazione di Ges\u00f9.\nQuesta pericope contribuisce, certamente con altre, a mostrare chiaramente il rapporto di continuit\u00e0 del messaggio dell'Emmanuele con la Legge (ricordiamo che Ges\u00f9 fu circonciso, frequentava la sinagoga, conosceva, leggeva e interpretava la Parola, si recava al Tempio di Gerusalemme per la Pasqua degli ebrei) senza nascondere una visione di vita e predicando un annuncio che si pone come novit\u00e0.\nDel resto, il Signore \u00e8 il <i>Logos</i>, il Verbo, la Parola incarnatasi che spiega il significato del testo. Che, se offre una prassi da seguire, essa va contestualizzata e letta alla luce della stessa Parola che ne forniva una indicazione pi\u00f9 precisa.\nI farisei non hanno senz'altro apprezzato questa lettura. Conoscitori e studiosi dei testi, hanno ben compreso che il Signore si pone davanti a loro e si presenta alle folle come Parola di Dio vivente.", "riflettere": "Dio misericordioso ha subito cercato una relazione con le sue creature. La storia di salvezza registra le numerose cadute avvenute e il grande evento dell'Incarnazione. Dio si fa uomo in Ges\u00f9 di Nazaret. Serviva chi spiegasse il significato della Parola gi\u00e0 posseduta ed indicasse il cammino da compiere. Lui \u00e8 la luce, \u00e8 il sale della terra, il Figlio di Dio nato, morto e risorto per la nostra salvezza.", "preghfin": "Egli \u00e8 immagine del Dio invisibile, generato prima di tutta la creazione;\nperch\u00e9 in lui furono create tutte le cose\nnei cieli e sulla terra, quelle visibili e quelle invisibili:\nTroni, Dominazioni, Principati e Potenze.\nTutte le cose sono state create per mezzo di lui e in vista di lui.\nEgli \u00e8 prima di tutte le cose e tutte in lui sussistono.\n<i>(Lettera ai Colossesi 1, 15--17)</i>"}