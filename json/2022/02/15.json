{"day": 15, "month": 2, "year": 2022, "weekday": 2, "date_str": "marted\u00ec 15 febbraio 2022", "quotes": "Gc 1,12-18; Sal 93", "quote_vangelo": "secondo Marco (8,14-21)", "curatore": "Massimo Salani", "prevangelo": "", "indications": "", "preghiniz": "Per questo a loro parlo con parabole: perch\u00e9 guardando non vedono,\nudendo non ascoltano e non comprendono.\nCos\u00ec si compie per loro la profezia di Isaia che dice:\nUdrete, s\u00ec, ma non comprenderete, guarderete, s\u00ec, ma non vedrete.\nPerch\u00e9 il cuore di questo popolo \u00e8 diventato insensibile,\nsono diventati duri di orecchi e hanno chiuso gli occhi,\nperch\u00e9 non vedano con gli occhi, non ascoltino con gli orecchi\ne non comprendano con il cuore e non si convertano e io li guarisca!\nBeati invece i vostri occhi perch\u00e9 vedono e i vostri orecchi perch\u00e9 ascoltano.\n<i>(Vangelo secondo Matteo 13, 13--16)</i>", "vangelo": "In quel tempo, i discepoli avevano dimenticato di prendere dei pani e non avevano con s\u00e9 sulla barca che un solo pane. Allora Ges\u00f9 li ammoniva dicendo: \u00abFate attenzione, guardatevi dal lievito dei farisei e dal lievito di Erode!\u00bb. Ma quelli discutevano fra loro perch\u00e9 non avevano pane.\nSi accorse di questo e disse loro: \u00abPerch\u00e9 discutete che non avete pane? Non capite ancora e non comprendete? Avete il cuore indurito? Avete occhi e non vedete, avete orecchi e non udite? E non vi ricordate, quando ho spezzato i cinque pani per i cinquemila, quante ceste colme di pezzi avete portato via?\u00bb. Gli dissero: \u00abDodici\u00bb. \u00abE quando ho spezzato i sette pani per i quattromila, quante sporte piene di pezzi avete portato via?\u00bb. Gli dissero: \u00abSette\u00bb. E disse loro: \u00abNon comprendete ancora?\u00bb.", "medita": "Nella pericope di oggi incontriamo i discepoli, quindi il gruppo pi\u00f9 ristretto e vicino al Maestro, presentati nella loro fragilit\u00e0 umana. E, per questa ragione, molto vicini a tutti noi e nei quali facilmente ci riconosciamo.\nL'importante segno compiuto sulla moltiplicazione dei pani e pesci letto e meditato sabato scorso non \u00e8 stato sufficiente. N\u00e9 lo sar\u00e0 un secondo segno compiuto ed accennato nel brano di oggi, perch\u00e9 ne comprendessero il significato pi\u00f9 profondo.\nLe folle, i grandi numeri, le genti, quanti lo seguivano a distanza oppure lo cercavano per essere testimoni di certi eventi, erano probabilmente ingabbiati nella incapacit\u00e0 di percepire chi fosse veramente Ges\u00f9. I discepoli potevano vantare una frequentazione ed un rapporto con il Nazareno molto diversi.\nAl centro del testo troviamo ancora il pane. Ricorre l'esiguit\u00e0 di un cibo che potesse sfamare tredici persone. Di fronte alla constatazione, come nelle letture scorse, che quel pane non potesse bastare, nonostante non potessero scordare i segni compiuti dal Risorto, manifestano un disagio per non aver provveduto diversamente e soprattutto emerge l'incapacit\u00e0 di cogliere che su quella barca navigasse con loro il Pane di vita eterna.\nNelle pericopi precedenti i Dodici avevano guardato lo svolgersi degli eventi e sentito le parole pronunciate dal Messia. Erano ancora offuscati dalla legge, da una tradizione rivendicata da chi avversava Ges\u00f9.\nIl vero cibo non \u00e8 il pane. Quello, che non deve mai mancare, il Nazareno aveva dimostrato di essere in grado di fornirlo e di saper riempire le pance. Ma il Signore non si stancher\u00e0 mai di istruire i discepoli per primi perch\u00e9 annunciassero che il Pane di vita eterna portava il lieto annuncio della salvezza.", "riflettere": "Abbiamo degli occhi con cui guardiamo, ma non sappiamo vedere. Spesso con gli orecchi sentiamo ma non sempre sappiamo udire. Utilizziamo i nostri sensi in modo superficiale. Il Risorto ci invita a prestare tutta la nostra attenzione per la Parola vivente che \u00e8 Ges\u00f9. Il Salvatore.", "preghfin": "Usc\u00ec allora Simon Pietro insieme all'altro discepolo, e si recarono al sepolcro.\nCorrevano insieme tutti e due, ma l'altro discepolo corse pi\u00f9 veloce di Pietro\ne giunse per primo al sepolcro. Chinatosi, vide le bende per terra, ma non entr\u00f2.\nGiunse intanto anche Simon Pietro che lo seguiva ed entr\u00f2 nel sepolcro\ne vide le bende per terra, e il sudario, che gli era stato posto sul capo,\nnon per terra con le bende, ma piegato in un luogo a parte.\nAllora entr\u00f2 anche l'altro discepolo, che era giunto per primo al sepolcro,\ne vide e credette.\n<i>(Vangelo secondo Giovanni 20, 3--8)</i>"}