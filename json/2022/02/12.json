{"day": 12, "month": 2, "year": 2022, "weekday": 6, "date_str": "sabato 12 febbraio 2022", "quotes": "1Re 12,26-32;13,33-34; Sal 105", "quote_vangelo": "secondo Marco (8,1-10)", "curatore": "Massimo Salani", "prevangelo": "", "indications": "", "preghiniz": "Abbiamo fame di Cristo, ed egli stesso ci dar\u00e0 il pane del cielo.\n\u00abDacci oggi il nostro pane quotidiano\u00bb (Lc 11, 3).\nColoro che parlano cos\u00ec, sono affamati;\ncoloro che sentono bisogno del pane, sono affamati.\nQualcuno pensa che il pane celeste si riferisca ai divini misteri.\nSenza dubbio intendiamo anche cos\u00ec,\nperch\u00e9 \u00e8 veramente carne di Cristo ed \u00e8 veramente sangue di Cristo.\nPeraltro spieghiamo ancora in altro modo.\nIl pane di Cristo, la sua carne, \u00e8 la parola di Dio e l'insegnamento celeste.\n<i>(Origene, </i>Omelia sul Salmo 145<i>, 7)</i>", "vangelo": "In quei giorni, poich\u00e9 vi era di nuovo molta folla e non avevano da mangiare, Ges\u00f9 chiam\u00f2 a s\u00e9 i discepoli e disse loro: \u00abSento compassione per la folla; ormai da tre giorni stanno con me e non hanno da mangiare. Se li rimando digiuni alle loro case, verranno meno lungo il cammino; e alcuni di loro sono venuti da lontano\u00bb.\nGli risposero i suoi discepoli: \u00abCome riuscire a sfamarli di pane qui, in un deserto?\u00bb. Domand\u00f2 loro: \u00abQuanti pani avete?\u00bb. Dissero: \u00abSette\u00bb.\nOrdin\u00f2 alla folla di sedersi per terra. Prese i sette pani, rese grazie, li spezz\u00f2 e li dava ai suoi discepoli perch\u00e9 li distribuissero; ed essi li distribuirono alla folla. Avevano anche pochi pesciolini; recit\u00f2 la benedizione su di essi e fece distribuire anche quelli.\nMangiarono a saziet\u00e0 e portarono via i pezzi avanzati: sette sporte. Erano circa quattromila. E li conged\u00f2.\nPoi sal\u00ec sulla barca con i suoi discepoli e subito and\u00f2 dalle parti di Dalmanut\u00e0.", "medita": "Oggi meditiamo il primo testo tratto dal capitolo otto del vangelo di Marco. Un brano dal significato molto profondo e conosciuto anche nelle versioni degli altri evangelisti.\nMarco \u00e8 molto attento a consegnarci l'attivit\u00e0 del Maestro sempre in cammino, mai fermo n\u00e9 stanziale. Insegna nella terra santa e non disdegna di predicare alle genti; attraversa deserti e naviga sui laghi; entra nelle citt\u00e0 come in paesi meno importanti. In ogni occasione non mancano mai quanti desiderano ascoltare le sue parole o chi spera di essere testimone dei suoi segni.\nTalvolta le sue parabole non sono comprese nemmeno dai discepoli. Anche i segni compiuti, anche quelli pi\u00f9 clamorosi, non portano seguaci ad aggiungersi al gruppo che si sta creando intorno all'Emmanuele.\nL'evangelista indica un numero elevato di persone che, addirittura da giorni, lo seguono. Si sono spinti troppo lontano dai centri abitativi e sorge il problema di come sfamare un numero cos\u00ec importante.\nIl gesto compiuto da Ges\u00f9 pu\u00f2 essere registrato solo dai discepoli. Loro sanno l'impossibilit\u00e0 oggettiva di consegnare cibo a tutti. Il numero riportato \u00e8 gi\u00e0 enorme e stride fortemente con l'esiguit\u00e0 di quanto possono offrire. Al di l\u00e0 del ripetersi del numero sette (pani, sporte) che evoca la perfezione della creazione e l'attenzione dell'evangelista di sottolineare la m\u00e9ta successiva dove si sarebbe recato (suggerisce un cammino missionario per portare la buona notizia a tutti), il testo offre un linguaggio eucaristico che troviamo nella celebrazione domenicale.\nIl Signore \u201cprese\u201d i pani, pronunci\u00f2 una preghiera \u201crese grazie\u201d, li \u201cspezz\u00f2\u201d, e vennero distribuiti. A tutti. Senza escludere nessuno.", "riflettere": "Ges\u00f9 disse di s\u00e9 stesso di essere il \u201cPane di vita\u201d. Il Risorto si offre a noi e non vuole che nessuno ne sia privato. Non sappiamo le parole pronunciate da Ges\u00f9 mentre parlava alla folla. Nella Parola leggiamo che lui \u00e8 il <i>Logos</i>, la Parola che ha preso carne. Il Pane che \u00e8 Parola. E che si offre a chiunque.", "preghfin": "Pietro allora prese la parola e disse:\n\u00abIn verit\u00e0 sto rendendomi conto che Dio non fa preferenza di persone,\nma accoglie chi lo teme e pratica la giustizia, a qualunque nazione appartenga.\nPietro stava ancora dicendo queste cose,\nquando lo Spirito Santo discese sopra tutti coloro che ascoltavano la Parola.\nE i fedeli circoncisi, che erano venuti con Pietro,\nsi stupirono che anche sui pagani si fosse effuso il dono dello Spirito Santo.\n<i>(Atti degli Apostoli 34--35.44--45)</i>"}