{"day": 26, "month": 2, "year": 2022, "weekday": 6, "date_str": "sabato 26 febbraio 2022", "quotes": "Gc 5,13-20; Sal 140", "quote_vangelo": "secondo Marco (10,13-16)", "curatore": "Massimo Salani", "prevangelo": "", "indications": "", "preghiniz": "Voi, mie pecore, siete il gregge del mio pascolo\ne io sono il vostro Dio.\nOracolo del Signore Dio.\n<i>(Ezechiele 34, 31)</i>", "vangelo": "In quel tempo, presentavano a Ges\u00f9 dei bambini perch\u00e9 li toccasse, ma i discepoli li rimproverarono. Ges\u00f9, al vedere questo, s'indign\u00f2 e disse loro: \u00abLasciate che i bambini vengano a me, non glielo impedite: a chi \u00e8 come loro infatti appartiene il regno di Dio. In verit\u00e0 io vi dico: chi non accoglie il regno di Dio come lo accoglie un bambino, non entrer\u00e0 in esso\u00bb. E, prendendoli tra le braccia, li benediceva, imponendo le mani su di loro.", "medita": "La lettura di ieri ci ha consegnato un duro messaggio di Ges\u00f9 rivolto ai suoi avversari pi\u00f9 determinati a screditarne la figura.\nIl brano di oggi non vede presente la folla o una moltitudine di persone. Al Maestro sono presentati invece dei bambini. E alla loro presenza, i discepoli reagiscono in un modo strano, perch\u00e9 non li accolgono come parrebbe naturale, n\u00e9 mostrano nei loro confronti quella tenerezza che difficilmente si nega loro. Anzi \u201cli rimproverano\u201d (i bambini? chi li aveva accompagnati?).\nConosciamo altri brani biblici dove il desiderio di toccare il Nazareno fosse un gesto sufficiente per ricevere attenzioni e anche sperare in guarigioni. Anche questo era conosciuto dalla cerchia di amici che seguivano il Galileo.\nLa reazione dei discepoli non corrisponde allo stile di vita che l'Emmanuele vorrebbe caratterizzasse chi si pone alla sua sequela. In quella stagione storica e in quella terra dove il Signore ha vissuto, i bambini erano spesso a fianco di poveri e di peccatori. A volte, chiamati \u201cpiccoli\u201d, sono presenti nel Vangelo come malati o indemoniati.\nA loro Ges\u00f9 si rivolge con affetto. A loro guarda per indicare ai suoi amici il cammino di conversione che devono percorrere se intendono raggiungere la stessa meta. Agli adulti \u00e8 richiesto di abbandonare certezze e consuetudini; smettere di fare calcoli e pensare solo a s\u00e9 stessi. Guardare ai bambini non significa tornare alla fanciullezza ma vivere la quotidianit\u00e0 affidandosi completamente a qualcuno. I bambini lo fanno con i loro familiari. Ai discepoli e a tutti noi viene richiesto di credere nel Dio misericordioso che non ci lascia soli. \u00c8 il nostro Padre. Prima l'Emmanuele, poi lo Spirito Santo sono la luce che illumina e il sale che d\u00e0 sapore alla nostra chiamata.\nNella loro ingenuit\u00e0 e inconsapevolezza, ma totalmente portatori di fede nel Signore, proprio loro grideranno \u201cOsanna\u201d all'ingresso di Ges\u00f9 a Gerusalemme.", "riflettere": "I bambini non fanno calcoli, non programmano. Sono un gregge che si lascia guidare. Si lasciano andare con quella facilit\u00e0 che noi adulti abbiamo abbandonato da tempo. Tornare bambini \u00e8 fidarsi di Chi ci vuole bene, di Chi \u00e8 misericordioso e di Chi ci ama fino a morire. Chiedendoci di vivere il suo insegnamento di restituire agli altri il dono ricevuto.", "preghfin": "Sia benedetto il Signore, che ha dato ascolto alla voce della mia preghiera;\nil Signore \u00e8 la mia forza e il mio scudo, ho posto in lui la mia fiducia;\nmi ha dato aiuto ed esulta il mio cuore, con il mio canto gli rendo grazie.\nIl Signore \u00e8 la forza del suo popolo, rifugio di salvezza del suo consacrato.\nSalva il tuo popolo e la tua eredit\u00e0 benedici, guidali e sostienili per sempre.\n<i>(Salmo 27, 6--9)</i>"}