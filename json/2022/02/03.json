{"day": 3, "month": 2, "year": 2022, "weekday": 4, "date_str": "gioved\u00ec 3 febbraio 2022", "quotes": "1Re 2,1-4.10-12; 1Cr 29,10-12", "quote_vangelo": "secondo Marco (6,7-13)", "curatore": "Massimo Salani", "prevangelo": "Il commento di oggi \u00e8 proposto dal Centro Diocesano per le Vocazioni di Pisa", "indications": "", "preghiniz": "Dio di bont\u00e0 e di misericordia,\nche ci chiedi di collaborare alla tua opera di salvezza\nmanda numerosi e santi operai per la tua vigna,\nperch\u00e9 alla tua Chiesa non manchino mai annunciatori coraggiosi del Vangelo,\nsacerdoti che ti offrano anche con la vita il sacrificio dell'Eucarestia\ne che quali segni splendenti di Cristo buon pastore,\nguidino il tuo popolo sulle strade della carit\u00e0.\nManda il tuo Spirito Santo a rinfrancare il cuore dei giovani,\nperch\u00e9 abbiano il coraggio di dirti s\u00ec quando li chiami al servizio dei fratelli,\nla perseveranza nel seguire Ges\u00f9 anche sulla via della croce\ne la gioia grande di essere nel mondo testimoni del tuo amore.\nO Maria, Madre dei sacerdoti, dona a tutti i membri della Chiesa pisana\nla tua stessa fedelt\u00e0 per testimoniare a tutti\nla gioia che nasce dall'incontro con Cristo che vive e regna nei secoli in eterno. Amen.\n<i>(Giovanni Paolo Benotto)</i>", "vangelo": "In quel tempo, Ges\u00f9 chiam\u00f2 a s\u00e9 i Dodici e prese a mandarli a due a due e dava loro potere sugli spiriti impuri. E ordin\u00f2 loro di non prendere per il viaggio nient'altro che un bastone: n\u00e9 pane, n\u00e9 sacca, n\u00e9 denaro nella cintura; ma di calzare sandali e di non portare due tuniche.\nE diceva loro: \u00abDovunque entriate in una casa, rimanetevi finch\u00e9 non sarete partiti di l\u00ec. Se in qualche luogo non vi accogliessero e non vi ascoltassero, andatevene e scuotete la polvere sotto i vostri piedi come testimonianza per loro\u00bb.\nEd essi, partiti, proclamarono che la gente si convertisse, scacciavano molti dem\u00f2ni, ungevano con olio molti infermi e li guarivano.", "medita": "Le raccomandazioni che Ges\u00f9 offre ai discepoli sono semplici: non portare niente per il viaggio, n\u00e9 cibo, n\u00e9 vestiti, n\u00e9 denaro. Ges\u00f9 chiede ai discepoli di partire due a due senza prendere nulla tranne che un bastone. Certamente \u00e8 capitato ad ognuno di noi di passeggiare in un bosco e di prendere un bastone per aiutarsi nel percorso che pu\u00f2 diventare impervio: in questa esperienza il bastone ci ha trasmesso sicurezza e al contempo ci ha connessi ancora di pi\u00f9 con la natura. Il bastone ha origini lontane: \u00e8 il simbolo del maestro, il quale generalmente \u00e8 pi\u00f9 anziano dei suoi allievi e quindi pi\u00f9 facilmente pu\u00f2 averne bisogno. Spesso al bastone sono attribuiti poteri magici o miracolosi. Mos\u00e8 ha utilizzato il bastone donatogli da Dio, tramutandolo in serpente, per cercare di persuadere il faraone a lasciar partire il popolo ebraico, e proprio grazie a questo bastone ha diviso le acque del Mar Rosso, liberando il popolo di Israele dalla schiavit\u00f9.\nAnche Ges\u00f9 individua nel bastone l'elemento identificatore dei primi evangelizzatori. N\u00e9 pane, n\u00e9 sacca, n\u00e9 denaro: dunque nulla da mangiare e da vestirsi e nulla per poterne comprare. A questo penser\u00e0 la Provvidenza. Ma il bastone no, quello vi serve, sembrerebbe dire Ges\u00f9, e anche i sandali sono concessi. Si tratta di un messaggio chiaro: c'\u00e8 bisogno di camminare! La Chiesa deve raggiungere gli estremi confini della terra: a tutti deve essere portato l'annuncio della Buona Novella. Nessun cristiano pu\u00f2 rinunciare a camminare: serve anche a noi un buon bastone!", "riflettere": "Se dovessi scegliere una reliquia della tua Passione, prenderei proprio quel catino colmo d'acqua sporca. Girare il mondo con quel recipiente e ad ogni piede cingermi dell'asciugatoio e curvarmi gi\u00f9 in basso, non alzando mai la testa oltre il polpaccio per non distinguere i nemici dagli amici, e lavare i piedi del vagabondo, dell'ateo, del drogato, del carcerato, dell'omicida, di chi non mi saluta pi\u00f9, di quel compagno per cui non prego mai, in silenzio finch\u00e8 tutti abbiano capito, nel mio, il tuo amore. (Madeleine Delbrel)", "preghfin": "Signore ti preghiamo perch\u00e9 tu dia alla Chiesa e alle nostre comunit\u00e0 parrocchiali\nil coraggio, l'energia e la passione di indossare sempre l'asciugatoio\ne di avere sempre le maniche rimboccate per portare\nagli ultimi la testimonianza viva del Tuo amore che salva.\nSignore ti preghiamo per tutti i giovani perch\u00e9\nsiano sempre ispirati dalla creativit\u00e0 dello Spirito Santo\nnel trovare nuovi modi di mettere al servizio della Chiesa\ni talenti che Tu hai donato loro."}