{"day": 14, "month": 2, "year": 2022, "weekday": 1, "date_str": "luned\u00ec 14 febbraio 2022", "quotes": "At 13,46-49 <i>opp</i> Is 52,7-10; Sal 116", "quote_vangelo": "secondo Luca (10,1-9)", "curatore": "Massimo Salani", "prevangelo": "", "indications": "Santi Cirillo e Metodio", "preghiniz": "O santi Cirillo e Metodio,\nche con ammirevole dedizione\navete portato ai popoli assetati di verit\u00e0 e di luce la fede;\nfate che la Chiesa tutta proclami sempre\nil Cristo crocifisso e risorto, Redentore dell'uomo!\n<i>(San Giovanni Paolo II, </i>Omelia<i>, 14 febbraio 1981)</i>", "vangelo": "In quel tempo, il Signore design\u00f2 altri settantadue e li invi\u00f2 a due a due davanti a s\u00e9 in ogni citt\u00e0 e luogo dove stava per recarsi.\nDiceva loro: \u00abLa messe \u00e8 abbondante, ma sono pochi gli operai! Pregate dunque il signore della messe, perch\u00e9 mandi operai nella sua messe! Andate: ecco, vi mando come agnelli in mezzo a lupi; non portate borsa, n\u00e9 sacca, n\u00e9 sandali e non fermatevi a salutare nessuno lungo la strada.\nIn qualunque casa entriate, prima dite: \u201cPace a questa casa!\u201d. Se vi sar\u00e0 un figlio della pace, la vostra pace scender\u00e0 su di lui, altrimenti ritorner\u00e0 su di voi. Restate in quella casa, mangiando e bevendo di quello che hanno, perch\u00e9 chi lavora ha diritto alla sua ricompensa. Non passate da una casa all'altra.\nQuando entrerete in una citt\u00e0 e vi accoglieranno, mangiate quello che vi sar\u00e0 offerto, guarite i malati che vi si trovano, e dite loro: \u201c\u00c8 vicino a voi il regno di Dio\u201d\u00bb.", "medita": "Giustamente la festa liturgica dei santi Cirillo e Metodio interrompe la lettura del capitolo otto del vangelo di Marco che riprender\u00e0 domani.\nIl testo dell'evangelista Luca fotografa la ferma decisione di Ges\u00f9 di strutturare una realt\u00e0 che si andava costruendo. Il Nazareno, durante la sua attivit\u00e0 pubblica, ha conosciuto e frequentato moltissime persone. Abbiamo letto nei brani precedenti che \u201cfolle\u201d di persone lo seguivano. Ha scelto i Dodici, chiamandoli personalmente, attingendo talvolta dai seguaci del Battista oppure invitando, come il pubblicano Matteo, a lasciare tutto e subito, senza nemmeno essersi conosciuti.\nCon loro ebbe un rapporto del tutto particolare e una familiarit\u00e0 speciale con alcuni che furono testimoni di fatti, come la trasfigurazione, non vissuti dagli altri.\nIl Salvatore non ha chiamato alla sua sequela solo i discepoli. Sappiamo dai vangeli che anche altre persone facevano parte di questa prima comunit\u00e0 che poneva al centro l'ascolto del messaggio dell'Emmanuele e sperimentavano nella quotidianit\u00e0 un nuovo stile di vita.\n\u201cDesign\u00f2 altri settantadue\u201d: il <i>kerygma</i>, il lieto annuncio dell'invio del Figlio di Dio Padre alle creature perch\u00e9 raddrizzino la loro strada ed intraprendano il cammino della conversione che li porter\u00e0 alla salvezza eterna, deve essere portato a tutti senza alcuna differenza. Quegli apostoli, cio\u00e8 tutti coloro che sono inviati dal Maestro, ricevono un compito che dovr\u00e0 poi essere continuato da tutti i battezzati.\nNessuna preclusione religiosa (\u00e8 destinata anche ai pagani) n\u00e9 geografica (Ges\u00f9, abbiamo letto nei brani scorsi, si rec\u00f2 anche al di fuori della terra santa) deve impedire l'annuncio che la Parola, il <i>Logos</i>, si \u00e8 fatto carne. E da quell'uomo, che \u00e8 Dio, riceviamo l'annuncio che \u00e8 lieto e gioioso perch\u00e9 permette di conoscere un Dio che \u00e8 misericordia infinita.", "riflettere": "Con il battesimo siamo re, sacerdoti e profeti. Parte viva della Chiesa, tutti siamo apostoli nella misura in cui testimoniamo la nostra fede nella quotidianit\u00e0. Non necessariamente come Cirillo e Metodio, Patroni d'Europa. Semplicemente nella nostra vita.", "preghfin": "O santi Cirillo e Metodio, che, con sincero spirito di fraternit\u00e0,\navete avvicinato i popoli diversi per portare a tutti il messaggio\ndi amore universale predicato da Cristo,\nfate che i popoli del continente europeo,\nconsapevoli del loro comune patrimonio cristiano,\nvivano nel reciproco rispetto dei giusti diritti\ne nella solidariet\u00e0 e siano operatori di pace tra tutte le nazioni del mondo!\n<i>(San Giovanni Paolo II, </i>Omelia<i>, 14 febbraio 1981)</i>"}