{"day": 8, "month": 2, "year": 2022, "weekday": 2, "date_str": "marted\u00ec 8 febbraio 2022", "quotes": "1Re 8,22-23.27-30; Sal 83", "quote_vangelo": "secondo Marco (7,1-13)", "curatore": "Massimo Salani", "prevangelo": "", "indications": "", "preghiniz": "Qual rimedio sarebbe stato pi\u00f9 appropriato a ridare salute ai malati,\nluce ai ciechi, vita ai morti,\ndel fatto che le ferite della superbia fossero curate con la medicina dell'umilt\u00e0?\nAdamo, trasgredendo i precetti di Dio, introdusse il dominio del peccato;\nGes\u00f9, nato sotto la legge, ci ha restituito la libert\u00e0 della giustizia.\nQuello, ossequiente al diavolo fino alla trasgressione,\nha meritato che tutti morissero in lui;\nquesti, \u00abubbidiente al Padre fino alla morte in croce\u00bb (Fil 2, 8),\nha fatto s\u00ec che in lui tutti ricevessero vita.\nQuello, desideroso dell'onore degli angeli, perdette la dignit\u00e0 della sua natura;\nquesti, assumendo lo stato della nostra infermit\u00e0,\nripose fra i celesti coloro per i quali era disceso all'inferno.\n<i>(Leone Magno, </i>Sermone 25<i>, 5)</i>", "vangelo": "In quel tempo, si riunirono attorno a Ges\u00f9 i farisei e alcuni degli scribi, venuti da Gerusalemme. Avendo visto che alcuni dei suoi discepoli prendevano cibo con mani impure, cio\u00e8 non lavate \u2013 i farisei infatti e tutti i Giudei non mangiano se non si sono lavati accuratamente le mani, attenendosi alla tradizione degli antichi e, tornando dal mercato, non mangiano senza aver fatto le abluzioni, e osservano molte altre cose per tradizione, come lavature di bicchieri, di stoviglie, di oggetti di rame e di letti \u2013, quei farisei e scribi lo interrogarono: \u00abPerch\u00e9 i tuoi discepoli non si comportano secondo la tradizione degli antichi, ma prendono cibo con mani impure?\u00bb.\nEd egli rispose loro: \u00abBene ha profetato Isa\u00eca di voi, ipocriti, come sta scritto: \u201cQuesto popolo mi onora con le labbra, ma il suo cuore \u00e8 lontano da me.  Invano mi rendono culto, insegnando dottrine che sono precetti di uomini\u201d. Trascurando il comandamento di Dio, voi osservate la tradizione degli uomini\u00bb.\nE diceva loro: \u00abSiete veramente abili nel rifiutare il comandamento di Dio per osservare la vostra tradizione. Mos\u00e8 infatti disse: \u201cOnora tuo padre e tua madre\u201d, e: \u201cChi maledice il padre o la madre sia messo a morte\u201d. Voi invece dite: \u201cSe uno dichiara al padre o alla madre: Ci\u00f2 con cui dovrei aiutarti \u00e8 korb\u00e0n, cio\u00e8 offerta a Dio\u201d, non gli consentite di fare pi\u00f9 nulla per il padre o la madre. Cos\u00ec annullate la parola di Dio con la tradizione che avete tramandato voi. E di cose simili ne fate molte\u00bb.", "medita": "Con oggi iniziamo le meditazioni del capitolo sette del vangelo di Marco. Sono quattro brani legati tra loro da un filo conduttore. Da una parte il tema della purit\u00e0 rituale cifra dei rappresentanti della fede in Terra santa; dall'altra l'autorevolezza di Ges\u00f9 che consegna ai suoi discepoli in parole e in opere lo stile di vita di chi aspira a raggiungere il Regno.\nNella pericope di oggi troviamo i farisei e gli scribi tra coloro che rimproverano quanti non seguivano nei dettagli la tradizione che imponeva il rispetto della <i>kashrut</i>, la normativa che sostenevano radicata nella Parola. Si tratta di una legislazione alimentare molto nota: meno, forse, anche oggi quei dettagli riportati nel testo.\nSi sentono autorizzati a criticare gli atteggiamenti di chi non rispetta queste norme. Non si rivolgono direttamente al Maestro ma ai suoi discepoli. I quali si comportavano secondo le indicazioni del Nazareno, non rispettando (e non \u00e8 certo un episodio isolato) alcune prassi.\nLe parole del Signore sono dure e chiare. E le pronuncia citando quella Parola nota e studiata dagli stessi accusatori. Il contesto sanitario o gastronomico \u00e8 importante ma \u00e8 la conseguenza di chi pone come riferimento la tradizione (degli uomini) dimenticando la volont\u00e0 divina (radicata nella Parola).\nL'abilit\u00e0 a rifiutare il comandamento di Dio sostituendolo con quanto corrisponde alla nostra volont\u00e0 non \u00e8 certo prerogativa solo dei farisei e di alcuni scribi. Appartiene a tutti coloro che si sentono \u201cricchi\u201d di s\u00e9 stessi perch\u00e9 non riconoscono il dono della \u201cpovert\u00e0\u201d di coloro, cio\u00e8, che hanno bisogno del Dio della Vita.", "riflettere": "Seguiamo un dio fatto ad immagine nostra e creato da noi per giustificarci, oppure professiamo la fede in un Dio che \u00e8 Padre misericordioso, un Figlio nato e morto per la nostra salvezza e che ci ha consegnato lo Spirito santo in questo cammino verso il Regno dei cieli? Cerchiamo di realizzare i progetti del Signore su di noi, oppure abbracciamo solo quelli che coincidono con i nostri?", "preghfin": "Io, infatti, conosco i progetti che ho fatto a vostro riguardo\u2014dice il Signore \u2013\nprogetti di pace e non di sventura, per concedervi un futuro pieno di speranza.\nVoi mi invocherete e ricorrerete a me e io vi esaudir\u00f2;\nmi cercherete e mi troverete, perch\u00e9 mi cercherete con tutto il cuore.\n<i>(Geremia 29, 11--13)</i>"}