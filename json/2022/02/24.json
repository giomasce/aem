{"day": 24, "month": 2, "year": 2022, "weekday": 4, "date_str": "gioved\u00ec 24 febbraio 2022", "quotes": "Gc 5,1-6; Sal 48", "quote_vangelo": "secondo Marco (9,41-50)", "curatore": "Massimo Salani", "prevangelo": "", "indications": "", "preghiniz": "Apri il mio cuore, Signore,\nperch\u00e9 io accolga la tua Parola\ne la viva.", "vangelo": "In quel tempo, Ges\u00f9 disse ai suoi discepoli: \u00abChiunque vi dar\u00e0 da bere un bicchiere d'acqua nel mio nome perch\u00e9 siete di Cristo, in verit\u00e0 io vi dico, non perder\u00e0 la sua ricompensa.\nChi scandalizzer\u00e0 uno solo di questi piccoli che credono in me, \u00e8 molto meglio per lui che gli venga messa al collo una macina da mulino e sia gettato nel mare.\nSe la tua mano ti \u00e8 motivo di scandalo, tagliala: \u00e8 meglio per te entrare nella vita con una mano sola, anzich\u00e9 con le due mani andare nella Ge\u00e8nna, nel fuoco inestinguibile. E se il tuo piede ti \u00e8 motivo di scandalo, taglialo: \u00e8 meglio per te entrare nella vita con un piede solo, anzich\u00e9 con i due piedi essere gettato nella Ge\u00e8nna. E se il tuo occhio ti \u00e8 motivo di scandalo, gettalo via: \u00e8 meglio per te entrare nel regno di Dio con un occhio solo, anzich\u00e9 con due occhi essere gettato nella Ge\u00e8nna, dove il loro verme non muore e il fuoco non si estingue.\nOgnuno infatti sar\u00e0 salato con il fuoco. Buona cosa \u00e8 il sale; ma se il sale diventa insipido, con che cosa gli darete sapore? Abbiate sale in voi stessi e siate in pace gli uni con gli altri\u00bb.", "medita": "Il tema delicatissimo presentato nel brano precedente \u00e8 ripreso nel testo di oggi. Il Maestro si spende perch\u00e9 i discepoli comprendano che tutti sono invitati a percorrere il cammino che porta al Regno. E, al di l\u00e0 delle aspettative solo umane che attraversavano gli stessi discepoli, mostrare loro che molti sono i chiamati che, in modi diversi, vivano la gioia di portare la buona novella.\nL'immagine del bicchiere di acqua, nella sua semplicit\u00e0, suggerisce il piccolo gesto, come il poco lievito, capace di grandi trasformazioni.\nNascono dalla mancata comprensione di questa consapevolezza le dure parole pronunciate dal Nazareno. Quanti hanno il compito di portare la gioia della venuta dell'Emmanuele devono evitare il rischio di allontanare i pi\u00f9 fragili tra le creature che sono i primi destinatari dell'annuncio. I piccoli sono in altri testi a fianco delle vedove, dei poveri, dei malati. Sono gli esclusi. Dunque, sono i destinatari privilegiati della buona notizia di un Dio misericordioso. Molti sono i chiamati a svolgere questo servizio.\nA loro, come a tutti i battezzati, Ges\u00f9 pone davanti la responsabilit\u00e0 della missione assegnata. Un compito che deve tradursi nella trasmissione corretta del messaggio del Nazareno portata da chi vive nella quotidianit\u00e0 quanto professa con le parole. Diversamente, anzich\u00e9 annunciatori credibili, saremmo portatori di scandalo.\nIeri come oggi, se non siamo i primi a dare corpo al messaggio del Signore, rischiamo di deludere e di allontanare gli altri. La vocazione dei discepoli, in cammino con il Risorto mettendosi alla sua sequela, \u00e8 continuamente messa alla prova dai fatti che registriamo nel Vangelo. Ma non per questo sono esonerati dal loro mandato. L'Emmanuele non li lascer\u00e0 soli. Lo Spirito Santo accompagner\u00e0 la prima Chiesa e noi tutti chiamati a rendere testimonianza del Dio misericordioso.", "riflettere": "Ges\u00f9 usa volutamente un linguaggio che doveva essere compreso da tutti. Quindi anche noi possiamo attingere alla Parola per comprendere cosa ci viene richiesto. Essere sale, dare sapore alla nostra vita mettendoci al servizio degli altri e del Risorto. Contro il rischio di essere insipidi possiamo invocare lo Spirito Santo che ci renda pronti in ogni situazione. Sull'esempio del Signore.", "preghfin": "In realt\u00e0 mediante la Legge io sono morto alla Legge, affinch\u00e9 io viva per Dio.\nSono stato crocifisso con Cristo, e non vivo pi\u00f9 io, ma Cristo vive in me.\nE questa vita, che io vivo nel corpo, la vivo nella fede del Figlio di Dio,\nche mi ha amato e ha consegnato s\u00e9 stesso per me.\n<i>(Lettera ai Galati 2, 19--20)</i>"}