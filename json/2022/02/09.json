{"day": 9, "month": 2, "year": 2022, "weekday": 3, "date_str": "mercoled\u00ec 9 febbraio 2022", "quotes": "1Re 10,1-10; Sal 36", "quote_vangelo": "secondo Marco (7,14-23)", "curatore": "Massimo Salani", "prevangelo": "", "indications": "", "preghiniz": "Io sono il pane della vita.\nI vostri padri hanno mangiato la manna nel deserto e sono morti;\nquesto \u00e8 il pane che discende dal cielo, perch\u00e9 chi ne mangia non muoia.\nIo sono il pane vivo, disceso dal cielo.\nSe uno mangia di questo pane vivr\u00e0 in eterno\ne il pane che io dar\u00f2 \u00e8 la mia carne per la vita del mondo.\n<i>(Vangelo secondo Giovanni 6, 48--51)</i>", "vangelo": "In quel tempo, chiamata di nuovo la folla, diceva loro: \u00abAscoltatemi tutti e comprendete bene! Non c'\u00e8 nulla fuori dell'uomo che, entrando in lui, possa renderlo impuro. Ma sono le cose che escono dall'uomo a renderlo impuro\u00bb.\nQuando entr\u00f2 in una casa, lontano dalla folla, i suoi discepoli lo interrogavano sulla parabola. E disse loro: \u00abCos\u00ec neanche voi siete capaci di comprendere? Non capite che tutto ci\u00f2 che entra nell'uomo dal di fuori non pu\u00f2 renderlo impuro, perch\u00e9 non gli entra nel cuore ma nel ventre e va nella fogna?\u00bb. Cos\u00ec rendeva puri tutti gli alimenti.\nE diceva: \u00abCi\u00f2 che esce dall'uomo \u00e8 quello che rende impuro l'uomo. Dal di dentro infatti, cio\u00e8 dal cuore degli uomini, escono i propositi di male: impurit\u00e0, furti, omicidi, adult\u00e8ri, avidit\u00e0, malvagit\u00e0, inganno, dissolutezza, invidia, calunnia, superbia, stoltezza. Tutte queste cose cattive vengono fuori dall'interno e rendono impuro l'uomo\u00bb.", "medita": "In questo secondo brano tratto dal capitolo sette del vangelo di Marco, i farisei e gli scribi sono assenti. Eppure la parabola che il Maestro costruisce per la folla incornicia un quadro dove all'interno sono disegnate le convinzioni di chi attinge alla Parola anteponendo una lettura legalistica all'amore per gli altri.\nIl tema resta ancora la normativa alimentare che distingueva i cibi <i>kasher</i> (leciti) da quelli <i>taref</i> (non leciti). Non si tratta solo di cibo e bevande n\u00e9 di semplici consuetudini legate alla geografia o ad uno stile di vita sociale. Si tratta di una legislazione riportata dai testi della Tor\u00e0, i primi libri della Parola che hanno un valore normativo del tutto particolare.\nLa parabola di Ges\u00f9 non sarebbe stata compresa n\u00e9 accettata dagli interlocutori del testo di ieri. Forse nemmeno dalla folla presente nel brano di oggi. Leggiamo che anche discepoli non la comprendono perch\u00e9 non ancora del tutto svincolati da un retaggio legalistico.\nMentre l'episodio di ieri metteva in evidenza la scelta tra tradizione e Parola, ora il Nazareno insegna ai suoi amici a comprendere il senso profondo della Parola stessa.\nNon \u00e8 un invito a trasgredire le leggi consumando, ad esempio, carne di animali proibiti. Il Signore invita piuttosto ad evitare quella ipocrisia che si concentra sul consumo dei cibi leciti dimenticando quanto renda pi\u00f9 impure le persone ogni volta che agiscono secondo i loro interessi.\nMarco riporta le parole dell'Emmanuele precisando dodici \u201cpropositi di male\u201d. C'\u00e8 ben altro oltre l'alimentazione. \u00c8 tutto l'orizzonte umano che viene chiamato in causa.\nTroppo spesso \u00e8 impuro ci\u00f2 che esce dalla fragile creatura umana. Pi\u00f9 che gli alimenti, l'impurit\u00e0 si contrae tutte le volte che si antepone se stessi alla chiamata di Ges\u00f9 di servire i fratelli.\nAi Dodici discepoli scelti dal Signore per proclamare l'avvento del Regno di Dio si contrappongono dodici propositi di male, conseguenza della superbia umana.", "riflettere": "Ges\u00f9 \u00e8 il Pane di vita. Il Signore \u00e8 il cibo puro che porta alla santit\u00e0, l'unico alimento che ci sostiene nella nostra fragilit\u00e0 quotidiana.\nSenza l'Emmanuele emergono le difficolt\u00e0 e la percezione del cammino da intraprendere. Abbiamo una Luce che ci guida e ci invita a credere in Lui.", "preghfin": "Ges\u00f9 rispose: \u00abIn verit\u00e0, in verit\u00e0 vi dico, voi mi cercate non perch\u00e9 avete visto dei segni,\nma perch\u00e9 avete mangiato di quei pani e vi siete saziati.\nProcuratevi non il cibo che perisce, ma quello che dura per la vita eterna,\ne che il Figlio dell'uomo vi dar\u00e0.\nPerch\u00e9 su di lui il Padre, Dio, ha messo il suo sigillo\u00bb.\nGli dissero allora: \u00abChe cosa dobbiamo fare per compiere le opere di Dio?\u00bb.\nGes\u00f9 rispose: \u00abQuesta \u00e8 l'opera di Dio: credere in colui che egli ha mandato\u00bb.\n<i>(Vangelo secondo Giovanni 6, 26--29)</i>"}