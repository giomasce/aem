{"day": 17, "month": 2, "year": 2022, "weekday": 4, "date_str": "gioved\u00ec 17 febbraio 2022", "quotes": "Gc 2,1-9; Sal 33", "quote_vangelo": "secondo Marco (8,27-33)", "curatore": "Massimo Salani", "prevangelo": "", "indications": "", "preghiniz": "Gli viene domandato dal Signore: \u201cSimone di Giovanni, mi ami?\u201d.\nEgli rispose: \u201cTu sai, Signore, che ti amo\u201d.\nDi nuovo il Signore gli domanda: \u201cSimone di Giovanni, mi ami?\u201d.\nGli rispose: \u201cTu sai, Signore, che ti amo\u201d\u00bb (Gv 21, 1516).\nChe cosa diciamo? Forse che non sapeva di essere amato da Pietro,\nil Signore che aveva conosciuto i segreti dei cuori?\nOppure una sola risposta di Pietro non era sufficiente al Signore\nche conosceva tutte le cose anche prima che gli venissero dette?\nPer\u00f2 il Signore per tre volte interroga Pietro,\naffinch\u00e9 la triplice confessione condanni il triplice rinnegamento.\n<i>(Cromazio di Aquileia, </i>Sermone 42<i>)</i>", "vangelo": "In quel tempo, Ges\u00f9 part\u00ec con i suoi discepoli verso i villaggi intorno a Cesar\u00e8a di Filippo, e per la strada interrogava i suoi discepoli dicendo: \u00abLa gente, chi dice che io sia?\u00bb. Ed essi gli risposero: \u00abGiovanni il Battista; altri dicono El\u00eca e altri uno dei profeti\u00bb.\nEd egli domandava loro: \u00abMa voi, chi dite che io sia?\u00bb. Pietro gli rispose: \u00abTu sei il Cristo\u00bb. E ordin\u00f2 loro severamente di non parlare di lui ad alcuno.\nE cominci\u00f2 a insegnare loro che il Figlio dell'uomo doveva soffrire molto ed essere rifiutato dagli anziani, dai capi dei sacerdoti e dagli scribi, venire ucciso e, dopo tre giorni, risorgere.\nFaceva questo discorso apertamente. Pietro lo prese in disparte e si mise a rimproverarlo. Ma egli, voltatosi e guardando i suoi discepoli, rimprover\u00f2 Pietro e disse: \u00abVa' dietro a me, Satana! Perch\u00e9 tu non pensi secondo Dio, ma secondo gli uomini\u00bb.", "medita": "Anche in questo brano della Lettura incontriamo Ges\u00f9 con i suoi discepoli che camminano in un territorio ai confini della terra santa e proiettati verso le genti, gli altri, quelli ai margini se non esclusi dalla legislazione vigente.\nCome tutti i maestri anche il Nazareno, durante il cammino, parla, discute ed interroga i discepoli. Prima chiede loro cosa pensano su di s\u00e9 quelli che non appartengono al gruppo ristretto dei suoi amici. Vengono riportate risposte che ricordano la cecit\u00e0 di quell'uomo protagonista della pericope di ieri, quando abbiamo meditato la necessit\u00e0 di un percorso, di una conquista che non sempre \u00e8 immediata. I discepoli condividono con il Nazareno le convinzioni di quella folla che sempre accompagnava il Galileo. Vedevano in lui un profeta, e lo era; ne riconoscevano i tratti del Battista, e ne era parente. Non sono risposte assurde. Dalla gente che ne seguiva le tracce per ascoltarlo e vederne i segni, probabilmente non erano possibili altre risposte.\nMa dai discepoli che lo avevano seguito e vissuto un lungo tratto di vita, la risposta doveva essere diversa. Il Salvatore pone la stessa domanda proprio a loro. \u201cTu sei il Cristo\u201d \u00e8 la pronta risposta di Pietro, che d\u00e0 voce alla comunit\u00e0 dei discepoli. \u00c8 una vera affermazione di fede che dimostra una visione molto pi\u00f9 precisa rispetto alla nebbia delle precedenti suggestioni. Definirlo il \u201cMessia\u201d \u00e8 molto importante eppure ancora Pietro, non comprende e non accetta quanto anticipato dall'Emmanuele sulla scelta finale.\nIl Cristo, il Messia non pu\u00f2 subire la morte: hanno ancora gli occhi incapaci di vedere la prospettiva del Risorto. Pietro d\u00e0 voce ai discepoli come a noi tutti. Ogni volta che anteponiamo al cammino segnato dal Signore i nostri interessi e i nostri modi di pensare e di vivere. Ogni volta che rifiutiamo di metterci in gioco rinunciando a convertirci alla volont\u00e0 di Dio, faticheremo sempre a riconoscere chi siamo veramente.", "riflettere": "Il messaggio che Ges\u00f9 ha portato \u00e8 caratterizzato dalla gioia e speranza che nonostante i nostri peccati Dio misericordioso non ci abbandona e vuole salvarci. Questa certezza, confermata dalla scelta del Nazareno di morire in croce per noi, non deve farci dimenticare che anche noi dobbiamo abbracciare la nostra croce quotidiana. Con il Salvatore al nostro fianco. Per salvarci", "preghfin": "E questo voi farete, consapevoli del momento: \u00e8 ormai tempo di svegliarvi dal sonno,\nperch\u00e9 adesso la nostra salvezza \u00e8 pi\u00f9 vicina di quando diventammo credenti.\nLa notte \u00e8 avanzata, il giorno \u00e8 vicino.\nPerci\u00f2 gettiamo via le opere delle tenebre e indossiamo le armi della luce.\nComportiamoci onestamente, come in pieno giorno:\nnon in mezzo a orge e ubriachezze, non fra lussurie e impurit\u00e0, non in litigi e gelosie.\nRivestitevi invece del Signore Ges\u00f9 Cristo\ne non lasciatevi prendere dai desideri della carne.\n<i>(Lettera ai Romani 13, 11--14)</i>"}