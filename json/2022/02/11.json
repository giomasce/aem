{"day": 11, "month": 2, "year": 2022, "weekday": 5, "date_str": "venerd\u00ec 11 febbraio 2022", "quotes": "1Re 11,29-32;12,19; Sal 80", "quote_vangelo": "secondo Marco (7,31-37)", "curatore": "Massimo Salani", "prevangelo": "", "indications": "Beata Vergine Maria di Lourdes", "preghiniz": "Dite agli smarriti di cuore: \u00abCoraggio, non temete! Ecco il vostro Dio!\nGiunge la vendetta, la ricompensa divina. Egli viene a salvarvi\u00bb.\nAllora si apriranno gli occhi dei ciechi e si schiuderanno gli orecchi dei sordi.\nAllora lo zoppo salter\u00e0 come un cervo, grider\u00e0 di gioia la lingua del muto,\nperch\u00e9 scaturiranno acque nel deserto, scorreranno torrenti nella steppa.\nLa bruciata diventer\u00e0 una palude, il suolo sorgenti d'acqua.\nI luoghi dove si sdraiavano gli sciacalli, diventeranno canneti e giuncaie.\n<i>(Isaia 35, 4--7)</i>", "vangelo": "In quel tempo, Ges\u00f9, uscito dalla regione di Tiro, passando per Sid\u00f2ne, venne verso il mare di Galilea in pieno territorio della Dec\u00e0poli.\nGli portarono un sordomuto e lo pregarono di imporgli la mano. Lo prese in disparte, lontano dalla folla, gli pose le dita negli orecchi e con la saliva gli tocc\u00f2 la lingua; guardando quindi verso il cielo, emise un sospiro e gli disse: \u00abEffat\u00e0\u00bb, cio\u00e8: \u00abApriti!\u00bb. E subito gli si aprirono gli orecchi, si sciolse il nodo della sua lingua e parlava correttamente.\nE comand\u00f2 loro di non dirlo a nessuno. Ma pi\u00f9 egli lo proibiva, pi\u00f9 essi lo proclamavano e, pieni di stupore, dicevano: \u00abHa fatto bene ogni cosa: fa udire i sordi e fa parlare i muti!\u00bb.", "medita": "La pericope di oggi, che termina le letture tratte da capitolo sette del vangelo di Marco, si pone in continuit\u00e0 con il brano di ieri.\nGes\u00f9 attraversa territori che, secondo i farisei e gli scribi incontrati nelle letture precedenti, possiamo definire impuri. Sid\u00f2ne e le citt\u00e0 che formavano la regione chiamata Dec\u00e0poli erano terre di impurit\u00e0: chi viveva in quei territori, compresi i pii giudei, erano consapevoli di mettere a repentaglio la loro purit\u00e0 in ogni occasione.\nIl Nazareno corre volentieri questo rischio. Non si sottrae nemmeno ad operare in quei territori gesti spesso compiuti in Giudea e in Galilea. Gesti, appunto. Quindi c'\u00e8 piena consapevolezza nello smarcarsi dal rispetto delle leggi che lo impedivano; \u00e8 consapevole di smarrire la purit\u00e0. Accetta l'incontro con gli \u201caltri\u201d disinteressandosi del legalismo religioso-sociale dell'epoca, perch\u00e9 privilegia un'azione volta a portare salute e una condizione umana decorosa anche a chi non appartiene al popolo eletto.\nEra una vita difficile quella dei sordomuti, spesso ritenuti colpevoli (loro, oppure le famiglie) di qualcosa che segnava il loro corpo e il loro spirito. Erano reietti dalla societ\u00e0. Non solo: erano reietti anche dalla religione che \u201cvedeva\u201d in loro non la persona priva di sensi essenziali quanto chi non poteva n\u00e9 leggere n\u00e9 commentare la Tor\u00e0 nelle sinagoghe.\nIl Salvatore allontanandosi dalla \u201cfolla\u201d, non certo per evitare di contrarre impurit\u00e0, compie azioni molto concrete: mette le dita negli orecchi e tocca anche la lingua. La salute dei sofferenti viene prima del rispetto di norme e tradizioni che vorrebbero che l'uomo viva al loro servizio anzich\u00e9 occuparsi dei fratelli sofferenti.\nCompie gesti che non sono innovativi. Sono radicati nella stessa Parola letta e pregata dai suoi avversari. Che, tuttavia, non lo riconoscevano come il Messia", "riflettere": "Ai contemporanei Ges\u00f9 ha donato la sua presenza umana. Il Maestro ha percorso le strade proclamando l'avvento del Regno in \u201copere e parole\u201d. Oggi lo incontriamo nella Parola e servendo i fratelli. Ogni volta che invochiamo l'intercessione della madre del Nazareno, ricordiamo Dio che \u00e8 Padre misericordioso e Maria, madre di misericordia.", "preghfin": "O Vergine Immacolata, Madre di Misericordia,\nsalute degli infermi, rifugio dei peccatori, consolatrice degli afflitti,\nTu conosci i miei bisogni, le mie sofferenze;\ndegnati di volgere su di me uno sguardo propizio a mio sollievo e conforto.\n<i>(Dalla </i>Preghiera a Nostra Signora di Lourdes<i>)</i>"}