{"day": 23, "month": 2, "year": 2022, "weekday": 3, "date_str": "mercoled\u00ec 23 febbraio 2022", "quotes": "Gc 4,13-17; Sal 48", "quote_vangelo": "secondo Marco (9,38-40)", "curatore": "Massimo Salani", "prevangelo": "", "indications": "San Policarpo", "preghiniz": "Mentre stavano compiendosi i giorni in cui sarebbe stato elevato in alto,\negli prese la ferma decisione di mettersi in cammino verso Gerusalemme\ne mand\u00f2 messaggeri davanti a s\u00e9.\nQuesti si incamminarono ed entrarono in un villaggio di Samaritani\nper preparargli l'ingresso.\nMa essi non vollero riceverlo,\nperch\u00e9 era chiaramente in cammino verso Gerusalemme.\nQuando videro ci\u00f2, i discepoli Giacomo e Giovanni dissero:\n\u00abSignore, vuoi che diciamo che scenda un fuoco dal cielo e li consumi?\u00bb.\nSi volt\u00f2 e li rimprover\u00f2.\nE si misero in cammino verso un altro villaggio.\n<i>(Vangelo secondo Luca 9, 51--56)</i>", "vangelo": "In quel tempo, Giovanni gli disse: \u00abMaestro, abbiamo visto uno che scacciava dem\u00f2ni nel tuo nome e volevamo impedirglielo, perch\u00e9 non ci seguiva\u00bb.\nMa Ges\u00f9 disse: \u00abNon glielo impedite, perch\u00e9 non c'\u00e8 nessuno che faccia un miracolo nel mio nome e subito possa parlare male di me: chi non \u00e8 contro di noi \u00e8 per noi.", "medita": "Dopo il brano di ieri che ci invitava a meditare la festa della Cattedra di san Pietro, ritroviamo in continuit\u00e0, con il testo di luned\u00ec, la presenza di dem\u00f2ni.\nForti dell'insegnamento del Maestro che aveva sottolineato l'importanza della preghiera in ogni occasione e quindi anche nel contesto che leggiamo nella pericope, un discepolo pone una domanda a Ges\u00f9. \u00c8 giusto: i discepoli, per imparare, sono abituati e sollecitati dallo stesso Nazareno a rivolgersi per chiarire quanto non era compreso. Nel testo di oggi il Nazareno \u00e8 invitato dai discepoli da lui chiamati a rispondere della loro incapacit\u00e0 di scacciare lo spirito muto.\nGiovanni, un discepolo tra i presenti nella scena della Trasfigurazione e dunque trai pi\u00f9 importanti, comunica una situazione sperimentata e \u201crisolta\u201d (al plurale): hanno operato, ma inutilmente, per conto loro.\nPotremmo porre la richiesta del discepolo in questi termini: \u201cChi non \u00e8 dei nostri, perch\u00e9 e come mai riesce l\u00e0 dove noi abbiamo fallito?\u201d.\nLa pericope che oggi meditiamo \u00e8 di una attualit\u00e0 impressionante. In quella giovane comunit\u00e0 di pochi che si andava formando, gi\u00e0 si insidiavano elementi che conosciamo bene. Purtroppo.\nI discepoli, chiamati dal Signore, avevano compiuto una scelta di vita notevole ed impegnativa. Chi lasci\u00f2 il lavoro, chi senz'altro la famiglia, consapevoli di accettare situazioni difficili che alcuni consideravano illegittimi e altri decisamente impuri. E talvolta correndo anche rischi sulla persona.\nA fronte di tutto questo, quale ricompensa sarebbe stata consegnata? E per quale motivo anche altri, senza aver percorso una sequela richiesta loro dall'Emmanuele, erano nelle condizioni di agire allo stesso modo (e, magari, con pi\u00f9 successo) pur rimanendo al di fuori della cerchia dei discepoli?\nAnche noi oggi fatichiamo a comprendere la parabola del padre misericordioso. Il nostro modo di pensare \u00e8 molto vicino al fratello maggiore che non se ne va ed \u00e8 spietato nei confronti del fratello minore. Che si pente e si affida al Padre misericordioso.", "riflettere": "Se spettasse a noi giudicare gli altri saremmo giudici severi. La misericordia di Dio nei nostri confronti fatichiamo a concederla ai altri.", "preghfin": "Allora gli si avvicin\u00f2 la madre dei figli di Zebed\u00e8o con i suoi figli,\ne si prostr\u00f2 per chiedergli qualcosa. Egli le disse: \u00abChe cosa vuoi?\u00bb. Gli rispose:\n\u00abD\u00ec che questi miei figli siedano uno alla tua destra e uno alla tua sinistra nel tuo regno\u00bb.\nRispose Ges\u00f9: \u00abVoi non sapete quello che chiedete. Potete bere il calice che io sto per bere?\u00bb.\nGli dicono: \u00abLo possiamo\u00bb.\nEd egli soggiunse: \u00abIl mio calice lo berrete;\nper\u00f2 non sta a me concedere che vi sediate alla mia destra o alla mia sinistra,\nma \u00e8 per coloro per i quali \u00e8 stato preparato dal Padre mio\u00bb.\n<i>(Vangelo secondo Matteo 20, 21--23)</i>"}