{"day": 27, "month": 2, "year": 2022, "weekday": 7, "date_str": "domenica 27 febbraio 2022", "quotes": "Sir 27,4-7; Sal 91; 1Cor 15,54-58", "quote_vangelo": "secondo Luca (6,39-45)", "curatore": "Massimo Salani", "prevangelo": "", "indications": "Salterio: quarta settimana", "preghiniz": "Allora i discepoli gli si accostarono per dirgli:\n\u00abSai che i farisei si sono scandalizzati nel sentire queste parole?\u00bb. Ed egli rispose:\n\u00abOgni pianta che non \u00e8 stata piantata dal mio Padre celeste sar\u00e0 sradicata.\nLasciateli! Sono ciechi e guide di ciechi.\nE quando un cieco guida un altro cieco,\ntutti e due cadranno in un fosso!\u00bb.\n<i>(Vangelo secondo Matteo 15, 12--14)</i>", "vangelo": "In quel tempo, Ges\u00f9 disse ai suoi discepoli una parabola: \u00abPu\u00f2 forse un cieco guidare un altro cieco? Non cadranno tutti e due in un fosso? Un discepolo non \u00e8 pi\u00f9 del maestro; ma ognuno, che sia ben preparato, sar\u00e0 come il suo maestro.\nPerch\u00e9 guardi la pagliuzza che \u00e8 nell'occhio del tuo fratello e non ti accorgi della trave che \u00e8 nel tuo occhio? Come puoi dire al tuo fratello: \u201cFratello, lascia che tolga la pagliuzza che \u00e8 nel tuo occhio\u201d, mentre tu stesso non vedi la trave che \u00e8 nel tuo occhio? Ipocrita! Togli prima la trave dal tuo occhio e allora ci vedrai bene per togliere la pagliuzza dall'occhio del tuo fratello.\nNon vi \u00e8 albero buono che produca un frutto cattivo, n\u00e9 vi \u00e8 d'altronde albero cattivo che produca un frutto buono. Ogni albero infatti si riconosce dal suo frutto: non si raccolgono fichi dagli spini, n\u00e9 si vendemmia uva da un rovo. L'uomo buono dal buon tesoro del suo cuore trae fuori il bene; l'uomo cattivo dal suo cattivo tesoro trae fuori il male: la sua bocca infatti esprime ci\u00f2 che dal cuore sovrabbonda\u00bb.", "medita": "Come la proclamazione della Parola nelle due domeniche scorse, anche quella di oggi \u00e8 tratta dal capitolo sei di Luca. Alla consegna della prassi che deve caratterizzare lo stile di vita cristiano, le beatitudini di domenica 13 febbraio, segue la Parola di domenica scorsa che indicava come tradurre nella quotidianit\u00e0 le affermazioni del Signore. Anche oggi la pericope, servendosi di frasi divenute bagaglio lessicale molto diffuso, ci invita a riflettere come realizzare concretamente le affermazioni del Maestro.\nSempre ricorrendo ad immagini alla portata di tutti e al tempo stesso capaci di sperimentare l'esigenza della nostra fragilit\u00e0 da una parte e la bellezza nel porsi sulla strada tracciata da Ges\u00f9 dall'altra, scorriamo i segnali che ci devono guidare.\nUna persona lontana da Cristo \u00e8 cieco perch\u00e9 \u201cvede\u201d solo se stesso; \u00e8 una guida che rifiuta la <i>Luce vera, quella che illumina tutto il mondo</i>, e chi lo segue non potr\u00e0 che inciampare. L'Emmanuele, cos\u00ec vicino a tutti noi perch\u00e9 uomo come tutti noi, conosce bene la nostra capacit\u00e0 di vedere negli altri quello che rifiutiamo di scorgere in noi stessi. Siamo sempre dei non vedenti nei nostri confronti e ci vediamo benissimo quando si tratta degli altri.\nCi serve un criterio per misurare la incapacit\u00e0 o la difficolt\u00e0 di vivere la Parola? L'immagine dell'albero e del frutto permette di rendere evidente che siamo le azioni che attiviamo. Le nostre parole con difficolt\u00e0 ci guidano nella vita quotidiana. E con troppa facilit\u00e0 sottolineiamo (e cos\u00ec ci rifugiamo) nell'adagio che \u201ctra dire e il fare\u2026\u201d. Non \u00e8 cos\u00ec. Chiediamoci se viviamo quello che pensiamo.", "riflettere": "Disposti come siamo a lamentarci sempre di tutto e di tutti, indichiamo con facilit\u00e0 sorprendente il responsabile. \u201c\u00c8 sempre colpa degli altri\u201d: che hanno sicuramente delle pagliuzze dalle quali liberarsene. Noi non ci sentiamo mai responsabili di nulla. Sono queste le travi che ci rendono ciechi e ci impediscono di camminare verso il Regno. Serve altro. Serve amare.", "preghfin": "Il frutto dello Spirito invece \u00e8 amore, gioia, pace, pazienza, benevolenza,\nbont\u00e0, fedelt\u00e0, mitezza, dominio di s\u00e9; contro queste cose non c'\u00e8 legge.\nOra quelli che sono di Cristo Ges\u00f9\nhanno crocifisso la loro carne con le sue passioni e i suoi desideri.\nSe pertanto viviamo dello Spirito, camminiamo anche secondo lo Spirito.\nNon cerchiamo la vanagloria, provocandoci e invidiandoci gli uni gli altri.\n<i>(Lettera ai Galati 5, 22--26)</i>"}