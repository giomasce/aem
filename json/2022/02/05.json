{"day": 5, "month": 2, "year": 2022, "weekday": 6, "date_str": "sabato 5 febbraio 2022", "quotes": "1Re 3,4-13; Sal 118", "quote_vangelo": "secondo Marco (6,30-34)", "curatore": "Massimo Salani", "prevangelo": "", "indications": "Santa Agata", "preghiniz": "Questa frase ti aiuta a comprendere,\nattraverso le parole che pronunci,\nche la vita umana \u00e8 effimera;\na ciascuno appartiene soltanto il presente,\nla speranza del futuro rimane avvolta nel mistero:\nnon sappiamo infatti che cosa porter\u00e0 il domani.\nPerch\u00e9 ci affanniamo per le preoccupazioni del futuro?\n\u00abBasta\u00bb, dice la Scrittura, ad ogni giorno il proprio male\u00bb (Mt 6, 34),\nintendendo, come male, la sofferenza per le sventure.\nPerch\u00e9 ci affanniamo per il domani?\nCon gli stessi mezzi con cui d\u00e0 gli ordini per il presente,\nIddio t'impedisce la preoccupazione per il futuro,\ncome se, rivolto a te, ti dicesse:\nChi ti d\u00e0 il giorno ti d\u00e0 anche tutto ci\u00f2 che serve per il giorno.\n<i>(Gregorio di Nissa, </i>La preghiera del Signore<i> 4)</i>", "vangelo": "In quel tempo, gli apostoli si riunirono attorno a Ges\u00f9 e gli riferirono tutto quello che avevano fatto e quello che avevano insegnato. Ed egli disse loro: \u00abVenite in disparte, voi soli, in un luogo deserto, e riposatevi un po'\u00bb. Erano infatti molti quelli che andavano e venivano e non avevano neanche il tempo di mangiare.\nAllora andarono con la barca verso un luogo deserto, in disparte. Molti per\u00f2 li videro partire e capirono, e da tutte le citt\u00e0 accorsero l\u00e0 a piedi e li precedettero.\nSceso dalla barca, egli vide una grande folla, ebbe compassione di loro, perch\u00e9 erano come pecore che non hanno pastore, e si mise a insegnare loro molte cose.", "medita": "Il brano meditato ieri ci ha consegnato gli ultimi istanti della vita di Giovanni. Oggi, protagonista assoluto \u00e8 Ges\u00f9. Mentre nella pericope di venerd\u00ec incontravamo personaggi come Erode e le due figure femminili che in modi diversi segnano la morte del Battista, la lettura di oggi indica in modo chiaro i destinatari dell'azione del Nazareno: sono gli apostoli.\nSe un ruolo non certo secondario abbiamo assegnato, nella lettura di ieri, a quella cerchia di persone che pur vedendo hanno taciuto assecondando il potere, nel testo di Marco emerge la \u201cgrande folla\u201d. In essa non troviamo un nome n\u00e9 possiamo rintracciare parole pronunciate.\nSappiamo molto altro. Gli apostoli inviati da Ges\u00f9 per portare la Parola di speranza e di gioia, il Vangelo, erano stanchissimi per il grande lavoro svolto. Avevano insegnato incessantemente: non avevano avuto il tempo di magiare. Dovevano dare da mangiare la Parola.\nMa la folla aveva ancora fame, e il tentativo del Nazareno di isolarsi con i suoi amici ha suscitato una reazione forse inaspettata. Quelle persone non se ne sono andate, hanno agito, hanno preso posizione e a piedi (non cavallo, come i protagonisti della corte di Erode) si sono messi in cammino. E, raggiunto il Salvatore, erano \u201cuna grande folla\u201d di anonimi nella quale dobbiamo riconoscerci tutti.\nLa testimonianza di Giovanni, il precursore, non \u00e8 stata vana. L'Emmanuele ha anche raccolto l'eredit\u00e0 del Battista e l'ha portata avanti fino al punto che Pietro, sorretto dallo Spirito Santo, potr\u00e0 rispondere alla domanda \u201cChi dite che io sia\u201d. Il Figlio di Dio, nato per la nostra salvezza, di fronte a quella scena mostra un tratto molto umano e divino: ha \u201ccompassione\u201d. Capisce che non tutti riconoscono come pastore chi esercita il potere dell'arroganza politico-sociale-religioso. Hanno bisogno di un pastore diverso, capace di parole diverse, che indichi una strada diversa.", "riflettere": "Ges\u00f9 di Nazaret \u00e8 il vero pastore. Esercita un potere che \u00e8 quello del servizio, dell'umilt\u00e0, dell'amore. Questo ha detto agli apostoli stanchi e felici. Annunciare la gioia del Vangelo \u00e8 sfamare quanti cercano strade lontane da quelle percorse dalla corte di Erode", "preghfin": "Allora Ges\u00f9 disse loro di nuovo:\n\u201cIn verit\u00e0, in verit\u00e0 io vi dico: io sono la porta delle pecore.\nTutti coloro che sono venuti prima di me, sono ladri e briganti;\nma le pecore non li hanno ascoltati.\nIo sono la porta: se uno entra attraverso di me, sar\u00e0 salvato;\nentrer\u00e0 e uscir\u00e0 e trover\u00e0 pascolo\u201d.\n<i>(Vangelo secondo Giovanni 10, 7--9)</i>"}