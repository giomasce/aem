{"day": 7, "month": 2, "year": 2022, "weekday": 1, "date_str": "luned\u00ec 7 febbraio 2022", "quotes": "1Re 8,1-7.9-13; Sal 131", "quote_vangelo": "secondo Marco (6,53-56)", "curatore": "Massimo Salani", "prevangelo": "", "indications": "", "preghiniz": "Ges\u00f9 \u00e8 colui che guarisce;\ninfatti \u00e8 medico delle anime e dei corpi\ne il guaritore degli spiriti.\n<i>(Cirillo di Gerusalemme, </i>Catechesi<i>, 10, 13)</i>", "vangelo": "In quel tempo, Ges\u00f9 e i suoi discepoli, compiuta la traversata fino a terra, giunsero a Genn\u00e8saret e approdarono. Scesi dalla barca, la gente subito lo riconobbe e, accorrendo da tutta quella regione, cominciarono a portargli sulle barelle i malati, dovunque udivano che egli si trovasse.\nE l\u00e0 dove giungeva, in villaggi o citt\u00e0 o campagne, deponevano i malati nelle piazze e lo supplicavano di poter toccare almeno il lembo del suo mantello; e quanti lo toccavano venivano salvati.", "medita": "Nell'ultimo brano del capitolo sei del vangelo di Marco incontriamo ancora l'interesse da parte della \u201cgente\u201d per Ges\u00f9 di Nazaret. Ancora in compagnia dei suoi discepoli, l'evangelista si sofferma sull'interesse che suscita il Maestro.\nQuelle persone \u201caccorrono\u201d, vanno incontro al Galileo, lo cercano, hanno bisogno di lui, vogliono essere sfamati da lui. Qui registriamo ancora la determinata consapevolezza di chi decide di muoversi per andare a cercare. Sono in cammino. Sanno a chi rivolgersi. Forse per disperazione ed interessi personali o familiari. Ma decidono di intraprendere un percorso che ha come destinatario l'Emmanuele.\nIl testo ci consegna anche un quadro geografico importante. Quella gente proviene da tutta la regione, ma non solo. Nella pericope vengono precisate, pur in modo generico, che le persone colpite nella loro salute ed accompagnate al Salvatore provengono da localit\u00e0 meno note e pi\u00f9 anguste. La malattia non conosce confini e il messaggio di gioia che il Galileo porta non pu\u00f2 essere circoscritto alla grande citt\u00e0 di Gerusalemme.\nCi\u00f2 che accomuna la \u201cgente\u201d \u00e8 il desiderio che i pi\u00f9 svantaggiati e spesso destinati ai confini della societ\u00e0 religiosa dell'epoca possano coltivare una speranza. Ai Dodici Ges\u00f9 affida il compito missionario di essere testimoni e portatori delle parole del Verbo.\nAnche questa gente svolge un servizio per chi non gode del dono della salute. Forse venuti a conoscenza del modo di operare di questo \u201cmedico\u201d, vedranno con i loro occhi la stessa compassione del Nazareno che abbiamo meditato sabato scorso. Un amore che prende forma e sostanza. Ambiscono semplicemente che quegli sfortunati toccassero un lembo, solo una infima parte del suo abbigliamento. Non pretendono nemmeno uno sguardo. Sperano in un semplice gesto.\nSolo \u201ctoccare\u201d. Dal brano non emerge che il Risorto abbia guarito. Leggiamo non \u201csanati\u201d, ma salvati. Ges\u00f9 che \u00e8 medico e soprattutto medicina, sana e soprattutto salva. \u00c8 venuto per tutti i malati nella carne e nello spirito, annunciando loro che non sono soli. Propone di non scoraggiarsi e avere fede in Lui. Chiede di cercarlo, di incamminarsi nel viaggio della conversione. Non si perderanno, n\u00e9 noi ci perderemo. La Luce ci indica la strada da percorrere.", "riflettere": "Nulla \u00e8 impossibile a Dio! L'Emmanuele pi\u00f9 volte ha mostrato il suo potere taumaturgico guarendo i malati. Ma non tutti. Il Signore, che tutto pu\u00f2, ha preso carne umana per portarci la lieta notizia che pu\u00f2 salvare e non solo guarire.", "preghfin": "Cristo \u00e8 venuto a prendersi le nostre infermit\u00e0 e a conferirci le sue virt\u00f9,\na farsi carico dell'umano e a donarci il divino,\nad accogliere le ingiurie e a rendere merito,\na sopportare il fastidio e a restituire la salute.\nIl medico infatti che non si fa carico delle malattie non le sa curare\ne colui che non \u00e8 malato con il malato non gli pu\u00f2 dare la salute.\n<i>(San Pietro Crisologo, </i>Sermones<i>, 50)</i>"}