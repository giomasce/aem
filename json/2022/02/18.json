{"day": 18, "month": 2, "year": 2022, "weekday": 5, "date_str": "venerd\u00ec 18 febbraio 2022", "quotes": "Gc 2,14-24.26; Sal 111", "quote_vangelo": "secondo Marco (8,34-9,1)", "curatore": "Massimo Salani", "prevangelo": "", "indications": "", "preghiniz": "Chi si vergogner\u00e0 di me e delle mie parole,\ndi lui si vergogner\u00e0 il Figlio dell'uomo,\nquando verr\u00e0 nella gloria sua e del Padre e degli angeli santi.\n<i>(Vangelo secondo Luca 9, 26)</i>", "vangelo": "In quel tempo, convocata la folla insieme ai suoi discepoli, Ges\u00f9 disse loro:\n\u00abSe qualcuno vuol venire dietro a me, rinneghi se stesso, prenda la sua croce e mi segua. Perch\u00e9 chi vuole salvare la propria vita, la perder\u00e0; ma chi perder\u00e0 la propria vita per causa mia e del Vangelo, la salver\u00e0. Infatti quale vantaggio c'\u00e8 che un uomo guadagni il mondo intero e perda la propria vita? Che cosa potrebbe dare un uomo in cambio della propria vita?\nChi si vergogner\u00e0 di me e delle mie parole davanti a questa generazione adultera e peccatrice, anche il Figlio dell'uomo si vergogner\u00e0 di lui, quando verr\u00e0 nella gloria del Padre suo con gli angeli santi\u00bb.\nDiceva loro: \u00abIn verit\u00e0 io vi dico: vi sono alcuni, qui presenti, che non morranno prima di aver visto giungere il regno di Dio nella sua potenza\u00bb.", "medita": "La Parola di oggi chiude l'ottavo capitolo del Vangelo di Marco e ci introduce in quello successivo, di cui mediteremo quattro brani.\nNella pericope il Maestro si rivolge sia ai discepoli che ad un numero importante di uditori che sono convocati. Non si tratta di un messaggio offerto in qualche occasione sporadica oppure proclamata a seguito delle numerose controversie contro i numerosi gruppi, come i farisei, che avversavano Ges\u00f9. Le parole del Verbo sono consegnate, dunque, in un quadro che desidera richiamare l'attenzione: il suo insegnamento, sempre importante, ora lo \u00e8 particolarmente.\nNei brani precedenti emergeva la fragilit\u00e0 dell'uomo incapace di vedere tutta la luce donata dal Signore. Sia i discepoli che la folla avevano intravisto e percepito qualcosa di grande, senza coglierne, tuttavia, la profondit\u00e0. Ora il Galileo si serve di un linguaggio che non lascia interpretazioni.\nIn altre occasioni aveva rivolto una domanda ai Dodici su come fosse percepito e come lo riconoscevano loro stessi. Una persona di grande autorevolezza, capace di parole che non passavano inosservate e segni grandiosi. Chi era veramente e quale era il suo progetto?\nIngabbiati dalla societ\u00e0 e dalla religione del tempo, una umanit\u00e0 spesso definita \u201cgenerazione adultera e peccatrice\u201d, tutti speravano una risposta ben lontana dal progetto divino.\nLa luce che promana dal Signore mostra un percorso totalmente diverso. \u00c8 necessario convertirci per accettare la croce, l\u00e0 dove inchiodare le nostre debolezze, i nostri egoismi, lo sforzo di prevalere sugli altri. Convertirci per imparare a servire il prossimo, rifiutando l'arroganza del potere e considerarci gli ultimi fra i molti.\nSolo allora potremo comprendere la scelta della croce da parte di Ges\u00f9 di Nazaret. I discepoli nel nascondimento tranne Giovanni e la folla sperimenteranno presto come il dramma della morte del Figlio di Dio debba essere \u201cvisto\u201d e vissuto, ma compreso fino in fondo.\nScopriremo cos\u00ec la gioia vera, non quella che si sperimenta nel ricevere, quanto quella conosciuta da coloro che offrono e si offrono.", "riflettere": "Come nella pericope di ieri, l'invito \u00e8 di abbracciare la croce quotidiana che portiamo nella nostra vita. La solennit\u00e0 di Cristo Re insegna la scelta del servizio ai fratelli, dell'amore disinteressato per gli altri fino ad offrire tutto di s\u00e9 stessi. Sperimenteremo cos\u00ec la gioia di un percorso verso la salvezza. La nostra, insieme con gli altri.", "preghfin": "Fate tutto senza mormorazioni e senza critiche,\nperch\u00e9 siate irreprensibili e semplici,\nfigli di Dio immacolati in mezzo a una generazione perversa e degenere,\nnella quale dovete splendere come astri nel mondo,\ntenendo alta la parola di vita.\nAllora, nel giorno di Cristo,\nio potr\u00f2 vantarmi di non aver corso invano n\u00e9 invano faticato.\n<i>(Lettera ai Filippesi 2, 14--16)</i>"}