{"day": 10, "month": 2, "year": 2022, "weekday": 4, "date_str": "gioved\u00ec 10 febbraio 2022", "quotes": "1Re 11,4-13; Sal 105", "quote_vangelo": "secondo Marco (7,24-30)", "curatore": "Massimo Salani", "prevangelo": "", "indications": "Santa Scolastica", "preghiniz": "Sono davanti alle porte della tua Chiesa e non mi libero dai cattivi pensieri.\nMa tu, o Cristo, che hai giustificato il pubblicano,\nche hai avuto compassione della Cananea,\ne hai aperto al ladrone le porte del paradiso,\naprimi il tesoro della tua bont\u00e0 e poich\u00e9 mi avvicino e ti tocco,\naccoglimi come la peccatrice e l'inferma che hai guarito.\nInfatti questa, avendo toccato il lembo del tuo vestito, riebbe la salute;\ne quella, avendo abbracciato i tuoi piedi incontaminati, ottenne il perdono dei peccati.\n<i>(Giovanni di Damasco, </i>Preghiere eucaristiche<i> II)</i>", "vangelo": "In quel tempo, Ges\u00f9 and\u00f2 nella regione di Tiro. Entrato in una casa, non voleva che alcuno lo sapesse, ma non pot\u00e9 restare nascosto.\nUna donna, la cui figlioletta era posseduta da uno spirito impuro, appena seppe di lui, and\u00f2 e si gett\u00f2 ai suoi piedi. Questa donna era di lingua greca e di origine siro-fenicia.\nElla lo supplicava di scacciare il demonio da sua figlia. Ed egli le rispondeva: \u00abLascia prima che si sazino i figli, perch\u00e9 non \u00e8 bene prendere il pane dei figli e gettarlo ai cagnolini\u00bb. Ma lei gli replic\u00f2: \u00abSignore, anche i cagnolini sotto la tavola mangiano le briciole dei figli\u00bb. Allora le disse: \u00abPer questa tua parola, va': il demonio \u00e8 uscito da tua figlia\u00bb.\nTornata a casa sua, trov\u00f2 la bambina coricata sul letto e il demonio se n'era andato.", "medita": "Seppur in una cornice diversa, anche in questo terzo brano del capitolo sette del vangelo di Marco, troviamo negli insegnamenti e nei gesti compiuti da Ges\u00f9 il desiderio di mostrare cosa sia e a chi \u00e8 chiesta la purit\u00e0.\nIl Maestro non si trova nella terra promessa. \u00c8 in una regione posta al di fuori, abitata dunque da non ebrei, i quali, qualora transitassero da quelle parti, rischiavano di contrarre impurit\u00e0. Marco sottolinea con forza questo aspetto: il Nazareno entra in una casa, dunque un luogo impuro. Incontra una donna che racconta della figlia posseduta da uno spirito: ancora persone e scene che i farisei e gli scribi classificherebbero non puri. Una donna cui l'evangelista preme anche di descriverne le origini e la cultura, richiamando l'occidente (lingua greca) e l'oriente (era di origine siro-fenicia). Nessun accenno alla Giudea.\nL'Emmanuele non \u00e8 venuto solo per la salvezza di qualcuno. Il suo messaggio \u00e8 rivolto a tutte le creature, ed in particolare a quanti sono in una condizione difficile e faticosa: le beatitudini insegnano molto a riguardo.\nAl di l\u00e0 delle prescrizioni, al di l\u00e0 di quanto praticato e vissuto in quell'epoca e in quel contesto, Ges\u00f9 non si sottrae \u201call'impurit\u00e0\u201d secondo la visione degli uomini per offrire la \u201cpurezza\u201d che deriva dal cuore. La bambina sar\u00e0 sanata. Chi invece non lo \u00e8 ancora sono proprio i primi destinatari del nuovo messaggio proclamato dal Galileo.\nAlla donna sono state sufficienti le briciole per credere nel Signore. Ai giudei non \u00e8 bastato il pane sostanzioso offerto loro nelle parole e nei gesti di chi viveva con loro tutto il giorno.", "riflettere": "La buona notizia portata da Ges\u00f9 rompe gli schemi conosciuti. Non c'\u00e8 nessuno, ieri come oggi, che possa arrogarsi una prospettiva di salvezza esclusiva. Anche le \u201cgenti\u201d sono invitate a riconoscere il Dio misericordioso che guarda al cuore delle persone\n\u00c8 il Dio-con-noi.", "preghfin": "Il Signore replic\u00f2 a Samuele:\n\u00abNon guardare al suo aspetto n\u00e9 alla sua alta statura.\nIo l'ho scartato, perch\u00e9 non conta quel che vede l'uomo:\ninfatti l'uomo vede l'apparenza, ma il Signore vede il cuore\u00bb.\n<i>(Primo libro di Samuele 16, 7)</i>"}