{"day": 20, "month": 2, "year": 2022, "weekday": 7, "date_str": "domenica 20 febbraio 2022", "quotes": "1Sam 26,2.7-9.12-13.22-23; Sal 102; 1Cor 15,45-49", "quote_vangelo": "secondo Luca (6,27-38)", "curatore": "Massimo Salani", "prevangelo": "", "indications": "Salterio: terza settimana", "preghiniz": "In verit\u00e0, che intendiamo i benefici in senso semplice o materiale o in senso spirituale,\nuna cosa \u00e8 certa: che chi compie un'opera buona in un senso o nell'altro,\ne nutre anime con alimenti spirituali,\no far\u00e0 qualsiasi altra specie di opera buna per amore di Dio,\n\u00e8 al Cristo affamato e arrestato che d\u00e0 da mangiare e bere.\nOltre al pane e al vestito che servono al corpo,\nsi devono alimentare le anime con alimenti spirituali, [\u2026]\ncon l'abbigliamento di diverse virt\u00f9, mediante l'insegnamento della dottrina,\nper accogliere il prossimo con un cuore pieno di virt\u00f9,\ne, infine, dedicarsi ai deboli per confortarli, istruirli, consolarli, e correggerli;\ne ciascuna di queste azioni appartiene a Cristo.\n<i>(Origene, </i>Commento a Matteo<i> 72)</i>", "vangelo": "In quel tempo, Ges\u00f9 disse ai suoi discepoli: \u00abA voi che ascoltate, io dico: amate i vostri nemici, fate del bene a quelli che vi odiano, benedite coloro che vi maledicono, pregate per coloro che vi trattano male. A chi ti percuote sulla guancia, offri anche l'altra; a chi ti strappa il mantello, non rifiutare neanche la tunica. Da' a chiunque ti chiede, e a chi prende le cose tue, non chiederle indietro.\nE come volete che gli uomini facciano a voi, cos\u00ec anche voi fate a loro. Se amate quelli che vi amano, quale gratitudine vi \u00e8 dovuta? Anche i peccatori amano quelli che li amano. E se fate del bene a coloro che fanno del bene a voi, quale gratitudine vi \u00e8 dovuta? Anche i peccatori fanno lo stesso. E se prestate a coloro da cui sperate ricevere, quale gratitudine vi \u00e8 dovuta? Anche i peccatori concedono prestiti ai peccatori per riceverne altrettanto. Amate invece i vostri nemici, fate del bene e prestate senza sperarne nulla, e la vostra ricompensa sar\u00e0 grande e sarete figli dell'Altissimo, perch\u00e9 egli \u00e8 benevolo verso gli ingrati e i malvagi. Siate misericordiosi, come il Padre vostro \u00e8 misericordioso.\nNon giudicate e non sarete giudicati; non condannate e non sarete condannati; perdonate e sarete perdonati. Date e vi sar\u00e0 dato: una misura buona, pigiata, colma e traboccante vi sar\u00e0 versata nel grembo, perch\u00e9 con la misura con la quale misurate, sar\u00e0 misurato a voi in cambio\u00bb.", "medita": "La seconda pericope tratta dal capitolo sei di Luca illumina le beatitudini proclamate domenica scorsa.\nLe indicazioni necessarie per accedere al Regno presentate dal Maestro richiedevano agli ascoltatori, e soprattutto ai discepoli, la capacit\u00e0 di vivere quelle parole. Belle ed importanti parole che potevano rimanere una importante indicazione sul cammino verso la santit\u00e0. Ma solo parole.\nLa pericope di oggi sgombra il campo dalle belle intenzioni: Ges\u00f9, come \u00e8 suo solito, attinge dalla quotidianit\u00e0 per mostrare nei fatti ci\u00f2 che viene richiesto e ci\u00f2 che \u00e8 possibile vivere. Con difficolt\u00e0, senz'altro, perch\u00e9 impone da una parte l'ascolto delle sue parole e l'adesione al suo messaggio, mai come in questo frangente, cos\u00ec scandaloso.\nEra in quel contesto, come lo \u00e8 ora, uno scaldalo pensare di amare i nemici. Non gli avversari e nemmeno gli \u201caltri\u201d lontano da me; non quelli dalla pelle e dall'odore diversi da noi e nemmeno coloro che sopportiamo solo perch\u00e9 non \u00e8 possibile fare altrimenti. I nemici, proprio i nemici. Ges\u00f9 sulla croce e Stefano subito dopo, i numerosi martiri di ieri e le testimonianze di oggi ci mostrano che solo l'amore pu\u00f2 vincere tutto e tutti. Se lo \u00e8 Dio, che \u00e8 misericordioso con noi, perch\u00e9 non dovremmo restituire agli altri quanto noi stessi abbiamo gi\u00e0 ricevuto?\nNon a caso, l'invito compare in una delle petizioni ogni volta che preghiamo con le parole dell'unica preghiera che il Risorto ci ha consegnato.\nOra aggiunge che bisogna non solo perdonare il nemico ma anche pregare per lui. Un abisso ci separa dalle sue parole: fatichiamo enormemente a ritenerle attuabili. Abbiamo la memoria corta: dimentichiamo facilmente la misericordia ricevuta e non la concediamo agli altri come se fosse esclusivamente riservata a noi.\nBasterebbe non avere la memoria corta.", "riflettere": "Dobbiamo accettare l'invito ad ascoltare il Signore: la sua parola, lui che \u00e8 la Parola, ci spiega e ci avvicina a vivere la nostra quotidianit\u00e0 abbracciando il suo messaggio di pace e di amore: \u201cApri il mio cuore, Signore, perch\u00e9 accolga la tua Parola e la viva\u201d.", "preghfin": "Fa elemosina non soltanto chi d\u00e0 da mangiare all'affamato; d\u00e0 da bere all'assetato;\nchi veste l'ignudo; chi accoglie il pellegrino; chi nasconde il fuggitivo;\nchi visita l'infermo o il carcerato, chi riscatta il prigioniero,\nchi corregge il debole, chi accompagna il cieco, chi consola l'afflitto,\nchi cura l'ammalato, chi orienta l'errante, chi consiglia il dubbioso,\nchi d\u00e0 il necessario a chiunque ne abbia bisogno,\nma chi \u00e8 indulgente con il peccatore.\n<i>(Agostino, </i>Discorsi<i> 42, 1)</i>"}