{"day": 16, "month": 2, "year": 2022, "weekday": 3, "date_str": "mercoled\u00ec 16 febbraio 2022", "quotes": "Gc 1,19-27; Sal 14", "quote_vangelo": "secondo Marco (8,22-26)", "curatore": "Massimo Salani", "prevangelo": "", "indications": "", "preghiniz": "Ma voi, fratelli, non siete nelle tenebre,\ncos\u00ec che quel giorno possa sorprendervi come un ladro.\nInfatti siete tutti figli della luce e figli del giorno;\nnoi non apparteniamo alla notte, n\u00e9 alle tenebre.\n<i>(Prima lettera ai Tessalonicesi 5, 4--5)</i>", "vangelo": "In quel tempo, Ges\u00f9 e i suoi discepoli giunsero a Bets\u00e0ida, e gli condussero un cieco, pregandolo di toccarlo.\nAllora prese il cieco per mano, lo condusse fuori dal villaggio e, dopo avergli messo della saliva sugli occhi, gli impose le mani e gli chiese: \u00abVedi qualcosa?\u00bb. Quello, alzando gli occhi, diceva: \u00abVedo la gente, perch\u00e9 vedo come degli alberi che camminano\u00bb.\nAllora gli impose di nuovo le mani sugli occhi ed egli ci vide chiaramente, fu guarito e da lontano vedeva distintamente ogni cosa. E lo rimand\u00f2 a casa sua dicendo: \u00abNon entrare nemmeno nel villaggio\u00bb.", "medita": "Sempre dal capitolo otto del vangelo di Marco troviamo ancora il Maestro in cammino con i discepoli. Per alcuni di loro \u00e8 un tornare a casa. Da quella cittadina, posta ai confini a nord di Israele ed appartenente alla regione di Galilea, poco accreditata dai giudei per la nota scarsa attenzione alle prescrizioni della legge donata a Mos\u00e8, provenivano alcuni discepoli. Betsaida \u00e8 il nome aramaico della localit\u00e0 e significa \u201ccasa dei pescatori\u201d.\nForse uno tra Pietro, Andrea (entrambi pescatori) e Filippo conosceva il cieco portato davanti a Ges\u00f9. Forse ricordavano che in situazioni analoghe fosse sufficiente un semplice tocco della veste per attirare l'attenzione del Maestro e ricavarne una guarigione. Ma qui troviamo soprattutto un nuovo messaggio per quei futuri pescatori di uomini.\nMarco presenta la guarigione da parte del Nazareno in un modo non consueto e particolare. L'evangelista, unico a raccontare questo segno, ci pone davanti una ripetizione del gesto compiuto, quasi che il primo tentativo si rivelasse non del tutto efficace. I gesti sono quelli gi\u00e0 utilizzati in altre guarigioni. Il ricorso alla saliva, considerata terapeutica, e l'imposizione delle mani non costituivano una novit\u00e0. Sembrerebbe che qualcosa non avesse funzionato come sempre.\nIl Signore dovr\u00e0 ricorrere ad una seconda imposizione delle mani per completare il dono della vista al povero cieco di Betsaida.\nIn realt\u00e0 la pericope non racconta un semplice gesto di guarigione. Il Maestro desidera far percepire ai Dodici che mettersi alla sua sequela \u00e8 una scelta non facile, mette in difficolt\u00e0. \u00c8 un percorso segnato da momenti di incomprensione e anche di paura se non addirittura di percepire il timore di avere sbagliato tutto e sacrificato inutilmente anni della propria vita. Di non aver visto bene quello che \u00e8 capitato loro. Una cecit\u00e0 ampiamente condivisa e sperimentata anche nella nostra vita.", "riflettere": "Per divenire pescatori di uomini \u00e8 necessario un percorso che non sempre ci appare immediato. Talvolta abbiamo bisogno di stropicciare non solo gli occhi, perch\u00e9 appare sfumato o nebbioso il percorso da intraprendere. Ges\u00f9 \u201cluce vera\u201d ci indica il cammino tracciato per coloro che diverranno figli della luce.", "preghfin": "Voi siete la luce del mondo;\nnon pu\u00f2 restare nascosta una citt\u00e0 che sta sopra un monte,\nn\u00e9 si accende una lampada per metterla sotto il moggio,\nma sul candelabro, de cos\u00ec fa luce a tutti quelli che sono nella casa.\nCos\u00ec risplenda la vostra luce davanti agli uomini,\nperch\u00e9 vedano le vostre opere buone\ne rendano gloria al vostro Padre che \u00e8 nei cieli.\n<i>(Vangelo secondo Matteo 5, 14--16)</i>"}