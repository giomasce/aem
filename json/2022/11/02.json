{"day": 2, "month": 11, "year": 2022, "weekday": 3, "date_str": "mercoled\u00ec 2 novembre 2022", "quotes": "Gb 19,1.23-27a; Sal 26; Rm 5,5-11", "quote_vangelo": "secondo Giovanni (6,37-40)", "curatore": "Luisa Prodi", "prevangelo": "", "indications": "Commemorazione di tutti i fedeli defunti", "preghiniz": "Non morir\u00f2, rester\u00f2 in vita\ne annunzier\u00f2 le opere del Signore.\nIl Signore mi ha provato duramente,\nma non mi ha consegnato alla morte.\nApritemi le porte della giustizia:\nvoglio entrarvi e rendere grazie al Signore.\n\u00c8 questa la porta del Signore,\nper essa entrano i giusti.\nTi rendo grazie, perch\u00e9 mi hai esaudito,\nperch\u00e9 sei stato la mia salvezza.\nLa pietra scartata dai costruttori\n\u00e8 divenuta testata d'angolo;\necco l'opera del Signore:\nuna meraviglia ai nostri occhi.\n<i>(Salmo 117)</i>", "vangelo": "In quel tempo, Ges\u00f9 disse alla folla: \u00abTutto ci\u00f2 che il Padre mi d\u00e0, verr\u00e0 a me: colui che viene a me, io non lo caccer\u00f2 fuori, perch\u00e9 sono disceso dal cielo non per fare la mia volont\u00e0, ma la volont\u00e0 di colui che mi ha mandato.\nE questa \u00e8 la volont\u00e0 di colui che mi ha mandato: che io non perda nulla di quanto egli mi ha dato, ma che lo risusciti nell'ultimo giorno.\nQuesta infatti \u00e8 la volont\u00e0 del Padre mio: che chiunque vede il Figlio e crede in lui abbia la vita eterna; e io lo risusciter\u00f2 nell'ultimo giorno\u00bb.", "medita": "I buoni in paradiso e i cattivi all'inferno: questa'idea alquanto schematica, che ha avuto grande forza in secoli passati, e tuttora \u00e8 alla base di una certa religiosit\u00e0 \u201cretributiva\u201d, per cui ciascuno raccoglier\u00e0 in base a ci\u00f2 che ha seminato. Non \u00e8 una prospettiva del tutto sbagliata, ha il pregio di evidenziare il tema della libert\u00e0 di scelta fra bene e male da parte dell'uomo. Ricordiamo le parole del Deuteronomio: \u201cIo pongo oggi davanti a te la vita e il bene, la morte e il male. Oggi, perci\u00f2, io ti comando di amare il Signore, tuo Dio, di camminare per le sue vie, di osservare i suoi comandi, le sue leggi e le sue norme, perch\u00e9 tu viva e ti moltiplichi e il Signore, tuo Dio, ti benedica nella terra in cui tu stai per entrare per prenderne possesso\u201d. Il rischio di questa visione, per\u00f2, \u00e8 quello di ridurre la fede a norma morale, a buon comportamento utile a guadagnare il paradiso, o a scansare l'inferno. Il testo evangelico che la liturgia oggi rovescia completamente la prospettiva: ci rivela che alla fine dei tempi il Giudice non sar\u00e0 imparziale, ha espressamente dichiarato la volont\u00e0 di non perdere nessuno, ma vuole che tutti si salvino, ed ha inviato il Figlio per dare all'umanit\u00e0 questa certezza. Nella morte e resurrezione di Ges\u00f9 noi siamo salvi: \u00e8 lui che ha pagato per il nostro peccato e ci ha conquistato la vita nuova. Il cristiano cammina sulle vie del Signore e obbedisce ai suoi comandi non per sfuggire l'ira di un giudice severo, ma per la sovrabbondanza dell'amore eterno e infinito che Dio ha riversato su di lui. \u201cSe uno \u00e8 in Cristo, \u00e8 una creatura nuova; le cose vecchie sono passate, ecco ne sono nate di nuove\u201d (2 Cor 5, 17).", "riflettere": "Pietro, Giacomo e Giovanni scendendo dal monte della trasfigurazione si chiedevano cosa volesse dire risorgere dai morti. Oggi intuire questa realt\u00e0 \u00e8 forse ancora pi\u00f9 difficile, perch\u00e9 facciamo fatica a conciliare la conoscenza razionale e la conoscenza della fede. Chiediamo a Dio, anche per l'intercessione di chi ci ha preceduto, di accrescere la nostra fede.", "preghfin": "Cristo \u00e8 risorto dai morti,\ncon la morte ha vinto la morte,\ne a quelli che sono nelle tombe\nha donato la vita!\n<i>(annuncio della resurrezione nelle chiese d'Oriente)</i>"}