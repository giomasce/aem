{"day": 13, "month": 11, "year": 2022, "weekday": 7, "date_str": "domenica 13 novembre 2022", "quotes": "Ml 3,19-20a; Sal 97; 2Ts 3,7-12", "quote_vangelo": "secondo Luca (21,5-19)", "curatore": "Luisa Prodi", "prevangelo": "", "indications": "Salterio: prima settimana", "preghiniz": "Sorgi, Signore, alza la tua mano,\nnon dimenticare i miseri.\nPerch\u00e9 l'empio disprezza Dio\ne pensa: \u00abNon ne chieder\u00e0 conto\u00bb?\nEppure tu vedi l'affanno e il dolore,\ntutto tu guardi e prendi nelle tue mani.\nA te si abbandona il misero,\ndell'orfano tu sei il sostegno.\nSpezza il braccio dell'empio e del malvagio;\nPunisci il suo peccato e pi\u00f9 non lo trovi.\n<i>(Salmo 9)</i>", "vangelo": "In quel tempo, mentre alcuni parlavano del tempio, che era ornato di belle pietre e di doni votivi, Ges\u00f9 disse: \u00abVerranno giorni nei quali, di quello che vedete, non sar\u00e0 lasciata pietra su pietra che non sar\u00e0 distrutta\u00bb.\nGli domandarono: \u00abMaestro, quando dunque accadranno queste cose e quale sar\u00e0 il segno, quando esse staranno per accadere?\u00bb. Rispose: \u00abBadate di non lasciarvi ingannare. Molti infatti verranno nel mio nome dicendo: \u201cSono io\u201d, e: \u201cIl tempo \u00e8 vicino\u201d. Non andate dietro a loro! Quando sentirete di guerre e di rivoluzioni, non vi terrorizzate, perch\u00e9 prima devono avvenire queste cose, ma non \u00e8 subito la fine\u00bb.\nPoi diceva loro: \u00abSi sollever\u00e0 nazione contro nazione e regno contro regno, e vi saranno in diversi luoghi terremoti, carestie e pestilenze; vi saranno anche fatti terrificanti e segni grandiosi dal cielo.\nMa prima di tutto questo metteranno le mani su di voi e vi perseguiteranno, consegnandovi alle sinagoghe e alle prigioni, trascinandovi davanti a re e governatori, a causa del mio nome. Avrete allora occasione di dare testimonianza. Mettetevi dunque in mente di non preparare prima la vostra difesa; io vi dar\u00f2 parola e sapienza, cosicch\u00e9 tutti i vostri avversari non potranno resistere n\u00e9 controbattere. Sarete traditi perfino dai genitori, dai fratelli, dai parenti e dagli amici, e uccideranno alcuni di voi; sarete odiati da tutti a causa del mio nome. Ma nemmeno un capello del vostro capo andr\u00e0 perduto.\nCon la vostra perseveranza salverete la vostra vita\u00bb.", "medita": "Ges\u00f9 prosepetta ai suoi discepoli un orizzonte cupo: del tempio non rimarr\u00e0 pietra su pietra, vi saranno guerre e rivoluzioni, gli elementi naturali si scateneranno in terremoti, pestilenze e carestie, e\u2014<i>dulcis in fundo</i>\u2014chi si professa cristiano sar\u00e0 emarginato e perseguitato perfino dai propri familiari.\nEsaminando queste profezie ad una ad una si comprende come il discepolo di Cristo debba essere pronto a mettere da parte il sogno di una vita tranquilla e stabile. Il tempio (con tutte le sue istituzioni e liturgie) pu\u00f2 crollare, la natura pu\u00f2 scatenare eventi mortiferi, gli uomini possono rincarare la dose facendosi la guerra, addirittura la pi\u00f9 rassicurante delle realt\u00e0 umane, la famiglia, pu\u00f2 rivelarsi causa di incomprensione e sofferenza. Del resto, potrebbero aspirare a stabilit\u00e0 e sicurezza i discepoli di un maestro che non ha una pietra dove posare il capo?\nQuando Luca scrive il suo Vangelo il Tempio di Gerusalemme \u00e8 stato distrutto e le persecuzioni dei cristiani sono attive in vari luoghi dell'Impero. Le comunit\u00e0 cristiane vivono nella paura e quotidianamente vedono ingrossare la candida schiera dei martiri. Oggi come allora e come nel corso di tutta la storia, anche se in modi diversi, l'umanit\u00e0 percepisce la propria vulnerabilit\u00e0: ne stiamo facendo esperienza anche in questo tempo.\nIl Signore mentre ci fa capire che sarebbe inutile e sbagliato aspettare dalla fede la garanzia di un quieto vivere, ci d\u00e0 un prontuario per i tempi difficili: non dare retta a falsi profeti e santoni che pretendono di indicare uscite di sicurezza, non cadere preda del terrore anche di fronte alla violenza e alla morte, non cercare di difendersi dal male con risorse proprie, ma affidare a Dio la propria difesa di fronte agli accusatori, e anzi, usare la persecuzione come occasione di testimonianza, rimanendo perseveranti nella prova.", "riflettere": "La secolarizzazione della societ\u00e0 potrebbe in qualche modo evocare lo scandalo della distruzione del tempio. Come ci poniamo di fronte a questa realt\u00e0? Abbiamo in noi la fiducia che lo Spirito, che \u00e8 Signore e d\u00e0 la vita, \u00e8 presente nel nostro mondo o ci lasciamo andare al pessimismo e alla rassegnazione?", "preghfin": "Maria, Madre del Signore,\nsegno splendente sul cammino del popolo di Dio,\nfigura di un'umanit\u00e0 nuova e fraterna,\nchiediamo a te, Regina della pace, di intercedere\nperch\u00e9, nei paesi devastati da varie forme di conflitti\ne dove i cristiani sono perseguitati a causa della loro fede,\nla forza dello Spirito di Dio riporti alla ragione chi \u00e8 irriducibile,\nfaccia cadere le armi dalle mani dei violenti,\ne ridoni fiducia a chi \u00e8 tentato di cedere allo sconforto."}