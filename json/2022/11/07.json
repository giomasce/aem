{"day": 7, "month": 11, "year": 2022, "weekday": 1, "date_str": "luned\u00ec 7 novembre 2022", "quotes": "Tt 1,1-9; Sal 23", "quote_vangelo": "secondo Luca (17,1-6)", "curatore": "Luisa Prodi", "prevangelo": "", "indications": "", "preghiniz": "Paziente e misericordioso \u00e8 il Signore,\nlento all'ira e ricco di grazia.\nBuono \u00e8 il Signore verso tutti,\nla sua tenerezza si spande su quelli che lo temono.\nTi lodino, Signore, tutte le tue opere\ne ti benedicano i tuoi fedeli.\nIl Signore sostiene quelli che vacillano\ne rialza chiunque \u00e8 caduto.\nIl Signore \u00e8 vicino a quanti lo invocano,\na quanti lo cercano con cuore sincero.\n<i>(Salmo 144)</i>", "vangelo": "In quel tempo, Ges\u00f9 disse ai suoi discepoli: \u00ab\u00c8 inevitabile che vengano scandali, ma guai a colui a causa del quale vengono. \u00c8 meglio per lui che gli venga messa al collo una macina da mulino e sia gettato nel mare, piuttosto che scandalizzare uno di questi piccoli. State attenti a voi stessi!\nSe il tuo fratello commetter\u00e0 una colpa, rimproveralo; ma se si pentir\u00e0, perdonagli. E se commetter\u00e0 una colpa sette volte al giorno contro di te e sette volte ritorner\u00e0 a te dicendo: \u201cSono pentito\u201d, tu gli perdonerai\u00bb.\nGli apostoli dissero al Signore: \u00abAccresci in noi la fede!\u00bb. Il Signore rispose: \u00abSe aveste fede quanto un granello di senape, potreste dire a questo gelso: \u201cSr\u00e0dicati e vai a piantarti nel mare\u201d, ed esso vi obbedirebbe\u00bb.", "medita": "Ges\u00f9 torna sulla necessit\u00e0 del perdono, dando anche qualche dettaglio di metodo: il perdono non scende dal cielo in modo unilaterale, ma in genere \u00e8 un processo dialettico che pu\u00f2 partire da un rimprovero, dalla giusta rimostranza di una persona che si sente colpita dall'altra, a cui l'altra potr\u00e0 rispondere spiegando le sue ragioni. Il perdono che vuole il Signore \u00e8 un avvicinamento progressivo che porta ad una riconciliazione, per cui non baster\u00e0 un solo incontro, ma ce ne vorranno tanti (anche perch\u00e9 nella vita comune ci sono mancanze reciproche estremamente ripetitive, e il perdono va dato e ridato).\nLo scandalo ha qualcosa di diverso: dare scandalo significa far inciampare, cadere, sviare l'altro in modo irrevocabile, un po' come Adamo ed Eva che dopo l'inciampo del serpente si accorgono di essere nudi e non potranno mai pi\u00f9 tornare allo sguardo semplice e fiducioso che avevano prima della caduta. La riconciliazione in questo caso \u00e8 pi\u00f9 difficile, perch\u00e9 le conseguenze del male commesso sono irreversibili, cos\u00ec come \u00e8 irreversibile il gesto di chi si lega una pietra al collo e si butta in mare. Ecco perch\u00e9 su questo tipo di peccato Ges\u00f9 mette particolarmente in guardia.\nSiamo come un gelso con le radici piantate \u201csecondo la carne e non secondo Dio\u201d, facciamo fatica a ragionare e agire secondo la logica evangelica. Basterebbe una fede grande quanto un granello di senape per cambiare testa e cuore. Che il Signore ci aiuti!", "riflettere": "Quando siamo noi in debito con gli altri, pretendiamo la misericordia; quando invece siamo in credito, invochiamo la giustizia! Ma non \u00e8 questa la reazione del discepolo di Cristo e non pu\u00f2 essere questo lo stile di vita dei cristiani. Ges\u00f9 ci insegna a perdonare, e a farlo senza limiti: \u201cNon ti dico fino a sette, ma fino a settanta volte sette\u201d (Papa Francesco).", "preghfin": "\u00c8 buio dentro di me,\nma presso di te c'\u00e8 luce.\nSono solo,\nma tu non mi abbandoni.\nSono impaurito,\nma presso di te c'\u00e8 aiuto.\nSono inquieto,\nma presso di te c'\u00e8 pace.\nIn me c'\u00e8 amarezza,\nma presso di te c'\u00e8 pazienza.\nIo non comprendo le tue vie,\nma tu conosci la mia via.\n<i>(Dietrich Bonhoeffer)</i>"}