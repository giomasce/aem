{"day": 22, "month": 11, "year": 2022, "weekday": 2, "date_str": "marted\u00ec 22 novembre 2022", "quotes": "Ap 14,14-19; Sal 95", "quote_vangelo": "secondo Luca (21,5-11)", "curatore": "Luisa Prodi", "prevangelo": "", "indications": "Santa Cecilia", "preghiniz": "O Signore nostro Dio, quanto \u00e8 grande il tuo nome su tutta la terra:\nsopra i cieli s'innalza la tua magnificenza.\nCon la bocca dei bimbi e dei lattanti affermi la tua potenza\ncontro i tuoi avversari, per ridurre al silenzio nemici e ribelli.\nSe guardo il tuo cielo, opera delle tue dita,\nla luna e le stelle che tu hai fissate,\nche cosa \u00e8 l'uomo perch\u00e9 te ne ricordi?\nE il figlio dell'uomo perch\u00e9 te ne curi?\nEppure l'hai fatto poco meno degli angeli,\ndi gloria e di onore l'hai coronato:\ngli hai dato potere sulle opere delle tue mani,\ntutto hai posto sotto i suoi piedi;\ntutti i greggi e gli armenti, tutte le bestie della campagna,\ngli uccelli del cielo e i pesci del mare, che percorrono le vie del mare.\nO Signore nostro Dio quanto \u00e8 grande il tuo nome su tutta la terra.\n<i>(Salmo 8)</i>", "vangelo": "In quel tempo, mentre alcuni parlavano del tempio, che era ornato di belle pietre e di doni votivi, Ges\u00f9 disse: \u00abVerranno giorni nei quali, di quello che vedete, non sar\u00e0 lasciata pietra su pietra che non sar\u00e0 distrutta\u00bb.\nGli domandarono: \u00abMaestro, quando dunque accadranno queste cose e quale sar\u00e0 il segno, quando esse staranno per accadere?\u00bb. Rispose: \u00abBadate di non lasciarvi ingannare. Molti infatti verranno nel mio nome dicendo: \u201cSono io\u201d, e: \u201cIl tempo \u00e8 vicino\u201d. Non andate dietro a loro! Quando sentirete di guerre e di rivoluzioni, non vi terrorizzate, perch\u00e9 prima devono avvenire queste cose, ma non \u00e8 subito la fine\u00bb.\nPoi diceva loro: \u00abSi sollever\u00e0 nazione contro nazione e regno contro regno, e vi saranno in diversi luoghi terremoti, carestie e pestilenze; vi saranno anche fatti terrificanti e segni grandiosi dal cielo\u00bb.", "medita": "Ogni uomo nella sua vita desidera capire come funziona il mondo e come evolve la storia. Il bambino piccolo che di ogni cosa chiede \u201cperch\u00e9?\u201d \u00e8 l'immagine pi\u00f9 fedele della sete di conoscenza dell'umanit\u00e0. Del resto nell'atto di consegna della creazione ad Adamo ed Eva \u00e8 scritto di dominare la terra. Dove dominare non significa sfruttare, insudiciare, spremere fino all'ultima goccia, ma comprendere i fenomeni e gli avvenimenti per governarli al meglio.\nLo studio e la ricerca sono modalit\u00e0 di partecipazione all'azione di Dio Creatore, e per questo sono cosa buona. I discepoli di Ges\u00f9 non sono chiamati a chiudere gli occhi di fronte ai fatti della natura e della storia, ma al contrario, a riflettere su questi fenomeni, a partire dalla ricerca delle loro cause, perch\u00e9 mondo e storia possano svilupparsi nella pace, nel rispetto e nella giustizia.\nQuello che non \u00e8 nella disponibilit\u00e0 dell'uomo \u00e8 la pretesa di voler vedere dove sta la fine della storia. Nel giardino di Eden Adamo ed Eva non accettarono la loro condizione di creature e pensarono scioccamente di assumere le prerogative di Dio. Ges\u00f9 esorta i suoi a non cercare chiavi interpretative assolute, a non dare credito a chi spaccia affermazioni o visioni che dovrebbero rivelare il senso del tutto. Anche se la tensione a capire rimane altissima\u2014ed \u00e8 giusto che sia cos\u00ec\u2014il cristiano sa di camminare nella fede e non ancora in visione.\nLe parole di Vasco Rossi \u201cVoglio trovare un senso a questa storia, anche se questa storia un senso non ce l'ha\u201d non rappresentano esattamente la postura dell'uomo di fonte a Dio. Noi non pretendiamo di trovare il senso di questa storia, ci limitiamo a credere che questa storia un senso ce l'abbia, perch\u00e9 \u00e8 nelle mani buone di Dio.", "riflettere": "Accanto alla tentazione di sostituirsi a Dio nella pretesa di vedere il senso complessivo della storia, vi \u00e8 quella, forse pi\u00f9 diffusa, di chiudere gli occhi sui fatti del nostro tempo che non abbiano a che fare direttamente con la nostra vita e i nostri interessi. Pu\u00f2 essere utile fermarsi a discernere se nella propria vita e nelle proprie scelte si verifica l'uno o l'altro di questi atteggiamenti e riflettere su possibili impegni per il cambiamento.", "preghfin": "Il mio cuore \u00e8 gioioso\ncome il nido che ricorda\ne come la terra che spera sotto la neve.\nPerch\u00e9 so che tutto \u00e8 dove deve essere\ne va dove deve andare:\nal luogo assegnato da una sapienza\nche\u2014il Cielo ne sia lodato\u2014non \u00e8 la nostra.\n<i>(Oscar Milosz, </i>Miguel Manara<i>)</i>"}