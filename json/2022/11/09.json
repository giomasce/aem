{"day": 9, "month": 11, "year": 2022, "weekday": 3, "date_str": "mercoled\u00ec 9 novembre 2022", "quotes": "Ez 47,1-2.8-9.12 <i>opp</i> 1Cor 3,9c-11.16-17; Sal 45", "quote_vangelo": "secondo Giovanni (2,13-22)", "curatore": "Luisa Prodi", "prevangelo": "", "indications": "Dedicazione della Basilica Lateranense", "preghiniz": "Il Signore ha fatto a Davide questo giuramento di verit\u00e0\ne non lo revocher\u00e0:\n\u00abIo metter\u00f2 sul tuo trono un tuo discendente.\nSe i tuoi figli osserveranno il mio patto\ne la testimonianza che insegner\u00f2 loro,\nanche i loro figli staranno seduti per sempre sul tuo trono\u00bb.\nPoich\u00e9 il Signore ha scelto Sion,\nl'ha desiderata per sua dimora.\n\u201cQuesto \u00e8 il mio luogo di riposo in eterno;\nqui abiter\u00f2, perch\u00e9 l'ho desiderata.\nIo benedir\u00f2 largamente le sue provviste,\nsazier\u00f2 di pane i suoi poveri.\nI suoi sacerdoti li rivestir\u00f2 di salvezza\ne i suoi fedeli esulteranno di gran gioia\u201d.\n<i>(Salmo 132)</i>", "vangelo": "Si avvicinava la Pasqua dei Giudei e Ges\u00f9 sal\u00ec a Gerusalemme.  Trov\u00f2 nel tempio gente che vendeva buoi, pecore e colombe e, l\u00e0 seduti, i cambiamonete.  Allora fece una frusta di cordicelle e scacci\u00f2 tutti fuori del tempio, con le pecore e i buoi; gett\u00f2 a terra il denaro dei cambiamonete e ne rovesci\u00f2 i banchi, e ai venditori di colombe disse: \u00abPortate via di qui queste cose e non fate della casa del Padre mio un mercato!\u00bb.\nI suoi discepoli si ricordarono che sta scritto: \u00abLo zelo per la tua casa mi divorer\u00e0\u00bb.\nAllora i Giudei presero la parola e gli dissero: \u00abQuale segno ci mostri per fare queste cose?\u00bb. Rispose loro Ges\u00f9: \u00abDistruggete questo tempio e in tre giorni lo far\u00f2 risorgere\u00bb. Gli dissero allora i Giudei: \u00abQuesto tempio \u00e8 stato costruito in quarantasei anni e tu in tre giorni lo farai risorgere?\u00bb. Ma egli parlava del tempio del suo corpo.\nQuando poi fu risuscitato dai morti, i suoi discepoli si ricordarono che aveva detto questo, e credettero alla Scrittura e alla parola detta da Ges\u00f9.", "medita": "Il re Davide, dopo che ebbe smesso di abitare sotto una tenda per trasferirsi in una casa, manifest\u00f2 il progetto di costruire una dimora stabile per l'Arca dell'Alleanza, che fino ad allora aveva viaggiato nomade insieme al popolo. Pensava infatti che non era giusto che un uomo, per quanto glorioso e potente, abitasse un palazzo mentre Dio stesse ancora ricoverato sotto una tenda. Per bocca del profeta Natan, Dio indica a Davide di non dare corso al progetto: per ora desidera stare sotto la tenda, in attesa di avere una dimora stabile da un suo discendente.\nSembra che Dio preferisca rimanere in mezzo all'accampamento del popolo, nella precariet\u00e0 e nella mobilit\u00e0, piuttosto che abitare una dimora fissa, ma estranea alla vita comune. Anche perch\u00e9 un tempio stabile rischierebbe di diventare luogo di ricchezza, magnificenza, ritualit\u00e0 codificata, perdendo in tal modo il suo senso pi\u00f9 profondo di luogo di incontro fra gli uomini e Dio.\nQuello che Ges\u00f9 trova a Gerusalemme \u00e8 proprio questo: un tempio in cui l'uomo non pu\u00f2 entrare se non rompendo l'assedio dei mercanti e del rigore della casta sacerdotale. Questo modello di tempio rischia di essere uno scandalo (un inciampo, uno sviamento) per l'uomo semplice che cerca Dio: non stupisce che Ges\u00f9 si indigni, come in pochi altri episodi evangelici (la macina al collo\u2026).\nE finalmente comprendiamo la promessa di Dio a Davide: il tempio dove l'uomo si incontrer\u00e0 pienamente con Dio \u00e8 Ges\u00f9, il Dio con noi. Il tempio di Gerusalemme verr\u00e0 costruito e poi distrutto, il tempio rappresentato dal corpo di Ges\u00f9 verr\u00e0 distrutto dalla morte, ma poi resuscitato dalla potenza di Dio.", "riflettere": "Abbiamo affetto, rispetto, cura delle nostre chiese, luogo di preghiera e di incontro dell'assemblea dei credenti. Ma non sono casa nostra, sono la dimora di Dio che vuole farsi presente in mezzo agli uomini, credenti e non credenti, praticanti e non praticanti. Dobbiamo continuamente, anche a livello comunitario, riflettere su come la Chiesa, fatta di pietre morte e di pietre vive, possa rendersi dimora accogliente per tutti: il cammino sinodale che stiamo percorrendo \u00e8 una grande opportunit\u00e0.", "preghfin": "In questa casa che \u00e8 tua\neduca le nostre mani in opere giuste,\nnutri di verit\u00e0 la nostra parola.\nIn questa casa che \u00e8 tua\napri i nostri occhi alla bellezza,\nle nostre orecchie alla sapienza.\nAiuta il cuore ad amarti di pi\u00f9,\na sentire in te, pellegrino senza frontiere, la nostra vera terra.\n<i>(Padre David Maria Turoldo)</i>"}