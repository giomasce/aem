{"day": 18, "month": 11, "year": 2022, "weekday": 5, "date_str": "venerd\u00ec 18 novembre 2022", "quotes": "Ap 10,8-11; Sal 118", "quote_vangelo": "secondo Luca (19,45-48)", "curatore": "Luisa Prodi", "prevangelo": "", "indications": "Dedicazione delle basiliche\ndei santi Pietro e Paolo", "preghiniz": "Chi salir\u00e0 il monte del Signore, chi star\u00e0 nel suo luogo santo?\nChi ha mani innocenti e cuore puro, chi non pronunzia menzogna,\nchi non giura a danno del suo prossimo.\nOtterr\u00e0 benedizione dal Signore, giustizia da Dio sua salvezza.\nEcco la generazione che lo cerca, che cerca il tuo volto, Dio di Giacobbe.\nSollevate, porte, i vostri frontali, alzatevi, porte antiche, ed entri il re della gloria.\nChi \u00e8 questo re della gloria?\nIl Signore forte e potente, il Signore potente in battaglia.\nSollevate, porte, i vostri frontali, alzatevi, porte antiche, ed entri il re della gloria.\nChi \u00e8 questo re della gloria?\nIl Signore degli eserciti \u00e8 il re della gloria.\n<i>(Salmo 23)</i>", "vangelo": "In quel tempo, Ges\u00f9, entrato nel tempio, si mise a scacciare quelli che vendevano, dicendo loro: \u00abSta scritto: \u201cLa mia casa sar\u00e0 casa di preghiera\u201d. Voi invece ne avete fatto un covo di ladri\u00bb.\nOgni giorno insegnava nel tempio. I capi dei sacerdoti e gli scribi cercavano di farlo morire e cos\u00ec anche i capi del popolo; ma non sapevano che cosa fare, perch\u00e9 tutto il popolo pendeva dalle sue labbra nell'ascoltarlo.", "medita": "Oggi si ricorda la dedicazione delle basiliche dei santi Pietro e Paolo. Due luoghi che evocano la grandezza e l'alterit\u00e0 di Dio, ma anche la sua vicinanza e presenza nella storia, la diversit\u00e0 fra esperienze di vita e culture, ma anche la fraternit\u00e0 dei figli dello stesso Padre.\nQuello che oggi noi proviamo andando a Roma da pellegrini lo provava certamente Ges\u00f9 nelle sue ripetute salite al Tempio di Gerusalemme, il luogo dove, forse per la prima volta, aveva potuto \u201coccuparsi delle cose del Padre suo\u201d, ascoltando e interrogando i maestri della legge.\nNel breve brano che abbiamo letto lo sguardo dell'uomo che arriva a Gerusalemme al termine di lunghe peregrinazioni dense di incontri, scontri, predicazione e miracoli non \u00e8 pi\u00f9 quello incantato del preadolescente, che si affida alla sapienza del Tempio per capire le cose del Padre, ma \u00e8 quello del Figlio che ha compreso quanto nel Tempio possano convivere santit\u00e0 di Dio e peccaminosit\u00e0.\nScaccia i venditori, citando un brano di Isaia (\u201cLi condurr\u00f2 sul mio monte santo e li colmer\u00f2 di gioia nella mia casa di preghiera. I loro olocausti e i loro sacrifici saliranno graditi sul mio altare, perch\u00e9 il mio tempio si chiamer\u00e0 casa di preghiera per tutti i popoli\u201d, Is 56, 7). \u00c8 interessante notare che chi si irrita per questa azione non sono i venditori di agnelli e colombe, quanto piuttosto i capi dei sacerdoti e gli scribi, cio\u00e8 il potere religioso.\nLa religione pu\u00f2 essere utilizzata come oggetto di autorealizzazione, di arricchimento, di manipolazione della libert\u00e0 altrui. Segni religiosi sono sempre stati usati dalla politica per i fini pi\u00f9 diversi. Per entrare nel tempio di Dio occorrono mani innocenti e cuore puro.", "riflettere": "A chi svolge un servizio nella Chiesa il brano di oggi suggerisce una riflessione sulla purezza di questo servizio: serve al bene comune, alla lode di Dio, alla predicazione del Vangelo o a cercare il plauso, l'autocompiacimento o benefici di qualsiasi genere?", "preghfin": "Sia santificato il tuo nome,\nnon il mio.\nVenga il tuo regno,\nnon il mio.\nSia fatta la tua volont\u00e0,\nnon la mia.\nDonaci pace con te,\npace con gli uomini,\npace con noi stessi,\ne liberaci da ogni timore.\n<i>(Dag Hammarskj\u00f6ld)</i>"}