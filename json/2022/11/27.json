{"day": 27, "month": 11, "year": 2022, "weekday": 7, "date_str": "domenica 27 novembre 2022", "quotes": "Is 2,1-5; Sal 121; Rm 13,11-14a", "quote_vangelo": "secondo Matteo (24,37-44)", "curatore": "Luisa Prodi", "prevangelo": "", "indications": "Tempo di avvento\nSalterio: prima settimana", "preghiniz": "Io spero nel Signore,\nl'anima mia spera nella sua parola.\nL'anima mia attende il Signore\npi\u00f9 che le sentinelle l'aurora.\nIsraele attenda il Signore,\nperch\u00e9 presso il Signore \u00e8 la misericordia\ne grande presso di lui la redenzione.\nEgli redimer\u00e0 Israele\nda tutte le sue colpe.\n<i>(Salmo 129)</i>", "vangelo": "In quel tempo, Ges\u00f9 disse ai suoi discepoli: \u00abCome furono i giorni di No\u00e8, cos\u00ec sar\u00e0 la venuta del Figlio dell'uomo. Infatti, come nei giorni che precedettero il diluvio mangiavano e bevevano, prendevano moglie e prendevano marito, fino al giorno in cui No\u00e8 entr\u00f2 nell'arca, e non si accorsero di nulla finch\u00e9 venne il diluvio e travolse tutti: cos\u00ec sar\u00e0 anche la venuta del Figlio dell'uomo. Allora due uomini saranno nel campo: uno verr\u00e0 portato via e l'altro lasciato. Due donne macineranno alla mola: una verr\u00e0 portata via e l'altra lasciata.\nVegliate dunque, perch\u00e9 non sapete in quale giorno il Signore vostro verr\u00e0. Cercate di capire questo: se il padrone di casa sapesse a quale ora della notte viene il ladro, veglierebbe e non si lascerebbe scassinare la casa. Perci\u00f2 anche voi tenetevi pronti perch\u00e9, nell'ora che non immaginate, viene il Figlio dell'uomo\u00bb.", "medita": "Perch\u00e9 dei due uomini nel campo uno sar\u00e0 portato via e l'altro lasciato? Perch\u00e9 le due donne che macinano alla mola avranno destini diversi? Gli uni e le altre sono sorpresi dalla venuta del Figlio dell'Uomo sul posto di lavoro, mentre compiono il loro dovere. Fanno esattamente le stesse azioni, e non azioni riprovevoli, ma giuste e lodevoli. La loro sorte non sembra, quindi, determinata dall'essere buoni o malvagi, egoisti o altruisti.\nQuando No\u00e8 costruiva l'arca in previsione del diluvio, alcuni si accorsero che qualcosa di grande stava per succedere, mentre altri, senza accorgersi di niente, continuavano ad indaffararsi nelle occupazioni ordinarie del mangiare, bere, prendere moglie e marito. L'orizzonte non sapeva aprirsi al di l\u00e0 degli aspetti pi\u00f9 basilari della vita. C'\u00e8 chi si accorge e chi non si accorge: \u00e8 questa la differenza fra chi \u00e8 portato via e chi \u00e8 lasciato.\nOggi inizia l'avvento, il periodo di attesa. Se ci chiedessero cosa attendiamo sapremmo dirlo? Attesa della festa di Natale, con i suoi segni, i suoi riti e le sue tradizioni? Attesa di un mondo migliore? Ricordo dell'attesa del Messia compiuta nell'incarnazione di Ges\u00f9? Attesa della venuta del Figlio dell'Uomo quando la storia sar\u00e0 compiuta?\nQuale che sia l'oggetto della nostra attesa, dobbiamo essere pronti. Se il Natale \u00e8 quello dei segni, dei riti e delle tradizioni, ricordiamoci di fare l'albero, il presepio, gli acquisti (\u201canche ai tempi di No\u00e8 mangiavano, bevevano, prendevano moglie e marito\u2026\u201d); se pensiamo che invece ci sia qualcosa di l\u00e0 dall'orizzonte delle cose del mondo, stiamo desti, e con gli occhi ben aperti, perch\u00e9 non accada che non ci accorgiamo del Signore che viene.\nL'avvento inizia per noi, il Signore \u00e8 sempre in avvento: noi attendiamo lui, ma lui da sempre attende noi. E quanto pi\u00f9 forti sono oggi il desiderio e l'attesa di lui, tanto pi\u00f9 grande sar\u00e0 la gioia del paradiso.", "riflettere": "Accorgersi o non accorgersi del Signore che viene nel mondo non \u00e8 una fatalit\u00e0, ma una disposizione del nostro essere che pu\u00f2 essere coltivata. Il Vangelo \u00e8 pieno di suggerimenti per esercitarci e migliorare. Quali possiamo scegliere per vivere il tempo forte dell'avvento?", "preghfin": "Il Signore ritorner\u00e0, ritorner\u00e0 la notte che non lo si aspetta.\nIl Signore torner\u00e0, non ti addormentare quella notte.\nNella mia tenerezza io grido a lui: \u201cMio Dio sar\u00e0 per questa notte?\u201d.\nIl Signore ritorner\u00e0, non ti addormentare quella notte.\nTieni la tua lampada accesa, la tua anima chiara, che abbia luce per i suoi passi.\nTieni la tua lampada accesa, la tua anima chiara, perch\u00e9 non faccia fatica a trovarti.\nSaremo tutto per lui, quando torner\u00e0 asciugher\u00e0 le lacrime di tutta la vita.\nSaremo tutto per Lui, tutto per la sua gioia, poich\u00e9 \u00e8 stato tutto per noi durante la vita.\n<i>(P\u00e8re Aim\u00e9 Duval, </i>Le Seigneur reviendr\u00e0<i>)</i>"}