{"day": 6, "month": 11, "year": 2022, "weekday": 7, "date_str": "domenica 6 novembre 2022", "quotes": "2Mac 7,1-2.9-14; Sal 16; 2Ts 2,16-3,5", "quote_vangelo": "secondo Luca (20,27-38)", "curatore": "Luisa Prodi", "prevangelo": "", "indications": "Salterio: quarta settimana", "preghiniz": "Io pongo sempre innanzi a me il Signore,\nsta alla mia destra, non posso vacillare.\nDi questo gioisce il mio cuore,\nesulta la mia anima;\nanche il mio corpo riposa al sicuro,\nperch\u00e9 non abbandonerai la mia vita nel sepolcro,\nn\u00e9 lascerai che il tuo santo veda la corruzione.\nMi indicherai il sentiero della vita,\ngioia piena nella tua presenza,\ndolcezza senza fine alla tua destra.\n<i>(Salmo 15)</i>", "vangelo": "In quel tempo, si avvicinarono a Ges\u00f9 alcuni sadduc\u00e8i \u2013 i quali dicono che non c'\u00e8 risurrezione \u2013 e gli posero questa domanda: \u00abMaestro, Mos\u00e8 ci ha prescritto: \u201cSe muore il fratello di qualcuno che ha moglie, ma \u00e8 senza figli, suo fratello prenda la moglie e dia una discendenza al proprio fratello\u201d. C'erano dunque sette fratelli: il primo, dopo aver preso moglie, mor\u00ec senza figli. Allora la prese il secondo e poi il terzo e cos\u00ec tutti e sette morirono senza lasciare figli. Da ultimo mor\u00ec anche la donna. La donna dunque, alla risurrezione, di chi sar\u00e0 moglie? Poich\u00e9 tutti e sette l'hanno avuta in moglie\u00bb.\nGes\u00f9 rispose loro: \u00abI figli di questo mondo prendono moglie e prendono marito; ma quelli che sono giudicati degni della vita futura e della risurrezione dai morti, non prendono n\u00e9 moglie n\u00e9 marito: infatti non possono pi\u00f9 morire, perch\u00e9 sono uguali agli angeli e, poich\u00e9 sono figli della risurrezione, sono figli di Dio. Che poi i morti risorgano, lo ha indicato anche Mos\u00e8 a proposito del roveto, quando dice: \u201cIl Signore \u00e8 il Dio di Abramo, Dio di Isacco e Dio di Giacobbe\u201d. Dio non \u00e8 dei morti, ma dei viventi; perch\u00e9 tutti vivono per lui\u00bb.", "medita": "I sadducei riconoscono fra i libri della Torah solo i primi cinque, nei quali non si fa riferimento esplicito alla resurrezione. Per questo interrogano Ges\u00f9, in modo evidentemente capzioso, intorno a questo argomento, presentando l'episodio paradossale di una donna sposata a sette fratelli e morta senza aver generato figli da nessuno di essi. Nel caso che esista una resurrezione dai morti, la donna di chi dovr\u00e0 essere ritenuta moglie? Ges\u00f9 non si lascia cogliere in castagna e risponde citando proprio il libro dell'Esodo, ritenuto sacro anche dai sadducei, in cui Dio si presenta a Mos\u00e9 nel roveto ardente come Dio di Abramo, di Isacco e di Giacobbe. Se a distanza di secoli Dio si qualifica come Dio dei padri, significa che questi padri sono tuttora in relazione con lui, quindi sono vivi, anche se morti nella loro esperienza terrena. \u00c8 quindi sulle relazioni, non sulle prescrizioni di legge, che si deve giocare ogni esperienza, e in primo luogo quella del matrimonio, e queste relazioni non sono destinate a terminare. Se la legge del levirato chiedeva che la donna rimasta vedova e senza figli si unisse ad un fratello o al parente pi\u00f9 prossimo del defunto per dargli una discendenza che garantisse una sorta di immortalit\u00e0 (la donna trattata come puro strumento di procreazione), Ges\u00f9 introduce un pensiero nuovo, in cui anche le relazioni che intercorrono nella vita terrena (marito e moglie, genitore e figlio, \u2026) devono essere considerate nella prospettiva di una vita eterna, di un banchetto di nozze dell'Agnello con la sposa. \u201cE avverr\u00e0 in quel giorno\u2014oracolo del Signore\u2014mi chiamerai: Marito mio, e non mi chiamerai pi\u00f9: Mio padrone\u201d (Osea 2, 18).", "riflettere": "Proviamo a riflettere sulle relazioni che viviamo con le persone che abbiamo accanto e chiediamoci se sono vissute secondo una logica umana di possesso, autoaffermazione, narcisimo oppure se riescono a prendere la misura della vita in Dio.", "preghfin": "Vergine dell'Annunciazione, rendici, ti preghiamo, beati nella speranza,\ninsegnaci la vigilanza del cuore, donaci l'amore premuroso della sposa,\nla perseveranza dell'attesa, la fortezza della croce.\nDilata il nostro spirito\nperch\u00e9 nella trepidazione dell'incontro definitivo\ntroviamo il coraggio di rinunciare ai nostri piccoli orizzonti\nper anticipare, in noi e negli altri, la tenera e intima familiarit\u00e0 di Dio.\nOttienici, Madre, la gioia di gridare con tutta la nostra vita:\n\u201cVieni, Signore Ges\u00f9, vieni, Signore che sei risorto,\nvieni nel tuo giorno senza tramonto\nper mostrarci finalmente e per sempre il tuo volto\u201d.\n<i>(Carlo Maria Martini)</i>"}