{"day": 20, "month": 11, "year": 2022, "weekday": 7, "date_str": "domenica 20 novembre 2022", "quotes": "2Sam 5,1-3; Sal 121; Col 1,12-20", "quote_vangelo": "secondo Luca (23,35-43)", "curatore": "Luisa Prodi", "prevangelo": "", "indications": "Solennit\u00e0 di Nostro Signore Ges\u00f9 Cristo\nRe dell'universo", "preghiniz": "Cantate inni a Dio, cantate inni;\ncantate inni al nostro re, cantate inni;\nperch\u00e9 Dio \u00e8 re di tutta la terra,\ncantate inni con arte.\nDio regna sui popoli,\nDio siede sul suo trono santo.\nI capi dei popoli si sono raccolti\ncon il popolo del Dio di Abramo,\nperch\u00e9 di Dio sono i potenti della terra:\negli \u00e8 l'Altissimo.\n<i>(Salmo 47)</i>", "vangelo": "In quel tempo, [dopo che ebbero crocifisso Ges\u00f9,] il popolo stava a vedere; i capi invece deridevano Ges\u00f9 dicendo: \u00abHa salvato altri! Salvi se stesso, se \u00e8 lui il Cristo di Dio, l'eletto\u00bb.\nAnche i soldati lo deridevano, gli si accostavano per porgergli dell'aceto e dicevano: \u00abSe tu sei il re dei Giudei, salva te stesso\u00bb. Sopra di lui c'era anche una scritta: \u00abCostui \u00e8 il re dei Giudei\u00bb.\nUno dei malfattori appesi alla croce lo insultava: \u00abNon sei tu il Cristo? Salva te stesso e noi!\u00bb. L'altro invece lo rimproverava dicendo: \u00abNon hai alcun timore di Dio, tu che sei condannato alla stessa pena? Noi, giustamente, perch\u00e9 riceviamo quello che abbiamo meritato per le nostre azioni; egli invece non ha fatto nulla di male\u00bb.\nE disse: \u00abGes\u00f9, ricordati di me quando entrerai nel tuo regno\u00bb. Gli rispose: \u00abIn verit\u00e0 io ti dico: oggi con me sarai nel paradiso\u00bb.", "medita": "\u00c8 sempre questione di processi: sia per finire condannato che per finire santo devi fare una trafila con prove, testimonianze, controtestimonianze, avvocati\u2026 Ci vogliono mesi, se non anni, prima di finire in galera o sugli altari.\nQuesti due che dialogano su una croce hanno subito un processo che si conclude con una condanna a morte (di quello del ladrone non sappiamo niente, ma non possiamo aspettarci che fosse pi\u00f9 equo della farsa celebrata a Ges\u00f9.)\nSulle due croci avviene, in poche battute, il processo di canonizzazione pi\u00f9 breve della storia: il ladrone (che la tradizione chiama Disma, e che nel calendario viene ricordato il 25 marzo) riconosce di aver fatto del male e quindi di meritare una pena, ma soprattutto riconosce che l'altro crocifisso con lui \u00e8 re, per questo chiede la grazia di essere accolto nel suo regno. Viene esaudito: oggi sarai con me in paradiso.\nGiovanni Crisostomo commenta cos\u00ec: \u00abQuesto ladrone ha rubato il paradiso. Nessuno prima di lui ha mai sentito una simile promessa, n\u00e9 Abramo, n\u00e9 Isacco, n\u00e9 Giacobbe, n\u00e9 Mos\u00e8, n\u00e9 i profeti, n\u00e9 gli apostoli: il ladrone entr\u00f2 prima di tutti loro. Ma anche la sua fede oltrepass\u00f2 la loro. Egli vide Ges\u00f9 tormentato, e lo ador\u00f2 come se fosse nella gloria. Lo vide inchiodato ad una croce, e lo supplic\u00f2 come se fosse stato in trono. Lo vide condannato, e gli chiese una grazia come ad un re\u00bb.\nChe si pu\u00f2 fare di fronte a questo brano di Vangelo, se non contemplare e ringraziare?", "riflettere": "La figura del re assomma in s\u00e9 i poteri che in uno stato democratico vengono affidati a istituzioni diverse: il potere di fare leggi, il potere di governare, il potere di amministrare la giustizia. Cristo Signore, che regna inchiodato su una croce, ha come programma di governo quello delle beatitudini e come legge quella dell'amore, governa il mondo come colui che serve, amministra la giustizia mediante la misercordia e il perdono. Davvero il suo regno non \u00e8 di questo mondo. Il cristiano, pur vivendo nel mondo, deve imparare a condividere lo stile di questo re.", "preghfin": "Mio amato redentore,\nora che sei stato trafitto sulla croce,\ne che hai detto tu stesso \u201cTutto \u00e8 compiuto\u201d,\nlascia che ti chieda: \u201cSono stato liberato dalla morte?\nPosso accedere per la tua sofferenza e la tua morte al regno dei cieli?\nSi \u00e8 compiuta la redenzione di tutto il mondo?\u201d.\nTu non puoi dire nulla per il dolore, ma chini il capo e dici in silenzio: \u201cS\u00ec\u201d.\n<i>(Johann Sebastian Bach, </i>Mein Teurer Heiland<i>, aria dalla Passione secondo San Giovanni)</i>"}