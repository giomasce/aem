{"day": 4, "month": 11, "year": 2022, "weekday": 5, "date_str": "venerd\u00ec 4 novembre 2022", "quotes": "Fil 3,17-4,1; Sal 121", "quote_vangelo": "secondo Luca (16,1-8)", "curatore": "Luisa Prodi", "prevangelo": "", "indications": "San Carlo Borromeo", "preghiniz": "Ci\u00f2 che mi attira verso di Voi, Signore,\nsiete Voi!\nVoi solo, inchiodato alla Croce,\ncon il corpo straziato tra agonie di morte.\nE il Vostro amore\nsi \u00e8 talmente impadronito del mio cuore\nche, quand'anche non ci fosse il Paradiso,\nio Vi amerei lo stesso.\nNulla avete da darmi\nper provocare il mio amore\nperch\u00e9 quand'anche non sperassi ci\u00f2 che spero,\npure Vi amerei come Vi amo.\nAmen.\n<i>(San Carlo Borromeo)</i>", "vangelo": "In quel tempo, Ges\u00f9 diceva ai discepoli: \u00abUn uomo ricco aveva un amministratore, e questi fu accusato dinanzi a lui di sperperare i suoi averi. Lo chiam\u00f2 e gli disse: \u201cChe cosa sento dire di te? Rendi conto della tua amministrazione, perch\u00e9 non potrai pi\u00f9 amministrare\u201d.\nL'amministratore disse tra s\u00e9: \u201cChe cosa far\u00f2, ora che il mio padrone mi toglie l'amministrazione? Zappare, non ne ho la forza; mendicare, mi vergogno. So io che cosa far\u00f2 perch\u00e9, quando sar\u00f2 stato allontanato dall'amministrazione, ci sia qualcuno che mi accolga in casa sua\u201d.\nChiam\u00f2 uno per uno i debitori del suo padrone e disse al primo: \u201cTu quanto devi al mio padrone?\u201d. Quello rispose: \u201cCento barili d'olio\u201d. Gli disse: \u201cPrendi la tua ricevuta, siediti subito e scrivi cinquanta\u201d. Poi disse a un altro: \u201cTu quanto devi?\u201d. Rispose: \u201cCento misure di grano\u201d. Gli disse: \u201cPrendi la tua ricevuta e scrivi ottanta\u201d.\nIl padrone lod\u00f2 quell'amministratore disonesto, perch\u00e9 aveva agito con scaltrezza. I figli di questo mondo, infatti, verso i loro pari sono pi\u00f9 scaltri dei figli della luce\u00bb.", "medita": "Se preso alla lettera, il racconto di Ges\u00f9 \u00e8 un'esortazione al falso in bilancio; per fortuna non siamo di fronte ad un trattato di economia aziendale, ma a una parabola.\nPartiamo dalla conclusione: l'uomo ricco, bellamente imbrogliato dai suoi sottoposti, loda l'amministratore disonesto per la sua scaltrezza. \u00c8 stato un gioco di squadra: l'amministratore, che aveva gestito male i beni ricevuti in consegna, ha truccato la contabilit\u00e0 con il pieno consenso dei debitori, pur essi consapevoli di quanto dovevano al padrone (ed era tanta roba). Ma il padrone non si \u00e8 adirato, anzi ha lodato.\nLa chiave di tutto \u00e8 la parola \u201cdebitori\u201d. C'\u00e8 uno squilibrio incalcolabile fra il bene che Dio ci dona e il bene che noi possiamo restituirgli. Se nella parabola il padrone raffigura Dio, ciascuno di noi \u00e8 quell'amministratore incapace o disonesto, i cui libri contabili sono in rosso ogni giorno di pi\u00f9. C'\u00e8 un serio rischio di licenziamento, e sarebbe gi\u00e0 una soluzione auspicabile rispetto ad altre possibilit\u00e0 pi\u00f9 nefaste. Non resta che falsificarsi le ricevute a vicenda: io rimetto a te il debito, e tu rimettilo a me. Ci siamo fatti del male a vicenda, sperperando cos\u00ec il bene che avevamo ricevuto dal padrone, ma adesso tu prega per me e io prego per te, tu perdona me e io perdono te: riscriviamo la ricevuta, forse il padrone non se ne accorger\u00e0\u2026\nIl Padre se ne accorge benissimo, e sorride. Sa che i suoi figli sono deboli, \u00e8 certo che anche il migliore di loro cadr\u00e0 di fronte alla tentazione, per questo non chiede loro di essere perfetti, ma di essere capaci di perdono reciproco.", "riflettere": "Quando Dio ci perdona, dimentica tutto il male che abbiamo fatto. Qualcuno diceva: \u201c\u00c8 la malattia di Dio\u201d. Non ha memoria, \u00e8 capace di perdere la memoria, in questi casi. Dio perde la memoria delle storie brutte di tanti peccatori, dei nostri peccati. Ci perdona e va avanti. Ci chiede soltanto: \u201cFa' lo stesso: impara a perdonare\u201d, non portare avanti questa croce non feconda dell'odio, del rancore, del \u201cme la pagherai\u201d. (Papa Francesco)", "preghfin": "Con te sepolti nel battesimo,\ncon te siamo stati risuscitati.\nEravamo morti nei peccati e nella incirconcisione della nostra carne,\ne tu ci hai vivificati perdonandoci tutti i peccati,\ne cancellando il documento a noi ostile,\ni cui comandamenti ci condannavano.\nL'hai tolto di mezzo,\ninchiodandolo alla croce."}