{"day": 21, "month": 11, "year": 2022, "weekday": 1, "date_str": "luned\u00ec 21 novembre 2022", "quotes": "Ap 14,1-3.4b-5; Sal 23", "quote_vangelo": "secondo Luca (21,1-4)", "curatore": "Luisa Prodi", "prevangelo": "", "indications": "Presentazione della Beata Vergine Maria\nSalterio: seconda settimana", "preghiniz": "Sorga Dio, i suoi nemici si disperdano\ne fuggano davanti a lui quelli che lo odiano.\nCome si disperde il fumo, tu li disperdi;\ncome fonde la cera di fronte al fuoco,\nperiscano gli empi davanti a Dio.\nI giusti invece si rallegrino,\nesultino davanti a Dio\ne cantino di gioia.\nCantate a Dio, inneggiate al suo nome,\nspianate la strada a chi cavalca le nubi:\n\u00abSignore\u00bb \u00e8 il suo nome,\ngioite davanti a lui.\nPadre degli orfani e difensore delle vedove\n\u00e8 Dio nella sua santa dimora.\n<i>(Salmo 67)</i>", "vangelo": "In quel tempo, Ges\u00f9, alz\u00e0ti gli occhi, vide i ricchi che gettavano le loro offerte nel tesoro del tempio.\nVide anche una vedova povera, che vi gettava due monetine, e disse: \u00abIn verit\u00e0 vi dico: questa vedova, cos\u00ec povera, ha gettato pi\u00f9 di tutti. Tutti costoro, infatti, hanno gettato come offerta parte del loro superfluo. Ella invece, nella sua miseria, ha gettato tutto quello che aveva per vivere\u00bb.", "medita": "In uno dei cortili del tempio di Gerusalemme, accessibile anche alle donne, erano posti dei contenitori in cui si raccoglievano le offerte per il tempio. Ges\u00f9 alza gli occhi, cio\u00e8 osserva intenzionalmente il comportamento delle persone che passano davanti a questi vasi. Probabilmente i pi\u00f9 ricchi gettano le loro offerte in modo ostentato, mentre la povera vedova avr\u00e0 gettato le due monetine quasi vergognandosi. In realt\u00e0, dice Ges\u00f9, la vedova \u00e8 quella che ha dato di pi\u00f9, perch\u00e9 per lei le due monetine rappresentano la sopravvivenza, mentre gli altri hanno dato il superfluo.\nDio non valuta secondo apparenze umane, ma vede la fede di chi si consegna a lui. La donna che ha gettato i due soldini \u00e8 povera e vedova: nella cultura ebrea del tempo di Ges\u00f9 questo \u00e8 il paradigma della vulnerabilit\u00e0. Gettando tutti suoi averi nel tesoro si abbandona completamente a Dio, a differenza dei ricchi che, anche dopo aver fatto donazioni cospicue, hanno comunque la certezza di una prosperit\u00e0 economica e di una stabilit\u00e0 di vita.\n\u201cDov'\u00e8 il tuo tesoro, l\u00e0 sar\u00e0 il tuo cuore\u201d, si legge nel Vangelo. Ebbene, la vedova ha gettato il suo cuore l\u00e0 dove splende la presenza di Dio, mentre il cuore del ricco non si \u00e8 spostato di una virgola dalla propria persona.\nPu\u00f2 essere interessante attualizzare questo brano alla vita, non solo in chiave economica: ogni cosa che ci appartiene (propriet\u00e0 e denaro, ma anche affetti, progetti, preoccupazioni, dolori, fallimenti\u2026) pu\u00f2 rimanere attaccata alla nostra persona o pu\u00f2 essere gettata come offerta alla presenza di Dio. Tanti di noi non avranno molto pi\u00f9 di due monetine da dare, e forse proveranno vergogna per la pochezza della propria vita. Ma \u00e8 Dio che alza gli occhi su di noi e vede al di l\u00e0 delle apparenze.", "riflettere": "Oggi si fa memoria della presentazione al tempio di Maria: secondo un vangelo apocrifo i genitori di Maria, Gioacchino e Anna, portano al tempio la loro figlia per offrirla a Dio. Non appartiene pi\u00f9 a loro, \u00e8 tutta del Signore. In questa festa ricordiamo le monache di clausura, vite donate a Dio che irradiano fede su tutta la Chiesa. Ricordiamo anche i genitori che hanno perso dei figli o che soffrono per la loro malattia o invalidit\u00e0: il dolore offerto a Dio non sar\u00e0 mai vano.", "preghfin": "Ora ti voglio con me: non devi avere paura,\ndevi lasciarti andare, tutto si compie ora.\nQui non esiste pi\u00f9 il buio,\nc'\u00e8 la luce negli occhi di Dio,\nc'\u00e8 la pace nelle mani di Dio,\nc'\u00e8 la gioia nel cuore di Dio!\n<i>(Claudio Chieffo)</i>"}