{"day": 28, "month": 11, "year": 2022, "weekday": 1, "date_str": "luned\u00ec 28 novembre 2022", "quotes": "Is 4,2-6; Sal 121", "quote_vangelo": "secondo Matteo (8,5-11)", "curatore": "Luisa Prodi", "prevangelo": "", "indications": "", "preghiniz": "Amo il Signore perch\u00e9 ascolta\nil grido della mia preghiera.\nVerso di me ha teso l'orecchio\nnel giorno in cui lo invocavo.\nMi stringevano funi di morte,\nero preso nei lacci degli inferi.\nMi opprimevano tristezza e angoscia\ne ho invocato il nome del Signore:\n\u00abTi prego, Signore, salvami\u00bb.\nBuono e giusto \u00e8 il Signore,\nil nostro Dio \u00e8 misericordioso.\nIl Signore protegge gli umili:\nero misero ed egli mi ha salvato.\nRitorna, anima mia, alla tua pace,\npoich\u00e9 il Signore ti ha beneficato;\negli mi ha sottratto dalla morte,\nha liberato i miei occhi dalle lacrime,\nha preservato i miei piedi dalla caduta.\nCamminer\u00f2 alla presenza del Signore\nsulla terra dei viventi.\n<i>(Salmo 116)</i>", "vangelo": "In quel tempo, entrato Ges\u00f9 in Caf\u00e0rnao, gli venne incontro un centurione che lo scongiurava e diceva: \u00abSignore, il mio servo \u00e8 in casa, a letto, paralizzato e soffre terribilmente\u00bb. Gli disse: \u00abVerr\u00f2 e lo guarir\u00f2\u00bb.  Ma il centurione rispose: \u00abSignore, io non sono degno che tu entri sotto il mio tetto, ma di' soltanto una parola e il mio servo sar\u00e0 guarito. Pur essendo anch'io un subalterno, ho dei soldati sotto di me e dico a uno: \u201cVa'!\u201d, ed egli va; e a un altro: \u201cVieni!\u201d, ed egli viene; e al mio servo: \u201cFa' questo!\u201d, ed egli lo fa\u00bb.\nAscoltandolo, Ges\u00f9 si meravigli\u00f2 e disse a quelli che lo seguivano: \u00abIn verit\u00e0 io vi dico, in Israele non ho trovato nessuno con una fede cos\u00ec grande! Ora io vi dico che molti verranno dall'oriente e dall'occidente e siederanno a mensa con Abramo, Isacco e Giacobbe nel regno dei cieli\u00bb.", "medita": "Al tempo di Ges\u00f9 la citt\u00e0 di Cafarnao \u00e8 un crocevia di lingue e culture, perch\u00e9 attraversata dalla <i>Via Maris</i>, rotta commerciale che congiunge Damasco all'Egitto. Non \u00e8 un caso che Ges\u00f9 la scelga come centro del suo ministero pubblico in Galilea. E non \u00e8 un caso che a Cafarnao vi siano una dogana (l'evangelista Matteo, che ci accompagner\u00e0 in questo anno liturgico, \u00e8 stato chiamato da Ges\u00f9 proprio mentre lavorava su quel banco delle imposte) e una guarnigione di soldati romani, perch\u00e9, pur se affidata a governatori locali, la Palestina \u00e8 sottomessa all'autorit\u00e0 imperiale.\nIl centurione che va incontro a Ges\u00f9 a scongiurarlo per la vita del suo servo \u00e8 quindi il rappresentante locale di un esercito straniero e invasore, e, fra l'altro, afferma di s\u00e9 che \u00e8 abituato a dare ordini ad altri e ad essere obbedito. Siamo quindi di fronte ad una strana situazione: un graduato di un esercito ostile va di persona da Ges\u00f9, e, chiamandolo signore, gli presenta la sofferenza di un suo servitore. Non basta: di fronte alla disponibilit\u00e0 di Ges\u00f9 a venire a casa sua, sapendo che per un ebreo osservante l'ingresso in casa di un pagano comporta problemi di purit\u00e0 e impurit\u00e0, dichiara la sua indegnit\u00e0 a riceverlo, e la sua fiducia nel fatto che una sola parola di Ges\u00f9 possa guarire il servo in fin di vita.\nDel centurione colpiscono l'umilt\u00e0 nell'accostarsi a Ges\u00f9 e nel non vergognarsi di dichiararsi subalterno, l'affetto verso il suo servo malato, l'attenzione a ci\u00f2 che avrebbe potuto mettere in difficolt\u00e0 Ges\u00f9 per quanto riguarda le usanze religiose. Ma quello che Ges\u00f9 mette in evidenza e loda \u00e8 la fede di questo centurione. La lettura di oggi taglia i due versetti conclusivi, che raccontano del servo guarito mentre Ges\u00f9 dice \u201cV\u00e0, e sia fatto secondo la tua fede\u201d. Alla base della guarigione del servo c'\u00e8 la fede del centurione.\nInoltre, le parole di Ges\u00f9 ci parlano anche di un regno dei cieli che oltrepassa l'appartenza al popolo dell'alleanza e che si apre a tutti gli uomini, da oriente a occidente. Il Signore che attendiamo in questo avvvento viene per tutta l'umanit\u00e0.", "riflettere": "Se una persona di riguardo di punto in bianco ti dice che fra poco viene a trovarti a casa, il pensiero corre al salotto con la polvere per terra, i piatti da lavare che fanno bella mostra di s\u00e9, il bagno in disordine\u2026 Provi inizialmente un po' di vergogna, e poi speri che il visitatore abbia comprensione quanto basta. Il Signore quando ci viene a trovare nella Messa sa che non trover\u00e0 tutto in ordine, sia dentro ciascuno di noi che nelle nostre comunit\u00e0; ecco perch\u00e9 abbiamo bisogno di fare nostre e proclamare non solo con le labbra, ma col cuore, le parole del centurione: \u201cSignore, non sono degno di partecipare alla tua mensa: ma d\u00ec soltanto una parola e io sar\u00f2 salvato\u201d.", "preghfin": "Non adirarti pi\u00f9 a lungo, Signore, non ricordare ancora le colpe,\nor la citt\u00e0 dei tuoi santi \u00e8 deserta, Sion \u00e8 tutto un triste deserto!\nGerusalemme ora piange ed \u00e8 sola, il tuo santuario amato da sempre,\nla casa ove splendevi di gloria: piena, sonante di canti e memorie!\nGuarda Signore alla pena del popolo, manda colui che ci devi mandare;\nmanda l'Agnello che libera e salva, colui che porta il perdono e l'amore.\n<i>(Padre David Maria Turoldo)</i>"}