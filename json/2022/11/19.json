{"day": 19, "month": 11, "year": 2022, "weekday": 6, "date_str": "sabato 19 novembre 2022", "quotes": "Ap 11,4-12; Sal 143", "quote_vangelo": "secondo Luca (20,27-40)", "curatore": "Luisa Prodi", "prevangelo": "", "indications": "", "preghiniz": "Il Signore \u00e8 mia luce e mia salvezza:\ndi chi avr\u00f2 timore?\nIl Signore \u00e8 difesa della mia vita:\ndi chi avr\u00f2 paura?\nUna cosa ho chiesto al Signore,\nquesta sola io cerco:\nabitare nella casa del Signore\ntutti i giorni della mia vita,\nper contemplare la bellezza del Signore\ne ammirare il suo santuario.\nSono certo di contemplare la bont\u00e0 del Signore\nnella terra dei viventi.\nSpera nel Signore, sii forte,\nsi rinsaldi il tuo cuore e spera nel Signore.\n<i>(Salmo 26)</i>", "vangelo": "In quel tempo, si avvicinarono a Ges\u00f9 alcuni sadduc\u00e8i \u2013 i quali dicono che non c'\u00e8 risurrezione \u2013 e gli posero questa domanda: \u00abMaestro, Mos\u00e8 ci ha prescritto: \u201cSe muore il fratello di qualcuno che ha moglie, ma \u00e8 senza figli, suo fratello prenda la moglie e dia una discendenza al proprio fratello\u201d. C'erano dunque sette fratelli: il primo, dopo aver preso moglie, mor\u00ec senza figli. Allora la prese il secondo e poi il terzo e cos\u00ec tutti e sette morirono senza lasciare figli. Da ultimo mor\u00ec anche la donna. La donna dunque, alla risurrezione, di chi sar\u00e0 moglie? Poich\u00e9 tutti e sette l'hanno avuta in moglie\u00bb.\nGes\u00f9 rispose loro: \u00abI figli di questo mondo prendono moglie e prendono marito; ma quelli che sono giudicati degni della vita futura e della risurrezione dai morti, non prendono n\u00e9 moglie n\u00e9 marito: infatti non possono pi\u00f9 morire, perch\u00e9 sono uguali agli angeli e, poich\u00e9 sono figli della risurrezione, sono figli di Dio. Che poi i morti risorgano, lo ha indicato anche Mos\u00e8 a proposito del roveto, quando dice: \u201cIl Signore \u00e8 il Dio di Abramo, Dio di Isacco e Dio di Giacobbe\u201d. Dio non \u00e8 dei morti, ma dei viventi; perch\u00e9 tutti vivono per lui\u00bb.\nDissero allora alcuni scribi: \u00abMaestro, hai parlato bene\u00bb. E non osavano pi\u00f9 rivolgergli alcuna domanda.", "medita": "La legge del levirato (Dt 25, 5--10) serviva a conservare il nome del defunto in modo che non fosse cancellato in Israele. Si riteneva che una donna sterile portasse in s\u00e9 la morte e non la vita, e non fosse in grado di realizzare la vocazione inscritta nel suo essere.\nConosciamo il dramma della sterilit\u00e0 nella Scrittura, che diventa invece lo spazio della vita grazie all'intervento di Dio (la stessa storia di Israele nasce dalla sterilit\u00e0 di Sara), ma possiamo ampliare l'orizzonte e affermare che, in fondo, la sterilit\u00e0 \u00e8 il punto di partenza di ogni vita, perch\u00e9 la generazione umana non pu\u00f2 dare una vita senza fine: questa \u00e8 dono solo della grazia di Dio, frutto della Pasqua del Figlio.\nEd ecco che alla domanda insidiosa dei sadducei, Ges\u00f9 risponde accostando alla morte parole di vita: resurrezione dai morti\u2026 non possono pi\u00f9 morire\u2026 Dio non \u00e8 dei morti, ma dei viventi. Non usa mai la parola morte da sola, in senso assoluto. No, la morte \u00e8 relativa, \u00e8 in relazione alla vita, e questa \u00e8 vincente: il nostro \u00e8 il Dio dei viventi, non dei morti, \u00e8 il Dio di Abramo, Isacco e Giacobbe, che ci parlano di una vita ricevuta e trasmessa contro la sterilit\u00e0 e la morte. La vita \u00e8 ricevuta e, proprio perch\u00e9 ricevuta, \u00e8 trasmessa: la vita si conserva, cresce solo nella misura in cui si d\u00e0. Una vita che non si trasmette, che si trattiene, \u00e8 una vita che si estingue, che si perde. Dare la vita. Ges\u00f9 capovolge la prospettiva. Non un dare secondo le regole umane, non una vita che perdura se si trasmette nei figli, ma solo riponendo ogni fiducia nel Dio della vita, l'unico che \u00e8 veramente il Vivente. Ci\u00f2 che ci definisce, che ci parla di eternit\u00e0 \u00e8 la figliolanza divina che portiamo incisa nel nostro essere. Siamo figli della resurrezione, perch\u00e9 figli di Dio. \u00c8 questo che ci definisce nel profondo, \u00e8 questo il seme di eternit\u00e0 che portiamo nel cuore e che gi\u00e0 oggi germoglia fin quando sar\u00e0 nella pienezza del Regno. (da una meditazione delle Clarisse di Monteluce, Perugia)", "riflettere": "Alcuni scribi riconoscono che Ges\u00f9 ha parlato bene, ha pronunciato una parola buona. Con l'annuncio della resurrezione Ges\u00f9 dona all'umanit\u00e0 una parola buona, un Evangelo. Ma ormai pochissimi credono che la vita continui dopo la morte, anche se trasformata. Come possiamo noi cristiani essere testimoni di questo Evangelo?", "preghfin": "Signore Ges\u00f9, insegnaci a credere nella risurrezione e a vivere da risorti.\nChe il nostro cuore e i nostri gesti\nnon siano frutto di calcoli meticolosi per ottenere la vita eterna.\nInsegnaci a vivere da risorti gi\u00e0 qui e ora.\nLe nostre mani, i nostri occhi, la nostra bocca\npossano ovunque seminare parole e gesti di risurrezione,\nriportando luce nel buio, vita nella morte, libert\u00e0 nella schiavit\u00f9. Amen."}