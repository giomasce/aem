{"day": 11, "month": 11, "year": 2022, "weekday": 5, "date_str": "venerd\u00ec 11 novembre 2022", "quotes": "2Gv 1,1a.3-9; Sal 118", "quote_vangelo": "secondo Luca (17,26-37)", "curatore": "Luisa Prodi", "prevangelo": "", "indications": "San Martino di Tours", "preghiniz": "L'anima mia attende il Signore\npi\u00f9 che le sentinelle l'aurora.\nIsraele attenda il Signore,\nperch\u00e9 presso il Signore \u00e8 la misericordia\ne grande presso di lui la redenzione.\nEgli redimer\u00e0 Israele\nda tutte le sue colpe.\n<i>(Salmo 130)</i>", "vangelo": "In quel tempo, Ges\u00f9 disse ai suoi discepoli: \u00abCome avvenne nei giorni di No\u00e8, cos\u00ec sar\u00e0 nei giorni del Figlio dell'uomo: mangiavano, bevevano, prendevano moglie, prendevano marito, fino al giorno in cui No\u00e8 entr\u00f2 nell'arca e venne il diluvio e li fece morire tutti.\nCome avvenne anche nei giorni di Lot: mangiavano, bevevano, compravano, vendevano, piantavano, costruivano; ma, nel giorno in cui Lot usc\u00ec da S\u00f2doma, piovve fuoco e zolfo dal cielo e li fece morire tutti. Cos\u00ec accadr\u00e0 nel giorno in cui il Figlio dell'uomo si manifester\u00e0.\nIn quel giorno, chi si trover\u00e0 sulla terrazza e avr\u00e0 lasciato le sue cose in casa, non scenda a prenderle; cos\u00ec, chi si trover\u00e0 nel campo, non torni indietro. Ricordatevi della moglie di Lot.\nChi cercher\u00e0 di salvare la propria vita, la perder\u00e0; ma chi la perder\u00e0, la manterr\u00e0 viva.\nIo vi dico: in quella notte, due si troveranno nello stesso letto: l'uno verr\u00e0 portato via e l'altro lasciato; due donne staranno a macinare nello stesso luogo: l'una verr\u00e0 portata via e l'altra lasciata\u00bb.\nAllora gli chiesero: \u00abDove, Signore?\u00bb. Ed egli disse loro: \u00abDove sar\u00e0 il cadavere, l\u00ec si raduneranno insieme anche gli avvoltoi\u00bb.", "medita": "Il discorso di Ges\u00f9 prosegue sul tema dei \u201cgiorni del Figlio dell'Uomo\u201d, il tempo del compimento, della ricapitolazione in Cristo di tutte le cose, secondo l'espressione di San Paolo. Il linguaggio si fa difficile, in alcuni punti veramente incomprensibile (come l'ultimo versetto in cui si parla del cadavere e degli avvoltoi).\nQuello che si intuisce \u00e8 che Ges\u00f9 si riferisce a fatti che in qualche modo avrebbero dovuto cambiare la vita delle persone creando un \u201cprima\u201d e un \u201cdopo\u201d: sia No\u00e9 che Lot (uomini con le loro luci e ombre, come tanti personaggi biblici) in un certo momento della loro vita si trovano ad essere giusti in mezzo ad un popolo corrotto e violento, gente che \u201cmangiava, beveva, comprava, vendeva, piantava, costruiva, prendeva moglie e marito\u201d, incapace di leggere la gravit\u00e0 del proprio tempo. L'esito \u00e8 un evento tragico (il diluvio, la distruzione di Sodoma).\nUna lettura di questo brano in chiave retribuiva (\u201csiamo cattivi e il Signore ci punisce\u201d) sarebbe infantile e sciocca: dobbiamo invece meditare il fatto che Ges\u00f9 ci invita a leggere la storia comprendendone i segni, fra i quali il pi\u00f9 grande \u00e8 certamente quello della resurrezione. \u201cSe dunque uno \u00e8 in Cristo, egli \u00e8 una nuova creatura; le cose vecchie sono passate; ecco, tutte le cose sono diventate nuove\u201d (2Cor 5, 17). Tutte le azioni, pur belle, del mangiare, bere, comprare, costruire, prender moglie e marito non possono pi\u00f9 limitarsi ad un orizzonte mondano, ma devono assumere il respiro di ci\u00f2 che verr\u00e0 dopo che tutto questo sar\u00e0 finito. Se il fine della vita si esaurir\u00e0 in queste azioni, inevitabilmente la morte segner\u00e0 la conclusione di tutto. Ma se si vivr\u00e0 con lo sguardo orientato ad un oltre\u2014e per questo motivo si potr\u00e0 anche rinunciare a qualcuna di queste azioni\u2014allora la vita si manterr\u00e0 viva oltre l'esperienza terrena.", "riflettere": "Osservando le azioni quotidiane della mia vita alla luce della vita nuova in Cristo sento il respiro di una vita di comunione o tutto si chiude interamente intorno alla mia persona?", "preghfin": "Il Creatore, che ha dato la vita\na tutto il genere umano e ancora\ndi ogni cosa ha trovato l'origine,\nmai ha voluto la morte nel mondo.\n\u201cContro di essa ha mandato suo Figlio\nperch\u00e9 non canti vittoria per sempre,\nperch\u00e9 non abbia potere in eterno\nma dal Risorto per tutti sia vinta.\nPer questo un giorno a voi render\u00e0\ndi nuovo spirito e vita, o figli,\nche per la legge andate a morire\ne cura alcuna avete di voi\u201d:\nquanti giustizia vi ha resi splendenti,\nquanti con Cristo Amore vi uccise\ne amore ancora spandete nel mondo,\nrisorgerete con lui e per sempre.\n<i>(Padre David Maria Turoldo)</i>"}