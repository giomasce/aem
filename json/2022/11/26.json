{"day": 26, "month": 11, "year": 2022, "weekday": 6, "date_str": "sabato 26 novembre 2022", "quotes": "Ap 22,1-7; Sal 94", "quote_vangelo": "secondo Luca (21,34-36)", "curatore": "Luisa Prodi", "prevangelo": "", "indications": "", "preghiniz": "Cantate al Signore un canto nuovo,\ncantate al Signore da tutta la terra.\nCantate al Signore, benedite il suo nome,\nannunziate di giorno in giorno la sua salvezza.\nIn mezzo ai popoli raccontate la sua gloria,\na tutte le nazioni dite i suoi prodigi.\nGrande \u00e8 il Signore e degno di ogni lode,\nterribile sopra tutti gli d\u00e8i.\nTutti gli d\u00e8i delle nazioni sono un nulla,\nma il Signore ha fatto i cieli.\nMaest\u00e0 e bellezza sono davanti a lui,\npotenza e splendore nel suo santuario.\nDate al Signore, o famiglie dei popoli,\ndate al Signore gloria e potenza,\ndate al Signore la gloria del suo nome.\nPortate offerte ed entrate nei suoi atri,\nprostratevi al Signore in sacri ornamenti.\nTremi davanti a lui tutta la terra.\nDite tra i popoli: \u00abIl Signore regna!\u00bb.\n<i>(Salmo 95)</i>", "vangelo": "In quel tempo, Ges\u00f9 disse ai suoi discepoli: \u00abState attenti a voi stessi, che i vostri cuori non si appesantiscano in dissipazioni, ubriachezze e affanni della vita e che quel giorno non vi piombi addosso all'improvviso; come un laccio infatti esso si abbatter\u00e0 sopra tutti coloro che abitano sulla faccia di tutta la terra.\nVegliate in ogni momento pregando, perch\u00e9 abbiate la forza di sfuggire a tutto ci\u00f2 che sta per accadere e di comparire davanti al Figlio dell'uomo\u00bb.", "medita": "Immagina di partire per un cammino a piedi, senza sapere esattamente la destinazione, quante saranno le tappe, se la strada sar\u00e0 comoda o dissestata, addirittura se in qualche caso dovrai fuggire da pericoli o nemici. Il primo impulso sarebbe quello di preparare un bagaglio corposo, con scarpe di riserva, vestiti adatti al caldo e al freddo, cibo e acqua in quantit\u00e0. Ma sarebbe un bagaglio troppo pesante, con cui si potrebbe fare solo poca strada, non parliamo poi della difficolt\u00e0 a fuggire in caso di pericolo. Chi cammina sul serio pesa il bagaglio prima di partire e sceglie solo l'essenziale.\nSe la vita di un uomo si pu\u00f2 paragonare ad un cammino, la destinazione \u00e8 l'incontro con il Signore, ma il numero e la difficolt\u00e0 delle tappe non \u00e8 in nostro potere conoscerli. N\u00e9 ci viene dato un navigatore, giacch\u00e9 il Signore stesso ci si offre come Via. Ci viene solo chiesto di sbarazzarci dei pesi inutili: dissipazioni, ubriachezze e affanni della vita.\nDissipare vuole dire sprecare, non utilizzare bene qualcosa che si possiede, frammentarlo in mille rivoli infruttuosi, invece che concentrarlo su un obiettivo. Ci si pu\u00f2 ubriacare di vino, ma anche di sensazioni, di desiderio di successo, di narcisimo. Sono tanti i modi di sballarsi e di perdere il contatto con la propria essenza profonda. Quanto poi agli affanni della vita\u2026 quanti di noi sono talmente affogati dal loro lavoro da non riuscire pi\u00f9 ad alzare lo sguardo ad altre cose?\n\u201cGloria a Dio nell'alto dei cieli\u201d, ripetiamo ogni domenica a Messa. Il termine \u201cgloria\u201d \u00e8 la traduzione della parola ebraica <i>\u201ckabod\u201d</i>, che denota qualcosa di pesante, rilevante e importante. \u00c8 Dio l'unica cosa che pesa, che deve avere importanza nella nostra vita; ogni altro appesantimento \u00e8 inutile, anzi sarebbe come un laccio che ci avviluppa e ci impedisce di arrivare pronti al giorno del Signore.\nOccorre restare svegli e pregare, col cuore leggero, per non perdere la Via.", "riflettere": "Dissipazioni, ubriachezze, affanni della vita: la Parola di oggi ci chiede di disfare il bagaglio e passare ad una ad una le cose che portiamo nello zaino. Cosa \u00e8 davvero essenziale e cosa ci appesantisce e ci allontana dalla Via?", "preghfin": "Gloria a Dio nell'alto dei cieli\ne pace in terra agli uomini amati dal Signore.\nNoi ti lodiamo, ti benediciamo,\nti adoriamo, ti glorifichiamo,\nti rendiamo grazie per la tua gloria immensa,\nPerch\u00e9 tu solo il Santo, tu solo il Signore,\ntu solo l'Altissimo:\nGes\u00f9 Cristo, con lo Spirito Santo, nella gloria di Dio Padre.\n<i>(antico inno liturgico)</i>"}