{"day": 16, "month": 11, "year": 2022, "weekday": 3, "date_str": "mercoled\u00ec 16 novembre 2022", "quotes": "Ap 4,1-11; Sal 150", "quote_vangelo": "secondo Luca (19,11-28)", "curatore": "Luisa Prodi", "prevangelo": "", "indications": "", "preghiniz": "Prendi, Signore, e ricevi\ntutta la mia libert\u00e0, la mia memoria,\nla mia intelligenza e tutta la mia volont\u00e0.\ntutto ci\u00f2 che ho e possiedo, tu me lo hai dato,\na te, Signore, lo ridono;\ntutto \u00e8 tuo, di tutto disponi secondo la tua volont\u00e0;\ndammi il tuo amore e la tua grazia; questo mi basta.\n<i>(Sant'Ignazio di Loyola)</i>", "vangelo": "In quel tempo, Ges\u00f9 disse una parabola, perch\u00e9 era vicino a Gerusalemme ed essi pensavano che il regno di Dio dovesse manifestarsi da un momento all'altro.\nDisse dunque: \u00abUn uomo di nobile famiglia part\u00ec per un paese lontano, per ricevere il titolo di re e poi ritornare. Chiamati dieci dei suoi servi, consegn\u00f2 loro dieci monete d'oro, dicendo: \u201cFatele fruttare fino al mio ritorno\u201d. Ma i suoi cittadini lo odiavano e mandarono dietro di lui una delegazione a dire: \u201cNon vogliamo che costui venga a regnare su di noi\u201d. Dopo aver ricevuto il titolo di re, egli ritorn\u00f2 e fece chiamare quei servi a cui aveva consegnato il denaro, per sapere quanto ciascuno avesse guadagnato.\nSi present\u00f2 il primo e disse: \u201cSignore, la tua moneta d'oro ne ha fruttate dieci\u201d. Gli disse: \u201cBene, servo buono! Poich\u00e9 ti sei mostrato fedele nel poco, ricevi il potere sopra dieci citt\u00e0\u201d.\nPoi si present\u00f2 il secondo e disse: \u201cSignore, la tua moneta d'oro ne ha fruttate cinque\u201d. Anche a questo disse: \u201cTu pure sarai a capo di cinque citt\u00e0\u201d.\nVenne poi anche un altro e disse: \u201cSignore, ecco la tua moneta d'oro, che ho tenuto nascosta in un fazzoletto; avevo paura di te, che sei un uomo severo: prendi quello che non hai messo in deposito e mieti quello che non hai seminato\u201d. Gli rispose: \u201cDalle tue stesse parole ti giudico, servo malvagio! Sapevi che sono un uomo severo, che prendo quello che non ho messo in deposito e mieto quello che non ho seminato: perch\u00e9 allora non hai consegnato il mio denaro a una banca? Al mio ritorno l'avrei riscosso con gli interessi\u201d. Disse poi ai presenti: \u201cToglietegli la moneta d'oro e datela a colui che ne ha dieci\u201d. Gli risposero: \u201cSignore, ne ha gi\u00e0 dieci!\u201d. \u201cIo vi dico: A chi ha, sar\u00e0 dato; invece a chi non ha, sar\u00e0 tolto anche quello che ha. E quei miei nemici, che non volevano che io diventassi loro re, conduceteli qui e uccideteli davanti a me\u201d\u00bb.\nDette queste cose, Ges\u00f9 camminava davanti a tutti salendo verso Gerusalemme.", "medita": "Ges\u00f9, mentre sale a Gerusalemme per dare compimento alla missione che il Padre gli ha affidato, prepara i suoi discepoli a ci\u00f2 che sta per avvenire. \u00c8 lui l'uomo nobile che si deve allontanare dal suo paese per ricevere il titolo regale e poi ritornare a regnare, nonostante l'odio di alcuni suoi concittadini.\nIl tempo che intercorre fra la partenza e il ritorno del re non deve restare vuoto e inoperoso; per questo prima di partire convoca i suoi collaboratori assegnando a ciascuno di loro una moneta d'oro da mettere a frutto.\n\u00c8 riduttivo pensare che le dieci monete siano doti, capacit\u00e0, qualit\u00e0 di una persona: il fatto che a ciascuno venga data la stessa quantit\u00e0 ci deve mettere in guardia da questa interpretazione. Il tesoro che viene affidato a ciascuno \u00e8 il Vangelo, che per il credente non \u00e8 possesso, ma un dono da far fruttificare con impegno e responsabilit\u00e0.\nI criteri economici di Ges\u00f9 sono diversi da quelli correnti: le dieci monete affidate ai servi possono fruttare dieci monete come cinque, in ogni caso il servo sar\u00e0 lodato e ricever\u00e0 il premio. Solo il servo pauroso viene rimproverato, perch\u00e9 ha voluto tenere il tesoro per s\u00e9 e non ha giocato la propria vita per Cristo.\nNel giudizio finale il Signore ci perdoner\u00e0 se non abbiamo saputo giocare al meglio i doni che abbiamo ricevuto e che dobbiamo mettere al servizio del suo regno. Ma sar\u00e0 severo se avremo nascosto per paura il Vangelo in un fazzoletto sotterrato, se ci saremo ritagliati una fede individuale di precetti e divieti senza far emergere la forza salvifica della parola di Dio, capace di dare vita nuova.", "riflettere": "La parola greca che traduciamo con fazzoletto pu\u00f2 designare anche il sudario. La moneta nascosta nel fazzoletto e messa sottotterra \u00e8 simbolo di morte. Abbiamo di fronte due modelli: la moneta nel sudario che non porta frutto e il chicco di grano che messo sotto terra porta molto frutto. Dobbiamo sottoporre la nostra vita, le nostre idee, le nostre scelte ad un discernimento per capire a quale dei due modelli ci stiamo adeguando.", "preghfin": "Chi fa ben sol per paura non fa niente e poco dura.\nChi fa ben sol per usanza se non perde, poco avanza.\nChi fa ben come per forza lascia il frutto e tien la scorza.\nChi fa ben qual sciocco a caso va per l'acqua senza vaso.\nChi fa ben per parer buono non acquista altro che suono.\nChi fa ben per vanagloria non avr\u00e0 gi\u00e0 mai vittoria.\nChi fa ben per avarizia cresce sempre pi\u00f9 in malizia.\nChi fa ben con negligenza perde il frutto e la semenza.\nChi fa ben per puro amore dona a Dio l'anima e il cuore.\n<i>(San Giuseppe da Copertino)</i>"}