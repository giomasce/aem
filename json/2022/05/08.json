{"day": 8, "month": 5, "year": 2022, "weekday": 7, "date_str": "domenica 8 maggio 2022", "quotes": "At 13,14.43-52; Sal 99; Ap 7,9.14b-17", "quote_vangelo": "secondo Giovanni (10,27-30)", "curatore": "Centro Diocesano per le Vocazioni di Pisa", "prevangelo": "", "indications": "Salterio: quarta settimana", "preghiniz": "Acclamate il Signore, voi tutti della terra,\nservite il Signore nella gioia,\npresentatevi a lui con esultanza.\nRiconoscete che solo il Signore \u00e8 Dio:\negli ci ha fatti e noi siamo suoi,\nsuo popolo e gregge del suo pascolo.\nVarcate le sue porte con inni di grazie,\ni suoi atri con canti di lode,\nlodatelo, benedite il suo nome;\nperch\u00e9 buono \u00e8 il Signore,\nil suo amore \u00e8 per sempre,\nla sua fedelt\u00e0 di generazione in generazione.", "vangelo": "In quel tempo, Ges\u00f9 disse: \u00abLe mie pecore ascoltano la mia voce e io le conosco ed esse mi seguono.\nIo do loro la vita eterna e non andranno perdute in eterno e nessuno le strapper\u00e0 dalla mia mano.\nIl Padre mio, che me le ha date, \u00e8 pi\u00f9 grande di tutti e nessuno pu\u00f2 strapparle dalla mano del Padre. Io e il Padre siamo una cosa sola\u00bb.", "medita": "Nessuno ci strapper\u00e0 dalla mano del Salvatore poich\u00e9 Egli \u00e8 una sola cosa con il Padre, che ci ha creati a Sua immagine e ci ha salvati per mezzo del Figlio. La prima lettura, dal libro degli Atti degli Apostoli, ci mostra per\u00f2 qualcosa che ci colpisce: possiamo decidere di rifiutarlo. I Giudei attaccano i discepoli, il testo \u00e8 chiaro: si muovono perch\u00e9 sono gelosi, e lasciano che sia l'odio a parlare dalle loro bocche. L'uomo pu\u00f2 farsi consigliare dal peccato e divenire cos\u00ec un suo strumento, ma cos\u00ec preferisce confondere e allontanare dalla Salvezza piuttosto che ammettere nuove vie dello Spirito: i Giudei istigano i cittadini a cacciare Paolo e Barnaba, poich\u00e9 questi annunciavano il perdono dei peccati. I Giudei disprezzavano il popolo proprio perch\u00e9 composto da peccatori e non mancavano di rimproverarlo: sapevano che nel peccato nasce il timore e dal timore l'obbedienza, e loro volevano tenere per s\u00e9 quella obbedienza.\nMa c'\u00e8 anche chi ascolta: i pagani si rallegravano e glorificavano il Signore, mostrandoci il giusto comportamento del popolo di Dio. Infatti, il cristiano pu\u00f2 essere triste (e il Signore ci promette di asciugare ogni lacrima dai nostri occhi) ma non sconsolato, non riottoso, non affetto da quell'accidia che toglie la gioia e lo stupore nel guardare il Creato e nell'ascoltare la Parola. Inoltre, ricordando il Salmo che si rivolge a tutti gli abitanti della terra, coloro che avevano ascoltato i discepoli sparsero la voce in citt\u00e0: siamo Suoi figli, \u00e8 bello riconoscere Dio come il Signore, e possiamo parlare di Lui con gli altri fratelli e le altre sorelle, che siano credenti, atei o attanagliati dal dubbio; ben coscienti di essere strumenti e del fatto che nel cuore di quelle persone \u00e8 Dio che fa sentire la propria voce.", "riflettere": "Come possiamo spargere la Voce di Dio nel mondo? Oltre alla predicazione, per la quale serve studio e preghiera, c'\u00e8 un altro modo per testimoniare la Parola: con l'esempio. Quali comportamenti attuiamo nella nostra vita per far s\u00ec che il Signore si mostri attraverso le nostre opere?", "preghfin": "Padre, nel nome di Ges\u00f9,\nguidaci nel nostro agire,\ncos\u00ec che ogni parola e ogni gesto\ntestimoni la Tua presenza\nnella vita di tutti i giorni,\ne spronaci a ricercati sempre\nanche nei dettagli e negli sguardi\ndi coloro che incontriamo."}