{"day": 26, "month": 5, "year": 2022, "weekday": 4, "date_str": "gioved\u00ec 26 maggio 2022", "quotes": "At 18,1-8; Sal 97", "quote_vangelo": "secondo Giovanni (16,16-20)", "curatore": "Centro Diocesano per le Vocazioni di Pisa", "prevangelo": "", "indications": "San Filippo Neri", "preghiniz": "Cantate al Signore un canto nuovo,\nperch\u00e9 ha compiuto meraviglie.\nGli ha dato vittoria la sua destra\ne il suo braccio santo.\nIl Signore ha fatto conoscere la sua salvezza,\nagli occhi delle genti ha rivelato la sua giustizia.\nEgli si \u00e8 ricordato del suo amore,\ndella sua fedelt\u00e0 alla casa d'Israele.\nTutti i confini della terra hanno veduto\nla vittoria del nostro Dio.\nAcclami il Signore tutta la terra,\ngridate, esultate, cantate inni!", "vangelo": "In quel tempo, disse Ges\u00f9 ai suoi discepoli: \u00abUn poco e non mi vedrete pi\u00f9; un poco ancora e mi vedrete\u00bb. Allora alcuni dei suoi discepoli dissero tra loro: \u00abChe cos'\u00e8 questo che ci dice: \u201cUn poco e non mi vedrete; un poco ancora e mi vedrete\u201d, e: \u201cIo me ne vado al Padre\u201d?\u00bb. Dicevano perci\u00f2: \u00abChe cos'\u00e8 questo \u201cun poco\u201d, di cui parla? Non comprendiamo quello che vuol dire\u00bb.\nGes\u00f9 cap\u00ec che volevano interrogarlo e disse loro: \u00abState indagando tra voi perch\u00e9 ho detto: \u201cUn poco e non mi vedrete; un poco ancora e mi vedrete\u201d? In verit\u00e0, in verit\u00e0 io vi dico: voi piangerete e gemerete, ma il mondo si rallegrer\u00e0. Voi sarete nella tristezza, ma la vostra tristezza si cambier\u00e0 in gioia\u00bb.", "medita": "Ges\u00f9 parla ai suoi discepoli e annuncia in maniera criptica la fine della Sua missione sulla terra, il compimento della volont\u00e0 del Padre che il Figlio glorifica conformando ad essa, con libert\u00e0 di scelta, la Sua volont\u00e0, e fornendo cos\u00ec un ulteriore, sublime esempio di amore filiale e nei confronti dell'Umanit\u00e0. I discepoli non sono ancora in grado di capire. Come pu\u00f2 l'Uomo Ges\u00f9 che, quando proferisce queste parole, \u00e8 ancora vivo in mezzo a loro, passare dalla morte (\u201cun poco e non mi vedrete\u201d) alla resurrezione (\u201cun poco ancora e mi vedrete\u201d)? La comprensione sar\u00e0 difficile anche dopo. Avranno infatti difficolt\u00e0 a riconoscere il corpo trasfigurato del Maestro, nonostante la Sua corporeit\u00e0 e la presenza delle stigmate! Ges\u00f9 \u00e8 venuto dal Padre e a Lui torna, \u00e8 venuto in questo mondo creato per mezzo di Lui, ha compiuto la Sua missione, ha redento l'uomo, ha consentito, con il Suo ritorno al Padre, allo Spirito Santo di svolgere a Sua volta il Suo mandato di illuminazione e di vita. \u201cIn verit\u00e0, in verit\u00e0 io vi dico: voi piangerete e gemerete, ma il mondo si rallegrer\u00e0. Voi sarete nella tristezza, ma la vostra tristezza si cambier\u00e0 in gioia\u201d. I discepoli perderanno tragicamente il loro Maestro e questo sar\u00e0 fonte di sconforto, confusione, dolore, in contrasto con l'allegrezza di coloro che Gli hanno preferito il mondo delle tenebre! Ma con il trionfo della resurrezione la tristezza lascer\u00e0 il posto alla gioia.", "riflettere": "Come sempre le parole di Ges\u00f9, il Verbo, trascendono il contingente, il contesto in cui vengono proferite, per assumere una valenza al di fuori del tempo (\u201cTu hai parole di vita eterna\u201d, Gv 6). Non solo i discepoli, che conoscono fisicamente il Messia, andranno incontro a tribolazioni nel Suo nome, ma anche tutti coloro che lo conosceranno e lo ameranno grazie all'evangelizzazione ricevuta dagli stessi discepoli. Il Signore prende atto di quello che fu, \u00e8 e sar\u00e0 il comportamento del mondo, il cui principe \u00e8 Satana, nei confronti di chi vuole amare Dio ma, al tempo stesso, ci lancia pi\u00f9 che un messaggio di speranza, una certezza: \u201cLa vostra tristezza si trasformer\u00e0 in gioia!\u201d. Sar\u00e0 grazie alla piena realizzazione della Sua missione sulla terra, con la Sua morte da agnello sacrificale, Redentore della natura umana perduta nel peccato originale e in tutti quelli ad esso conseguenti, nella trionfale umiliazione della Croce e nell'apoteosi della Sua resurrezione e ascesa di nuovo al Padre che consentir\u00e0 di trasformare la sofferenza, il dolore, nella gioia eterna, nel godimento totale dell'amore di Colui che ci \u00e8 stato rivelato anche \u201cnostro\u201d Padre!", "preghfin": "Padre ti amiamo e ti adoriamo, gloria al tuo Nome sulla terra,\nGes\u00f9 ti amiamo e ti adoriamo, gloria al tuo Nome sulla terra,\nSpirito ti amiamo e ti adoriamo, gloria al tuo Nome sulla terra.\n<i>(D. Adkins)</i>"}