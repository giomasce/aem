{"day": 31, "month": 5, "year": 2022, "weekday": 2, "date_str": "marted\u00ec 31 maggio 2022", "quotes": "Sof 3,14-17 <i>opp</i> Rm 12,9-16b; Is 12,2-6", "quote_vangelo": "secondo Luca (1,39-56)", "curatore": "Centro Diocesano per le Vocazioni di Pisa", "prevangelo": "", "indications": "Visitazione della Beata Vergine Maria", "preghiniz": "Ecco, Dio \u00e8 la mia salvezza;\nio avr\u00f2 fiducia, non avr\u00f2 timore,\nperch\u00e9 mia forza e mio canto \u00e8 il Signore;\negli \u00e8 stato la mia salvezza.\nAttingerete acqua con gioia\nalle sorgenti della salvezza.\nRendete grazie al Signore e invocate il suo nome,\nproclamate fra i popoli le sue opere,\nfate ricordare che il suo nome \u00e8 sublime.\nCantate inni al Signore, perch\u00e9 ha fatto cose eccelse,\nle conosca tutta la terra.\nCanta ed esulta, tu che abiti in Sion,\nperch\u00e9 grande in mezzo a te \u00e8 il Santo d'Israele.", "vangelo": "In quei giorni, Maria si alz\u00f2 e and\u00f2 in fretta verso la regione montuosa, in una citt\u00e0 di Giuda. Entrata nella casa di Zaccar\u00eca, salut\u00f2 Elisabetta. Appena Elisabetta ebbe udito il saluto di Maria, il bambino sussult\u00f2 nel suo grembo. Elisabetta fu colmata di Spirito Santo ed esclam\u00f2 a gran voce: \u00abBenedetta tu fra le donne e benedetto il frutto del tuo grembo! A che cosa devo che la madre del mio Signore venga da me? Ecco, appena il tuo saluto \u00e8 giunto ai miei orecchi, il bambino ha sussultato di gioia nel mio grembo. E beata colei che ha creduto nell'adempimento di ci\u00f2 che il Signore le ha detto\u00bb.\nAllora Maria disse: \u00abL'anima mia magnifica il Signore e il mio spirito esulta in Dio, mio salvatore, perch\u00e9 ha guardato l'umilt\u00e0 della sua serva. D'ora in poi tutte le generazioni mi chiameranno beata.\nGrandi cose ha fatto per me l'Onnipotente e Santo \u00e8 il suo nome; di generazione in generazione la sua misericordia per quelli che lo temono.\nHa spiegato la potenza del suo braccio, ha disperso i superbi nei pensieri del loro cuore; ha rovesciato i potenti dai troni, ha innalzato gli umili; ha ricolmato di beni gli affamati, ha rimandato i ricchi a mani vuote.\nHa soccorso Israele, suo servo, ricordandosi della sua misericordia, come aveva detto ai nostri padri, per Abramo e la sua discendenza, per sempre\u00bb.\nMaria rimase con lei circa tre mesi, poi torn\u00f2 a casa sua.", "medita": "Si pu\u00f2 dire che questo brano del Vangelo rappresenta la \u201cFesta della vita e della gioia\u201d: Elisabetta, anziana donna, vede realizzarsi il suo sogno di maternit\u00e0 tanto agognato, sente sussultare nel suo grembo colui che preparer\u00e0 la strada alla venuta del Signore; Maria, vergine e madre, sorpresa da quanto le \u00e8 accaduto, rivolge un inno meraviglioso a Dio, a suo Figlio che viene a salvare lei e tutta l'umanit\u00e0.\n\u00c8 un incontro tra due donne che si salutano, un incontro come tanti che non fa notizia. E invece \u00e8 un incontro che sconvolger\u00e0 il mondo. La vita che cresce nel grembo di queste due madri non ha bisogno di pubblicit\u00e0, ma solo di essere accolta e amata,\nEcco arrivare nostro Signore, il Signore della vita e della gioia. Dio \u00e8 sceso fra di noi, si rende vicino e presente all'umanit\u00e0 portando con s\u00e9 Amore e Misericordia.", "riflettere": "\u00abSi alz\u00f2\u00bb. \u00c8 la reazione immediata ad uno stato di quiete. Il verbo \u00e8 quello della resurrezione, questo quindi non \u00e8 solo un gesto fisico, ma \u00e8 l'espressione di una \u201cconversione\u201d. \u00abDobbiamo andare e non fermarci finch\u00e9 non siamo arrivati. Dove andiamo? Non lo so, ma dobbiamo andare\u00bb, dichiara il protagonista del viaggio che dura parecchi anni in auto, autostop e autobus (<i>On the Road</i> di Jack Kerouak).\n\u00abE and\u00f2\u00bb. Maria avrebbe avuto pi\u00f9 di una ragione per starsene a casa a decifrare il senso dell'annuncio straordinario. E invece esce da s\u00e9, dai suoi problemi e punta diritta alla situazione di bisogno dell'anziana cugina. E proprio grazie a lei capir\u00e0 che cosa le sta accadendo. Invece che rinchiudersi bisogna aprirsi, piuttosto che leccarsi le ferite occorre andare verso quelle degli altri. Non \u00e8 solo una maniera di reagire, ma anche la strada per non lasciarsi sommergere dal proprio io.\n\u00abIn fretta\u00bb. Abbiamo smarrito la differenza tra cose urgenti e cose importanti. Ci\u00f2 che \u00e8 importante va fatto in fretta. Senza rimandi, senza dilazioni, senza incertezze. Solo questa agilit\u00e0 evita inerzia e assuefazione.", "preghfin": "Ave, o Maria, piena di Grazia, il Signore \u00e8 con te.\nTu sei benedetta fra le donne\ne benedetto \u00e8 il frutto del tuo seno, Ges\u00f9.\nSanta Maria, madre di Dio,\nprega per noi peccatori\nadesso e nell'ora della nostra morte. Amen."}