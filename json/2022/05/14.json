{"day": 14, "month": 5, "year": 2022, "weekday": 6, "date_str": "sabato 14 maggio 2022", "quotes": "At 1,15-17.20-26; Sal 112", "quote_vangelo": "secondo Giovanni (15,9-17)", "curatore": "Centro Diocesano per le Vocazioni di Pisa", "prevangelo": "", "indications": "San Mattia", "preghiniz": "Lo spirito del Signore Dio \u00e8 su di me,\npoich\u00e9 il Signore mi ha consacrato\ne mi ha mandato\nper portare la buona novella ai poveri,\na curare i cuori stanchi,\nad annunziare a libert\u00e0 agli schiavi,\nla liberazione ai prigionieri,\na proclamare l'anno di grazia del Signore.\n<i>(Isaia 61, 1--2a)</i>", "vangelo": "In quel tempo, Ges\u00f9 disse ai suoi discepoli: \u00abCome il Padre ha amato me, anche io ho amato voi. Rimanete nel mio amore. Se osserverete i miei comandamenti, rimarrete nel mio amore, come io ho osservato i comandamenti del Padre mio e rimango nel suo amore. Vi ho detto queste cose perch\u00e9 la mia gioia sia in voi e la vostra gioia sia piena.\nQuesto \u00e8 il mio comandamento: che vi amiate gli uni gli altri come io ho amato voi. Nessuno ha un amore pi\u00f9 grande di questo: dare la sua vita per i propri amici. Voi siete miei amici, se fate ci\u00f2 che io vi comando. Non vi chiamo pi\u00f9 servi, perch\u00e9 il servo non sa quello che fa il suo padrone; ma vi ho chiamato amici, perch\u00e9 tutto ci\u00f2 che ho udito dal Padre mio l'ho fatto conoscere a voi.\nNon voi avete scelto me, ma io ho scelto voi e vi ho costituiti perch\u00e9 andiate e portiate frutto e il vostro frutto rimanga; perch\u00e9 tutto quello che chiederete al Padre nel mio nome, ve lo conceda. Questo vi comando: che vi amiate gli uni gli altri\u00bb.", "medita": "Questo brano evangelico \u00e8 sicuramente difficile. Lo \u00e8 per una evidente contraddizione. Si dice che rimarremo nell'amore di Ges\u00f9 se osserveremo i suoi comandamenti. \u00c8 un parlare al plurale che fa pensare ai dieci comandamenti, o addirittura alla Torah, ovvero al Pentateuco, se non addirittura all'insieme degli innumerevoli precetti e delle regole che facevano parte della tradizione ebraica. Pi\u00f9 avanti, per\u00f2, si fa riferimento ad un unico comandamento: che \u201cci amiamo gli uni gli altri come Lui ci ha amato\u201d. Ecco! Probabilmente la chiave di lettura di questo brano evangelico sta proprio nella interpretazione di questa apparente contraddizione. E l'interpretazione che dovremo darne \u00e8 quella di un Messia che non \u00e8 un \u201cre\u201d secondo la concezione umana, ma che \u00e8 espressione dell'amore di Dio. Di un Dio che \u00e8 unico nell'amore e dove la Trinit\u00e0 (che pu\u00f2 fare apparire il cristianesimo una religione politeista) \u00e8 in realt\u00e0 la prova tangibile di un unico Dio; parafrasando una considerazione di San Jos\u00e8 Maria Escriv\u00e0 de Balaguer, di un solo Dio che \u201c\u00e8 una Comunione di persone e quindi un mistero di amore\u201d.", "riflettere": "Come dice il brano evangelico di Giovanni, siamo stati scelti per portare frutto. E il frutto che dovremo portare \u00e8 la conversione di chi \u00e8 lontano da Cristo. Ma per farlo dobbiamo essere credibili e saremo credibili se sapremo amarci come lui ci ha amato. E allora: \u00e8 il nostro agire improntato all'amore di Ges\u00f9? Ci amiamo realmente gli uni gli altri?", "preghfin": "Maria,\nche fin dalla annunciazione hai avuto fede,\nche con fede hai seguito Ges\u00f9 nella sua predicazione,\nnonostante il Suo parlare\nnon fosse quello di un re alla maniera degli uomini,\nche con fede sei rimasta ai piedi della croce,\nche questa fede hai trasmesso agli apostoli\nfino alla discesa dello Spirito Santo,\nconcedi anche a noi\ndi assaporare i frutti della risurrezione di Cristo."}