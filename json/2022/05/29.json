{"day": 29, "month": 5, "year": 2022, "weekday": 7, "date_str": "domenica 29 maggio 2022", "quotes": "At 1,1-11; Sal 46; Eb 9,24-28;10,19-23", "quote_vangelo": "secondo Luca (24,46-53)", "curatore": "Centro Diocesano per le Vocazioni di Pisa", "prevangelo": "", "indications": "Ascensione del Signore", "preghiniz": "Popoli tutti, battete le mani!\nAcclamate Dio con grida di gioia,\nperch\u00e9 terribile \u00e8 il Signore, l'Altissimo,\ngrande re su tutta la terra.\nAscende Dio tra le acclamazioni,\nil Signore al suono di tromba.\nCantate inni a Dio, cantate inni,\ncantate inni al nostro re, cantate inni.\nPerch\u00e9 Dio \u00e8 re di tutta la terra,\ncantate inni con arte.\nDio regna sulle genti,\nDio siede sul suo trono santo.\n<i>(Salmo 46)</i>", "vangelo": "In quel tempo, Ges\u00f9 disse ai suoi discepoli: \u00abCos\u00ec sta scritto: il Cristo patir\u00e0 e risorger\u00e0 dai morti il terzo giorno, e nel suo nome saranno predicati a tutti i popoli la conversione e il perdono dei peccati, cominciando da Gerusalemme. Di questo voi siete testimoni. Ed ecco, io mando su di voi colui che il Padre mio ha promesso; ma voi restate in citt\u00e0, finch\u00e9 non siate rivestiti di potenza dall'alto\u00bb.\nPoi li condusse fuori verso Bet\u00e0nia e, alzate le mani, li benedisse. Mentre li benediceva, si stacc\u00f2 da loro e veniva portato su, in cielo. Ed essi si prostrarono davanti a lui; poi tornarono a Gerusalemme con grande gioia e stavano sempre nel tempio lodando Dio.", "medita": "Il brano del vangelo di Luca che descrive l'ascensione del Signore Ges\u00f9 al cielo, nella sua asciuttezza e sinteticit\u00e0, ci apre un mondo nuovo, quello ultraterreno, peraltro intravisto in precedenza in vari momenti della vita di Ges\u00f9, e dilata il nostro cuore e la nostra mente nel tempo e nello spazio lasciandoci la promessa dello Spirito Santo e la certezza della resurrezione. L'ascensione celebra il momento del trapasso, del passaggio o distacco di Ges\u00f9 dalla vita terrena e la sua adesione alla vita gloriosa e trionfale del Padre, la connessione con le cose del cielo. In questo passaggio trascina con s\u00e9 l'umanit\u00e0 intera, quella stessa per la quale \u00e8 disceso, facendosi uomo obbediente alla volont\u00e0 del Padre, per redimerla e renderla degna di presentarsi al cospetto di Dio. E la connette con un mondo di luce e di pace. Per questo gli apostoli non solo non sono tristi per la separazione, ma addirittura sono pieni di gioia.", "riflettere": "E la vita di ciascuno di noi, poveri esseri estratti dal buio e portati alla luce dalla Sua infinita bont\u00e0 e misericordia, vita fatta di cadute e riprese, di bene e di male, di peccati e pentimenti, non dovrebbe forse essere una vita improntata sulla terra a quella di Ges\u00f9 (l'imitazione di Cristo) per sublimarsi nella vita eterna nella visione beatifica di Dio Padre? Ges\u00f9 ci attrae a s\u00e9 come una calamita e pi\u00f9 ci avviciniamo a Lui e pi\u00f9 Lui ci attrae per portarci al Padre. Giorno dopo giorno, passo dopo passo in un percorso di purificazione e di avvicinamento alla meta. Gloria al Padre al Figlio e allo Spirito Santo!", "preghfin": "Dio, nostro Padre, con la risurrezione del suo Figlio ci ha rigenerati ad una speranza viva.\nTutti gli uomini, anche senza saperlo, attendono Dio.\nFacciamoci portavoce, mediante la preghiera, di questa attesa universale.\nLa carit\u00e0 operosa renda visibile la nostra fede, come lampada\nche illumina tutta la nostra casa e si irradia nel mondo intero.\nOgnuno di noi si senta debitore del grande beneficio della redenzione,\ned essendo stato salvato per grazia di Dio si faccia cooperatore responsabile della salvezza.\nLe comunit\u00e0 ecclesiali nei territori di missione e nelle antiche stazioni cristiane\npossano disporre di tutti i ministeri e dei carismi necessari all'edificazione del regno.\nLa misericordia del Signore ci dia occhi per vedere il Figlio dell'uomo\nche passa accanto a noi nella persona dei poveri e dei sofferenti.\nI fratelli che si dicono senza Dio si aprano alla conoscenza\ne all'amore del Padre, che non abbandona nessuno e non \u00e8 mai senza l'uomo.\nO Padre, che ci hai innestato in Cristo tuo Figlio, crocifisso e risorto,\ndonaci di narrare a quanti incontreremo le grandi opere della salvezza.\nPer Cristo nostro Signore. Amen."}