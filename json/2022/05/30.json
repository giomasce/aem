{"day": 30, "month": 5, "year": 2022, "weekday": 1, "date_str": "luned\u00ec 30 maggio 2022", "quotes": "At 19,1-8; Sal 67", "quote_vangelo": "secondo Giovanni (16,29-33)", "curatore": "Centro Diocesano per le Vocazioni di Pisa", "prevangelo": "", "indications": "Salterio: terza settimana", "preghiniz": "Benedetto il Signore sempre;\nha cura di noi il Dio della salvezza.\nIl nostro Dio \u00e8 un Dio che salva;\nil Signore Dio libera dalla morte.\n\u00abBenedite Dio nelle vostre assemblee,\nbenedite il Signore, voi della stirpe di Israele\u00bb.\nRegni della terra, cantate a Dio,\ncantate inni al Signore;\negli nei cieli cavalca, nei cieli eterni,\necco, tuona con voce potente.\nRiconoscete a Dio la sua potenza,\nla sua maest\u00e0 su Israele,\nla sua potenza sopra le nubi.\n<i>(Salmo 67)</i>", "vangelo": "In quel tempo, dissero i discepoli a Ges\u00f9: \u00abEcco, ora parli apertamente e non pi\u00f9 in modo velato. Ora sappiamo che tu sai tutto e non hai bisogno che alcuno t'interroghi. Per questo crediamo che sei uscito da Dio\u00bb.\nRispose loro Ges\u00f9: \u00abAdesso credete? Ecco, viene l'ora, anzi \u00e8 gi\u00e0 venuta, in cui vi disperderete ciascuno per conto suo e mi lascerete solo; ma io non sono solo, perch\u00e9 il Padre \u00e8 con me.\nVi ho detto questo perch\u00e9 abbiate pace in me. Nel mondo avete tribolazioni, ma abbiate coraggio: io ho vinto il mondo!\u00bb.", "medita": "Il Vangelo di oggi costituisce il terzo discorso di addio che Ges\u00f9 rivolge ai suoi discepoli prima di lasciare il mondo terreno e ritornare al Padre.\nI discepoli si illudono di conoscere ormai il loro Maestro, perch\u00e9 parla apertamente, ossia in modo diretto e risoluto, senza pi\u00f9 usare parabole o similitudini, come in precedenza. Hanno capito che Ges\u00f9 possiede una conoscenza perfetta di tutto e trasmette loro le parole giuste, di cui hanno bisogno, anche senza essere interrogato. La sapienza di Ges\u00f9 e l'ascolto delle sue parole rassicura i discepoli e trasmette loro fiducia, rendendoli uomini credenti!\nGli Apostoli, per\u00f2, credono di credere! Essi manifestano la superficialit\u00e0 di coloro che pensano che la fede sia il risultato soltanto di un ascolto astratto e superficiale delle parole del Signore. Non basta sentire le parole: queste devono essere accolte nel proprio cuore. Ges\u00f9 conosce il loro cuore e la fragilit\u00e0 della loro fede e sa che quando giunger\u00e0 la sua ora, di fronte alla sua passione, non avranno la volont\u00e0 di rimanere con lui e lo lasceranno da solo.\nMa non \u00e8 il loro abbandono a preoccupare Ges\u00f9. Egli ribadisce ancora una volta, con forte determinazione, della sua comunione interiore con il Padre che non lo fa sentire mai solo: \u201cIo non sono solo perch\u00e9 il Padre \u00e8 con me\u201d. Queste parole sono rivelate da Ges\u00f9 per riaffermare la vitale importanza della fede e della completa fiducia da riporre non nelle nostre fragilit\u00e0, ma nella sua divina potenza, per farci crescere nella vera conoscenza e nell'amore: egli oggi ripete ancora alla sua Chiesa ed a ciascuno di noi: \u201cAbbiate coraggio: Io ho vinto il mondo!\u201d.\nQuesta \u00e8 la pace che Ges\u00f9 d\u00e0 a noi, al nostro cuore; la pace che viene da una presenza, da una comunione trinitaria, che mai ci abbandoner\u00e0 e ci dar\u00e0 la forza per affrontare qualsiasi tribolazione.", "riflettere": "Le domande che nascono spontanee dopo la meditazione del Vangelo di oggi sono molteplici e ci impongono delle profonde riflessioni sulla nostra vita e sul nostro percorso di fede: sappiamo ascoltare veramente le parole di Ges\u00f9, accoglierle nel nostro cuore o le sentiamo come sentiamo i tanti rumori intorno a noi ogni giorno? Sappiamo mettere in discussione quotidianamente la nostra fede alla luce del Vangelo? O, alle prime avversit\u00e0, la nostra fragilit\u00e0 prende il sopravvento e ci allontana dal Signore, abbandonandolo come fecero gli Apostoli?", "preghfin": "O Signore,\naiutaci ad ascoltare le parole del Tuo figlio\ne ad accoglierle nel nostro cuore,\nper accrescere la nostra fede.\nRendici forti e coraggiosi\nnell'affrontare le tribolazioni della vita.\nTu che conosci le nostre fragilit\u00e0\ne le nostre debolezze,\naccompagnaci nel cammino\nper raggiungere la pace vera."}