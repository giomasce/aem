{"day": 3, "month": 5, "year": 2022, "weekday": 2, "date_str": "marted\u00ec 3 maggio 2022", "quotes": "1Cor 15,1-8a; Sal 18", "quote_vangelo": "secondo Giovanni (14,6-14)", "curatore": "Centro Diocesano per le Vocazioni di Pisa", "prevangelo": "", "indications": "Santi Filippo e Giacomo", "preghiniz": "Il Signore \u00e8 mia luce e mia salvezza,\ndi chi avr\u00f2 paura?\nDi te ha detto il mio cuore: \u00abCercate il suo volto\u00bb;\nil tuo volto, Signore, io cerco.\nNon nascondermi il tuo volto,\nnon respingere con ira il tuo servo.\nMostrami, Signore, la tua via,\nguidami sul retto cammino,\na causa dei miei nemici.\nSono certo di contemplare la bont\u00e0 del Signore\nnella terra dei viventi.\nSpera nel Signore, sii forte,\nsi rinfranchi il tuo cuore e spera nel Signore.\n<i>(Salmo 26)</i>", "vangelo": "In quel tempo, disse Ges\u00f9 a Tommaso: \u00abIo sono la via, la verit\u00e0 e la vita. Nessuno viene al Padre se non per mezzo di me. Se avete conosciuto me, conoscerete anche il Padre mio: fin da ora lo conoscete e lo avete veduto\u00bb.\nGli disse Filippo: \u00abSignore, mostraci il Padre e ci basta\u00bb. Gli rispose Ges\u00f9: \u00abDa tanto tempo sono con voi e tu non mi hai conosciuto, Filippo? Chi ha visto me, ha visto il Padre. Come puoi tu dire: \u201cMostraci il Padre\u201d? Non credi che io sono nel Padre e il Padre \u00e8 in me? Le parole che io vi dico, non le dico da me stesso; ma il Padre, che rimane in me, compie le sue opere. Credete a me: io sono nel Padre e il Padre \u00e8 in me. Se non altro, credetelo per le opere stesse.\nIn verit\u00e0, in verit\u00e0 io vi dico: chi crede in me, anch'egli compir\u00e0 le opere che io compio e ne compir\u00e0 di pi\u00f9 grandi di queste, perch\u00e9 io vado al Padre. E qualunque cosa chiederete nel mio nome, la far\u00f2, perch\u00e9 il Padre sia glorificato nel Figlio. Se mi chiederete qualche cosa nel mio nome, io la far\u00f2\u00bb.", "medita": "Quante volte non sappiamo dove stiamo andando, forse nemmeno dove ci troviamo. Tommaso chiede a Ges\u00f9 quale sia la via. Noi conosciamo la via perch\u00e9 conosciamo Ges\u00f9, unica via che porta al Padre. Vedere lui \u00e8 gi\u00e0 vedere il Padre. Eppure, per Filippo non \u00e8 cos\u00ec scontato. E in effetti non lo \u00e8. Non \u00e8 sufficiente guardare distrattamente, lanciare uno sguardo veloce su Ges\u00f9 per poter vedere il Padre. Il nostro sguardo va educato.\nGes\u00f9 va conosciuto, incontrato, frequentato. D'altronde Egli \u00e8 via, e allora va percorsa. Una via non \u00e8 qualcosa che ci fa star fermi, ma qualcosa che ci fa mettere in cammino. Camminare per la via allora \u00e8 camminare verso di Lui, con Lui.\nLo abbiamo visto: non possiamo far finta di nulla. Ci mostra il Padre, che in quanto tale non \u00e8 a noi sconosciuto.\nNella prima lettura di oggi, Paolo elenca una lista di persone a cui il Signore risorto \u00e8 apparso, cio\u00e8 si \u00e8 manifestato, si \u00e8 reso visibile. \u00abPi\u00f9 di cinquecento fratelli\u00bb l'hanno visto, tra cui anche i discepoli, Giacomo e Filippo. E \u201cchi ha visto lui ha visto il Padre\u201d. Ges\u00f9 esaudisce cos\u00ec quel desiderio di Filippo: \u00abMostraci il Padre\u00bb. Quel desiderio che \u00e8 nel cuore di ogni uomo: \u00abIl tuo volto, Signore, io cerco\u00bb (Sal 26).\n\u00abCredetemi\u00bb, ci dice Ges\u00f9. Egli stesso \u00e8 la Verit\u00e0: a chi credere se non a lui? E ci viene anche incontro: \u00abSe non altro credetelo per le opere stesse\u00bb. I segni che il Signore compie non sono necessari a dimostrare la sua vita vissuta nel Padre. Sono segni gratuiti di vita, per aiutare la nostra incredulit\u00e0, per dare concretezza a quanto sta affermando.", "riflettere": "Ges\u00f9 dice agli apostoli: \u00abIo sono la via, la verit\u00e0 e la vita\u00bb; quelle stesse parole le dice, oggi, a ciascuno di noi. Seguendo Ges\u00f9 posso scoprire sempre di pi\u00f9 questo Padre, e vederlo presente nella mia vita e in quella degli altri.", "preghfin": "Ges\u00f9, Tu sei la via, la verit\u00e0, la vita, il premio.\nAccogli i tuoi, sei la via.\nConfermali, sei la verit\u00e0.\nVivificali, sei la vita.\n<i>(Sant'Ambrogio)</i>"}