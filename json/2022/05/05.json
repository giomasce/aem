{"day": 5, "month": 5, "year": 2022, "weekday": 4, "date_str": "gioved\u00ec 5 maggio 2022", "quotes": "At 8,26-40; Sal 65", "quote_vangelo": "secondo Giovanni (6,44-51)", "curatore": "Centro Diocesano per le Vocazioni di Pisa", "prevangelo": "", "indications": "", "preghiniz": "Dio di bont\u00e0 e di misericordia,\nche ci chiedi di collaborare alla tua opera di salvezza\nmanda numerosi e santi operai per la tua vigna,\nperch\u00e9 alla tua Chiesa non manchino mai annunciatori coraggiosi del Vangelo,\nsacerdoti che ti offrano anche con la vita il sacrificio dell'Eucarestia\ne che quali segni splendenti di Cristo buon pastore,\nguidino il tuo popolo sulle strade della carit\u00e0.\nManda il tuo Spirito Santo a rinfrancare il cuore dei giovani,\nperch\u00e9 abbiano il coraggio di dirti s\u00ec quando li chiami al servizio dei fratelli,\nla perseveranza nel seguire Ges\u00f9 anche sulla via della croce\ne la gioia grande di essere nel mondo testimoni del tuo amore.\nO Maria, Madre dei sacerdoti, dona a tutti i membri della Chiesa pisana\nla tua stessa fedelt\u00e0 per testimoniare a tutti\nla gioia che nasce dall'incontro con Cristo che vive e regna nei secoli in eterno. Amen.\n<i>(Giovanni Paolo Benotto)</i>", "vangelo": "In quel tempo, disse Ges\u00f9 alla folla: \u00abNessuno pu\u00f2 venire a me, se non lo attira il Padre che mi ha mandato; e io lo risusciter\u00f2 nell'ultimo giorno. Sta scritto nei profeti: \u201cE tutti saranno istruiti da Dio\u201d. Chiunque ha ascoltato il Padre e ha imparato da lui, viene a me. Non perch\u00e9 qualcuno abbia visto il Padre; solo colui che viene da Dio ha visto il Padre. In verit\u00e0, in verit\u00e0 io vi dico: chi crede ha la vita eterna.\nIo sono il pane della vita. I vostri padri hanno mangiato la manna nel deserto e sono morti; questo \u00e8 il pane che discende dal cielo, perch\u00e9 chi ne mangia non muoia. Io sono il pane vivo, disceso dal cielo. Se uno mangia di questo pane vivr\u00e0 in eterno e il pane che io dar\u00f2 \u00e8 la mia carne per la vita del mondo\u00bb.", "medita": "Dopo il miracolo della moltiplicazione dei pani e dei pesci, la folla, che ben conosce i pesanti sacrifici che ogni giorno \u00e8 costretta a fare per il cibo, impazzisce di entusiasmo, al punto di voler Ges\u00f9 re. Ma Ges\u00f9 sparisce e si ritira in raccoglimento dall'altra parte del lago di Tiberiade. Al mattino successivo, con uno sciamar di barche sul lago, la folla si muove alla sua ricerca e finalmente, in un suggestivo \u201cdi l\u00e0 dal mare\u201d, Ges\u00f9 viene ritrovato.\nInizia allora un lungo colloquio con i discepoli e con la folla, nel quale Ges\u00f9 prende spunto dal pane col quale ha sfamato i suoi seguaci la sera prima per annunciare un altro pane \u201cche discende dal cielo\u201d ed assicura la vita eterna. A questo punto gli ascoltatori di allora (e forse anche i lettori di oggi!) avranno pensato: \u00abEcco, anche Ges\u00f9, che ci aveva illuso con i pani moltiplicati, ora la mette sul piano spirituale. Ha un bel dire \u201cIo sono il pane della vita\u201d, ma noi e le nostre famiglie tutti i giorni mica mangiamo metafore!\u00bb.\nMa la conclusione del discorso di Ges\u00f9 \u00e8 sorprendente\u2014per gli ascoltatori di allora, ma anche per noi oggi, ogni volta che la leggiamo, pur sapendo come \u00e8 andata finire\u2014: \u201cIl pane che io dar\u00f2 \u00e8 la mia carne per la vita del mondo\u201d. Il piano spirituale passa in subordine a quello materiale e quella che poteva sembrare una metafora, \u00e8 invece un fatto reale!\nL'enormit\u00e0 dell'annuncio ci sfida ad un atto di fede straordinario e nello stesso tempo ci interpella su cosa questo voglia dire per la nostra vita. Due sono le riflessioni che riesco a proporre. La prima riguarda la nostra vita di cristiani, che non potr\u00e0 mai essere una vita puramente ascetica; gli aspetti materiali ne devono far parte essenziale, tanto quanto quelli spirituali. E la seconda risposta riguarda la vita eterna: potr\u00e0 mai essere una vita solo spirituale quella che ci viene offerta con il nutrimento della carne di Dio fatto uomo?", "riflettere": "Signore Ges\u00f9, che ti sei donato a tutti noi sino alla morte, fa che ogni nostro sentimento e pensiero si ispiri ai tuoi insegnamenti e che non ci risparmiamo nel mettere in pratica ogni nostra buona intenzione. Amen.", "preghfin": "Padre nostro che sei nei cieli, accogli le nostre preghiere,\nparticolarmente dedicate in questo mese di maggio a tutti i fedeli laici,\nperch\u00e9 siano sempre pi\u00f9 in grado di portare a termine\nil mandato che Tu hai dato a loro,\ne cio\u00e8 di rendere partecipi tutti gli uomini\ndella salvezza operata dalla redenzione,\ne in tal modo di ordinare effettivamente il mondo intero a Cristo."}