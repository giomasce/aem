{"day": 22, "month": 5, "year": 2022, "weekday": 7, "date_str": "domenica 22 maggio 2022", "quotes": "At 15,1-2.22-29; Sal 66; Ap 21,10-14.22-23", "quote_vangelo": "secondo Giovanni (14,23-29)", "curatore": "Centro Diocesano per le Vocazioni di Pisa", "prevangelo": "", "indications": "Salterio: seconda settimana", "preghiniz": "Meravigliosi sono i tuoi insegnamenti:\nper questo li costudisco.\nLa rivelazione delle tue parole illumina,\ndona intelligenza ai semplici.\nApro anelante la mia bocca,\nperch\u00e9 ho sete dei tuoi comandi.\n<i>(Salmo 117)</i>", "vangelo": "In quel tempo, Ges\u00f9 disse [ai suoi discepoli]: \u00abSe uno mi ama, osserver\u00e0 la mia parola e il Padre mio lo amer\u00e0 e noi verremo a lui e prenderemo dimora presso di lui. Chi non mi ama, non osserva le mie parole; e la parola che voi ascoltate non \u00e8 mia, ma del Padre che mi ha mandato.\nVi ho detto queste cose mentre sono ancora presso di voi. Ma il Par\u00e0clito, lo Spirito Santo che il Padre mander\u00e0 nel mio nome, lui vi insegner\u00e0 ogni cosa e vi ricorder\u00e0 tutto ci\u00f2 che io vi ho detto.\nVi lascio la pace, vi do la mia pace. Non come la d\u00e0 il mondo, io la do a voi. Non sia turbato il vostro cuore e non abbia timore.\nAvete udito che vi ho detto: \u201cVado e torner\u00f2 da voi\u201d. Se mi amaste, vi rallegrereste che io vado al Padre, perch\u00e9 il Padre \u00e8 pi\u00f9 grande di me. Ve l'ho detto ora, prima che avvenga, perch\u00e9, quando avverr\u00e0, voi crediate\u00bb.", "medita": "In questo brano del vangelo di Giovanni Ges\u00f9 ci chiede di amarlo, ma come? Non con una semplice osservanza esteriore dei suoi comandi, ma facendo vivere in noi la Parola che proprio in Lui si fa carne, perch\u00e9 dimori in noi.\nAscoltare la Parola di Ges\u00f9 allora \u00e8 farla prendere vita con le nostre azioni, cio\u00e8 con la piena adesione della nostra volont\u00e0 che si unisce alla volont\u00e0 del Padre, sforzandosi con l'aiuto della Grazia di compiere ci\u00f2 che Cristo ci ha insegnato e comandato.\nPossiamo diventare cos\u00ec segno e strumento dell'amore misericordioso del Padre che vuole raggiungere ogni uomo, il Signore ha bisogno di noi: non ci chiudiamo per indifferenza o paura e lasciamo dimorare in noi la Trinit\u00e0, apriamo il nostro cuore e la nostra volont\u00e0 a questa forza trasformatrice.\nCon la sua visita ci lascer\u00e0 anche in dono la pace, quella vera, quella che ci da sostegno per compiere sempre pi\u00f9 il bene, non come quella che spesso cerchiamo nelle cose o nelle persone, che non porta a niente se non aumentare la nostra brama e il nostro egoismo.\nIl mondo \u00e8 oggi accecato da tante false luci\u2014che illuminano un breve tratto di strada per poi svanire nelle tenebre\u2014e ha bisogno di testimoni fedeli, veri, innamorati di Ges\u00f9 e della sua Chiesa; ha bisogno che essi portino su di s\u00e9 il soave profumo di Cristo, frutto dell'incontro autentico con Lui; ha bisogno che essi mostrino al mondo la vera luce, quella che illumina ogni uomo e traccia il cammino, con l'impegno eroico della testimonianza di vita nella fede.\nSforziamoci dunque di osservare il comandamento nuovo che Ges\u00f9 ci ha lasciato: donarsi sempre, senza riserve, per amore; cos\u00ec la nostra vita sar\u00e0 vera, cos\u00ec la nostra vita sar\u00e0 piena, cos\u00ec saremo vita per il fratello e la sorella.", "riflettere": "La Parola di Dio ci chiede conversione dalla nostra condotta di vita mediocre, sono consapevole di questo? La Parola \u00e8 orientamento nelle mie scelte? Rimandando sempre al domani ci\u00f2 che mi \u00e8 richiesto ora?", "preghfin": "Grande cosa \u00e8 l'amore. Un bene grande, veramente.\nUn bene che, solo, rende leggera ogni cosa pesante\ne sopporta tranquillamente ogni cosa difficile;\nporta il peso, senza fatica, e rende dolce e gustosa ogni cosa amara.\nIl nobile amore di Ges\u00f9 spinge ad operare grandi cose\ne suscita desideri di sempre maggiore perfezione.\nL'amore aspira a salire in alto,\nsenza essere trattenuto da alcunch\u00e9 di terreno\u2026\nColui che ama pu\u00f2 fare ogni cosa,\ne molte cose compie e manda ad effetto;\nmentre colui che non ama viene meno e cade.\n<i>(</i>L'imitazione di Cristo<i>, libro III capitolo V)</i>"}