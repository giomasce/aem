{"day": 7, "month": 5, "year": 2022, "weekday": 6, "date_str": "sabato 7 maggio 2022", "quotes": "At 9,31-42; Sal 115", "quote_vangelo": "secondo Giovanni (6,60-69)", "curatore": "Centro Diocesano per le Vocazioni di Pisa", "prevangelo": "", "indications": "", "preghiniz": "Signore, amico degli uomini, a Te ricorro al mio risveglio,\ncominciando il compito assegnatomi nella tua misericordia:\nassistimi in ogni tempo ed in ogni cosa;\npreservami da ogni seduzione mondana, da ogni influenza del demonio;\nsalvami e introducimi nel tuo Regno eterno.\nTu sei infatti il mio Creatore, la fonte ed il dispensatore di ogni bene:\nin te riposa tutta la mia speranza, ed io ti rendo gloria\nora e sempre e nei secoli dei secoli. Amen.\n<i>(San Macario il Grande, </i>Preghiere<i>)</i>", "vangelo": "In quel tempo, molti dei discepoli di Ges\u00f9, dopo aver ascoltato, dissero: \u00abQuesta parola \u00e8 dura! Chi pu\u00f2 ascoltarla?\u00bb.\nGes\u00f9, sapendo dentro di s\u00e9 che i suoi discepoli mormoravano riguardo a questo, disse loro: \u00abQuesto vi scandalizza? E se vedeste il Figlio dell'uomo salire l\u00e0 dov'era prima? \u00c8 lo Spirito che d\u00e0 la vita, la carne non giova a nulla; le parole che io vi ho detto sono spirito e sono vita. Ma tra voi vi sono alcuni che non credono\u00bb.\nGes\u00f9 infatti sapeva fin da principio chi erano quelli che non credevano e chi era colui che lo avrebbe tradito. E diceva: \u00abPer questo vi ho detto che nessuno pu\u00f2 venire a me, se non gli \u00e8 concesso dal Padre\u00bb.\nDa quel momento molti dei suoi discepoli tornarono indietro e non andavano pi\u00f9 con lui. Disse allora Ges\u00f9 ai Dodici: \u00abVolete andarvene anche voi?\u00bb. Gli rispose Simon Pietro: \u00abSignore, da chi andremo? Tu hai parole di vita eterna e noi abbiamo creduto e conosciuto che tu sei il Santo di Dio\u00bb.", "medita": "\u201cForse anche voi volete andarvene?\u201d. La domanda di Cristo scavalca i secoli e giunge fino a noi, ci interpella personalmente e sollecita una decisione. Perch\u00e9 \u00e8 cos\u00ec duro il discorso che ha fatto finora Ges\u00f9? La risposta \u00e8 semplice: Ges\u00f9 insegna un modo di vivere che \u00e8 fatto di donazione. Ges\u00f9 insegna ad essere pane. Pane che si consegna e si spezza per gli altri. Pane che nutre e si dona. Essere pane significa donarsi, servire, amare e perdonare. Solo se siamo disposti a vivere cos\u00ec, solo se troviamo gioia in questo, non ce ne andremo anche noi come quei discepoli. La durezza di cui si parla \u00e8 quella di accogliere Ges\u00f9 come Signore e vivere di Lui. Ogni credente, in qualche modo, la sperimenta.\nGes\u00f9 accetta di essere abbandonato da coloro che lo seguivano. Non si scoraggia. Lascia i discepoli liberi di andare. I discepoli non sono giunti alla comprensione ma alla fiducia. Non sembrano aver capito il discorso sulla carne e sul pane, ma sanno chi \u00e8 Ges\u00f9, gli hanno accordato quella fondamentale fiducia. Lui \u00e8 il Signore, \u00e8 unico, non pu\u00f2 essercene un altro come Lui, da cui andare a cercare vita. \u00c8 continuando a seguirlo che possono entrare nella vita, una vita cos\u00ec grande da essere eterna, la vita stessa di Dio. Questa pagina di Vangelo deve interrogarci profondamente. Ci \u00e8 offerto di aprire gli occhi sul nostro percorso di fede, per capire quanto \u00e8 importante nella nostra vita. Se essa \u00e8 il pane, il vero cibo che ci nutre. Potremmo vivere l'illusione di non aver bisogno di nutrimento, o credere che ci\u00f2 che ci nutre sia altro da Cristo. Oppure potremmo, come Pietro, scoprire che nella routine quotidiana si fa spazio un'altra vita, che a volte abbiamo incontrato, che \u00e8 pi\u00f9 \u201cvera\u201d di quella che conosciamo.", "riflettere": "Anche noi siamo chiamati a scegliere; perch\u00e9 oggi pi\u00f9 che mai, \u00e8 il tempo della verit\u00e0, della responsabilit\u00e0, della fedelt\u00e0: resto con Cristo o me ne vado. Se me ne vado, Lui mi verr\u00e0 a cercare, Lui non mi lascer\u00e0 perdere, non smetter\u00e0 di essermi amico. Ma se resto \u00e8 come Lui che devo cercare di essere. Bellissime le parole di Pietro: \u201cSignore, da chi andremo? Tu solo hai parole di vita eterna\u201d.", "preghfin": "Se lasciamo te, da chi andremo Signore?\nDove andremo per lasciarci morire di fame?\nTu solo, Ges\u00f9, hai parole di vita eterna\ne noi abbiamo conosciuto e creduto che Tu sei il Santo di Dio.\nLa fonte d'acqua viva \u00e8 in Te. Il Pane di vita sei Tu.\nLa vita eterna, appagante e piena di senso sei Tu.\nNonostante tutte le nostre fragilit\u00e0 e contraddizioni, noi non ce ne andiamo Signore.\nSar\u00e0 dura! Ma vogliamo restare con te.\nTienici per mano, la strada \u00e8 lunga, dura e faticosa,\nma se tu ci tieni per mano, non abbiamo paura.\nSai come nutrirmi durante il viaggio."}