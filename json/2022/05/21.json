{"day": 21, "month": 5, "year": 2022, "weekday": 6, "date_str": "sabato 21 maggio 2022", "quotes": "At 16,1-10; Sal 99", "quote_vangelo": "secondo Giovanni (15,18-21)", "curatore": "Centro Diocesano per le Vocazioni di Pisa", "prevangelo": "", "indications": "", "preghiniz": "Acclamate il Signore, voi tutti della terra,\nservite il Signore nella gioia,\npresentatevi a lui con esultanza.\nRiconoscete che solo il Signore \u00e8 Dio:\negli ci ha fatti e noi siamo suoi,\nsuo popolo e gregge del suo pascolo.\nPerch\u00e9 buono \u00e8 il Signore,\nil suo amore \u00e8 per sempre,\nla sua fedelt\u00e0 di generazione in generazione.\n<i>(Salmo 99)</i>", "vangelo": "In quel tempo, disse Ges\u00f9 ai suoi discepoli: \u00abSe il mondo vi odia, sappiate che prima di voi ha odiato me. Se foste del mondo, il mondo amerebbe ci\u00f2 che \u00e8 suo; poich\u00e9 invece non siete del mondo, ma vi ho scelti io dal mondo, per questo il mondo vi odia.\nRicordatevi della parola che io vi ho detto: \u201cUn servo non \u00e8 pi\u00f9 grande del suo padrone\u201d. Se hanno perseguitato me, perseguiteranno anche voi; se hanno osservato la mia parola, osserveranno anche la vostra. Ma faranno a voi tutto questo a causa del mio nome, perch\u00e9 non conoscono colui che mi ha mandato\u00bb.", "medita": "Continua il discorso di addio di Ges\u00f9 ai discepoli, discorso che \u00e8 anche di preparazione alla tremenda prova che li aspetta. Una raccomandazione: \u201cRimanete in me, osservate i miei comandamenti, portate frutto e amatevi come io vi ho amato\u201d e un avvertimento: \u201cSe il mondo vi odia, sappiate che prima di voi ha odiato me\u201d. Sono parole che suonano tutt'altro che consolanti, ma Ges\u00f9 deve preparare i discepoli ad affrontare una dura lotta. Parla di odio e di persecuzioni e la causa \u00e8 proprio il rapporto di amicizia che hanno con lui: \u201cFaranno a voi tutto questo a causa del mio nome\u201d. Ai discepoli \u00e8 riservata la stessa sorte del Maestro perch\u00e9 come lui non sono del mondo e dunque il mondo li odia. Ma cosa significa non essere del mondo? Il termine mondo in questo contesto non si riferisce all'umanit\u00e0, ma a quanti si oppongono radicalmente al Vangelo. Ed \u00e8 un mondo che non ha mai cessato di esistere, animato da correnti di pensiero radicalmente incompatibili con la fede e organizzato in sistemi politici che combattono l'esperienza religiosa, alcuni con metodi violenti ed altri con quella sprezzante sufficienza che caratterizza buona parte della cultura occidentale di oggi.\nOrigene, nel terzo secolo, dimostra di aver ben capito l'avvertimento di Ges\u00f9 ai discepoli: \u201cQuando un'anima umana fa alleanza con il Verbo di Dio, pu\u00f2 essere certa che avr\u00e0 subito dei nemici e che si muteranno in avversari anche quelli che prima erano amici, e si aspetti di patire questo, non solo da parte degli uomini, ma sappia con sicurezza che le stanno addosso minacciose le potenze avverse e gli spiriti del male. Ne viene per conseguenza che chi ricerca l'amicizia di Ges\u00f9, deve sapere che sopporter\u00e0 l'inimicizia di molti\u201d (Omelie su Giosu\u00e8, 11, 2).", "riflettere": "Ges\u00f9 non fa nulla per accattivarsi il consenso dei discepoli, anzi fa di tutto per allontanare quelli che sono paurosi. In apparenza non sembra una strategia vincente. E tuttavia, la Chiesa esiste e resiste alle tempeste della storia. Al male oppone il bene, alla menzogna la verit\u00e0, alle persecuzioni la misericordia.", "preghfin": "Oggi chiediamo la grazia di restare nell'amore di Ges\u00f9\ncon l'intima certezza che questo seme,\nnascosto nella terra, vestir\u00e0 di gioia la nostra vita\ne aprir\u00e0 le porte dell'eterna beatitudine.\nNon chiediamo altro."}