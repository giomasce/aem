{"day": 18, "month": 5, "year": 2022, "weekday": 3, "date_str": "mercoled\u00ec 18 maggio 2022", "quotes": "At 15,1-6; Sal 121", "quote_vangelo": "secondo Giovanni (15,1-8)", "curatore": "Centro Diocesano per le Vocazioni di Pisa", "prevangelo": "", "indications": "", "preghiniz": "Quale gioia, quando mi dissero:\n\u00abAndremo alla casa del Signore!\u00bb.\nGi\u00e0 sono fermi i nostri piedi\nalle tue porte, Gerusalemme!\nGerusalemme \u00e8 costruita\ncome citt\u00e0 unita e compatta.\n\u00c8 l\u00e0 che salgono le trib\u00f9,\nle trib\u00f9 del Signore.\nL\u00e0 sono posti i troni del giudizio,\ni troni della casa di Davide.\nChiedete pace per Gerusalemme:\nvivano sicuri quelli che ti amano.\n<i>(Salmo 121)</i>", "vangelo": "In quel tempo, disse Ges\u00f9 ai suoi discepoli: \u00abIo sono la vite vera e il Padre mio \u00e8 l'agricoltore. Ogni tralcio che in me non porta frutto, lo taglia, e ogni tralcio che porta frutto, lo pota perch\u00e9 porti pi\u00f9 frutto. Voi siete gi\u00e0 puri, a causa della parola che vi ho annunciato.\nRimanete in me e io in voi. Come il tralcio non pu\u00f2 portare frutto da se stesso se non rimane nella vite, cos\u00ec neanche voi se non rimanete in me. Io sono la vite, voi i tralci. Chi rimane in me, e io in lui, porta molto frutto, perch\u00e9 senza di me non potete far nulla. Chi non rimane in me viene gettato via come il tralcio e secca; poi lo raccolgono, lo gettano nel fuoco e lo bruciano.\nSe rimanete in me e le mie parole rimangono in voi, chiedete quello che volete e vi sar\u00e0 fatto. In questo \u00e8 glorificato il Padre mio: che portiate molto frutto e diventiate miei discepoli\u00bb.", "medita": "L'immagine della vigna, nel suo simbolismo religioso, era ben nota ai discepoli di Ges\u00f9. Nell'Antico Testamento, infatti, il tema della vigna (Israele) era tra i pi\u00f9 significativi per esprimere il rapporto tra Dio ed il suo popolo. Nelle parole di Ges\u00f9 c'\u00e8 un cambiamento piuttosto singolare, perch\u00e9 la vite non \u00e8 pi\u00f9 Israele ma lui stesso: \u201cIo sono la vera vite\u201d. Per comprendere bene queste parole \u00e8 necessario collocarle nel contesto dell'ultima cena, quando Ges\u00f9 le ha pronunciate.\nNel primo discorso dice: \u201cIo sono il buon pastore\u201d (la vera guida) e subito dopo afferma: \u201cIo sono la vera vite ed il Padre \u00e8 il vignaiolo\u201d. Ges\u00f9 si identifica con la vite, quella \u201cvera\u201d ed aggiunge: \u201cIo sono la vite e voi i tralci\u201d. Non c'\u00e8 vite senza tralci e viceversa. Il legame dei discepoli col Maestro \u00e8 quindi essenziale e forte. \u00c8 una vigna percorsa dall'amore di Dio e che produce molto frutto. Non c'\u00e8 et\u00e0 della vita che non esiga cambiamenti e correzioni, e quindi tagli, potature. Il Maestro indicava ai discepoli una via semplice per restare con Lui; si rimane in Lui \u201cse le mie parole rimangono in voi\u201d. \u00c8 questa la condizione per portare molto frutto. \u00c8 la via tracciata per tutti noi da Ges\u00f9, vera vite e vera linfa.", "riflettere": "Il nostro egoismo ed il nostro amor proprio ci suggeriscono scelte che promettono sicurezza, benessere economico, successo personale e predominio sugli altri. Aiutaci, Signore, a privilegiare le scelte che fanno rimanere noi in Te e Te in noi, perch\u00e9 solo cos\u00ec possiamo portare frutti al tuo Regno.", "preghfin": "Il Signore \u00e8 il mio pastore: non manco di nulla.\nSu pascoli erbosi mi fa riposare,\nad acque tranquille mi conduce.\nRinfranca l'anima mia,\nmi guida per il giusto cammino\nper amore del suo nome.\nAnche se vado per una valle oscura,\nnon temo alcun male, perch\u00e9 tu sei con me.\nIl tuo bastone e il tuo vincastro\nmi danno sicurezza.\n<i>(Salmo 23)</i>"}