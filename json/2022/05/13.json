{"day": 13, "month": 5, "year": 2022, "weekday": 5, "date_str": "venerd\u00ec 13 maggio 2022", "quotes": "At 13,26-33; Sal 2", "quote_vangelo": "secondo Giovanni (14,1-6)", "curatore": "Centro Diocesano per le Vocazioni di Pisa", "prevangelo": "", "indications": "Beata Vergine Maria di Fatima", "preghiniz": "Fammi giustizia, o Dio,\ndifendi la mia causa contro gente spietata;\nliberami dall'uomo iniquo e fallace.\nTu sei il Dio della mia difesa;\nperch\u00e9 mi respingi,\nperch\u00e9 triste me ne vado,\noppresso dal nemico?\nManda la tua verit\u00e0 e la tua luce;\nsiano esse a guidarmi,\nmi portino al tuo nome santo e alle tue dimore.\nVerr\u00f2 all'altare di Dio,\nal Dio della mia gioia, del mio giubilo.\nA te canter\u00f2 con la cetra, Dio, Dio mio.\nPerch\u00e9 ti rattristi, anima mia,\nperch\u00e9 su di me gemi?\nSpera in Dio: ancora potr\u00f2 lodarlo,\nlui, salvezza del mio volto e mio Dio.\n<i>(Salmo 42)</i>", "vangelo": "In quel tempo, disse Ges\u00f9 ai suoi discepoli: \u00abNon sia turbato il vostro cuore. Abbiate fede in Dio e abbiate fede anche in me. Nella casa del Padre mio vi sono molte dimore. Se no, vi avrei mai detto: \u201cVado a prepararvi un posto\u201d? Quando sar\u00f2 andato e vi avr\u00f2 preparato un posto, verr\u00f2 di nuovo e vi prender\u00f2 con me, perch\u00e9 dove sono io siate anche voi. E del luogo dove io vado, conoscete la via\u00bb.\nGli disse Tommaso: \u00abSignore, non sappiamo dove vai; come possiamo conoscere la via?\u00bb.\nGli disse Ges\u00f9: \u00abIo sono la via, la verit\u00e0 e la vita. Nessuno viene al Padre se non per mezzo di me\u00bb.", "medita": "A parole si fa presto a dire di non avere paura, ma la paura si vince solo con la potenza della fiducia che pu\u00f2 vincere ogni turbamento. Ges\u00f9 ci spiega chiaramente il motivo per cui deve andare: la sua partenza ha la funzione di prepararci un posto e rendere quindi possibile una strada.\nTommaso, che fa sempre discorsi concreti, chiede: \u201cSignore non sappiamo dove vai, come possiamo conoscere la via?\u201d. Fa bene Tommaso a fare domande perch\u00e9, come noi, sente il bisogno di capire in concreto e non in astratto le cose che contano. Per\u00f2 il suo domandare nasce non tanto dalla volont\u00e0 di sapere, ma dalla paura di non rivedere pi\u00f9 Ges\u00f9. Forse Tommaso ha vissuto qualche abbandono e questa ferita riemerge sempre nel suo rapporto con Cristo. Tommaso vuole sempre conferme e Ges\u00f9 gliele d\u00e0: \u201cIo sono la Via, la Verit\u00e0 e la Vita. Nessuno viene al Padre se non per mezzo di me\u201d. L'unico modo per uno che ha paura di essere abbandonato \u00e8 abbandonarsi, cio\u00e8 fidarsi.\nCon la sua partenza Ges\u00f9 ci mette di fronte il dramma dell'abbandono, ma lo fa per guarirci: con la sua assenza, infatti, pu\u00f2 avvenire l'incontro con quella verit\u00e0 che tira fuori da ciascuno di noi la libert\u00e0 necessaria per aderire al disegno di Dio.", "riflettere": "Di fronte al mistero della vita e della morte il turbamento \u00e8 esperienza umana che non ci deve spaventare. L'uomo, \u00e8 vero, sente e vive le contraddizioni tra il suo desiderio di vita piena ed il limite dell'esistenza umana, ma porre in Dio il cuore e la fiducia significa riscoprire ogni giorno che Lui \u00e8 la nostra forza, la nostra speranza, la nostra roccia.", "preghfin": "Se sapessimo ascoltare Dio, sentiremmo che ci parla.\nInfatti Dio parla.\nHa parlato per mezzo del suo Vangelo,\nparla per mezzo della vita,\nquesto nuovo Vangelo di cui noi stessi scriviamo ogni giorno una pagina.\n<i>(Michel Quoist)</i>"}