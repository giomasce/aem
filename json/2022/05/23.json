{"day": 23, "month": 5, "year": 2022, "weekday": 1, "date_str": "luned\u00ec 23 maggio 2022", "quotes": "At 16,11-15; Sal 149", "quote_vangelo": "secondo Giovanni (15,26-16,4a)", "curatore": "Centro Diocesano per le Vocazioni di Pisa", "prevangelo": "", "indications": "", "preghiniz": "Lo Spirito del Signore Dio \u00e8 su di me\nperch\u00e9 il Signore mi ha consacrato con l'unzione;\nmi ha mandato a portare il lieto annunzio ai miseri,\na fasciare le piaghe dei cuori spezzati,\na proclamare la libert\u00e0 degli schiavi,\nla scarcerazione dei prigionieri.\n<i>(Isaia 61, 1)</i>", "vangelo": "In quel tempo, disse Ges\u00f9 ai suoi discepoli: \u00abQuando verr\u00e0 il Par\u00e0clito, che io vi mander\u00f2 dal Padre, lo Spirito della verit\u00e0 che procede dal Padre, egli dar\u00e0 testimonianza di me; e anche voi date testimonianza, perch\u00e9 siete con me fin dal principio.\nVi ho detto queste cose perch\u00e9 non abbiate a scandalizzarvi. Vi scacceranno dalle sinagoghe; anzi, viene l'ora in cui chiunque vi uccider\u00e0 creder\u00e0 di rendere culto a Dio. E faranno ci\u00f2, perch\u00e9 non hanno conosciuto n\u00e9 il Padre n\u00e9 me. Ma vi ho detto queste cose affinch\u00e9, quando verr\u00e0 la loro ora, ve ne ricordiate, perch\u00e9 io ve l'ho detto\u00bb.", "medita": "\u201cVerr\u00e0 il Par\u00e0clito e render\u00e0 testimonianza di me\u201d. In questa pericope il Signore promette ai suoi discepoli il dono dello Spirito Santo, dono che si manifester\u00e0 in tutta la sua potenza nel giorno di Pentecoste, quando il volto della Chiesa plasmata dallo Spirito prender\u00e0 forma.\nLo Spirito che procede dal Padre attester\u00e0 che la testimonianza di Ges\u00f9 \u00e8 vera, il Signore rivela il volto del Padre, il Padre glorifica il figlio e lo Spirito Santo rende testimonianza.\nAnche noi, battezzati nell'acqua e nello Spirito, abbiamo riconosciuto che Ges\u00f9 \u00e8 il Signore, siamo chiamati e inviati a rendere testimonianza nel mondo di quell'amore che vuole sanare i cuori e purificare le azioni da ogni male.\nRendere testimonianza vera a Ges\u00f9 \u00e8 diventare scomodi agli occhi del mondo per causa Sua; le resistenze, anche all'interno della Chiesa, e l'indifferenza di molti non devono essere per noi occasione dal desistere nell'annunciare e testimoniare la presenza di Cristo risorto e vivo nel mondo.\nPerseveriamo con costanza nella preghiera e nel comandamento dell'amore, per annunciare la buona novella del regno e rendere testimonianza, come luce che brilla nelle tenebre; lo Spirito verr\u00e0, dar\u00e0 la vittoria dove sembrava la sconfitta, e la Chiesa e il mondo riconosceranno di nuovo che uno solo \u00e8 il Signore che salva.\nCi avviciniamo al giorno in cui la Chiesa fa memoria della Pentecoste: viviamo questa solennit\u00e0 con animo disposto ad accogliere lo Spirito che il Padre manda per mezzo del Figlio; non solo per\u00f2 in questo giorno, ma in ogni giorno, perch\u00e9 si perpetui in noi quello che Lui ci ha insegnato e comandato e con la nostra vita possiamo attestare al mondo che Ges\u00f9 \u00e8 presente e che opera nella sua Chiesa.", "riflettere": "Ci sono delle situazioni e circostanze che mi hanno visto incrociare le braccia, mi sono fatto forza per testimoniare la mia fede, lasciandomi guidare dallo Spirito? Nel credo apostolico professo la fede nello Spirito Santo: credo in questa forza che sostiene il mio cammino?", "preghfin": "O Spirito Santo amore del Padre e del Figlio\nispirami sempre ci\u00f2 che devo pensare,\nci\u00f2 che devo dire e come devo dirlo.\nCi\u00f2 che devo tacere, ci\u00f2 che devo scrivere,\ncome agire e ci\u00f2 che devo fare.\nPer cercare la tua gloria, il bene delle anime\ne la mia santificazione.\nO Ges\u00f9 in te tutta la mia fiducia.\n<i>(Beata Elena Guerra)</i>"}