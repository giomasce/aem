{"day": 12, "month": 5, "year": 2022, "weekday": 4, "date_str": "gioved\u00ec 12 maggio 2022", "quotes": "At 13,13-25; Sal 88", "quote_vangelo": "secondo Giovanni (13,16-20)", "curatore": "Centro Diocesano per le Vocazioni di Pisa", "prevangelo": "", "indications": "", "preghiniz": "Ho trovato Davide, mio servo,\ncon il mio Santo olio l'ho consacrato;\nla mia mano \u00e8 il suo sostegno,\nil mio braccio \u00e8 la sua forza.\nEgli mi invocher\u00e0: Tu sei mio Padre,\nmio Dio e roccia della mia salvezza.\nGli conserver\u00f2 sempre la mia grazia,\nla mia alleanza gli sar\u00e0 fedele.\nStabilir\u00f2 per sempre la sua discendenza,\nil suo trono come i giorni del cielo.\n<i>(Salmo 88)</i>", "vangelo": "[Dopo che ebbe lavato i piedi ai discepoli, Ges\u00f9] disse loro:\n\u00abIn verit\u00e0, in verit\u00e0 io vi dico: un servo non \u00e8 pi\u00f9 grande del suo padrone, n\u00e9 un inviato \u00e8 pi\u00f9 grande di chi lo ha mandato. Sapendo queste cose, siete beati se le mettete in pratica. Non parlo di tutti voi; io conosco quelli che ho scelto; ma deve compiersi la Scrittura: \u201cColui che mangia il mio pane ha alzato contro di me il suo calcagno\u201d. Ve lo dico fin d'ora, prima che accada, perch\u00e9, quando sar\u00e0 avvenuto, crediate che Io Sono. In verit\u00e0, in verit\u00e0 io vi dico: chi accoglie colui che io mander\u00f2, accoglie me; chi accoglie me, accoglie colui che mi ha mandato\u00bb.", "medita": "Dopo la lavanda dei piedi Ges\u00f9 si intrattiene con i suoi discepoli spiegando loro il significato di ci\u00f2 che ha fatto: \u201cVi ho dato un esempio affinch\u00e9 voi facciate come io ho fatto a voi\u201d. L'esempio di Ges\u00f9 non \u00e8 tanto quello di aver lavato i piedi agli Apostoli, quanto piuttosto quello dell'umilt\u00e0 e della carit\u00e0 con cui, senza curarsi affatto della sua dignit\u00e0 di Maestro e Signore, si pone al servizio di chi \u00e8 meno di Lui.\nProprio in quel gruppo, Egli rivela, ci sar\u00e0 uno che, pur essendo dei suoi, lo tradir\u00e0. \u00c8 un evento veramente terrificante, ma necessario per confermare la fede dei suoi discepoli che riconosceranno chi \u00e8 veramente Lui dopo la sua morte.\nIl Vangelo di oggi ci porta a riflettere sulla missione dell'essere mandati e dell'accogliere il Padre che lo ha mandato. Siamo in genere portati a vedere i missionari come persone che fanno scelte radicali per condividere la vita con gli altri e annunciare il Vangelo ai popoli lontani. In realt\u00e0 ciascuno di noi \u00e8 inviato dal Signore a raccontare con la sua vita la sua esperienza di fede l\u00e0 dove vive. Alla base di tutto resta l'incontro intimo e personale con Dio e ciascuno di noi, come ogni credente, deve sentire la sfida ad annunciare il Vangelo e l'immensa tenerezza di Dio.", "riflettere": "Il brano si conclude con Ges\u00f9 che proclama che l'accoglienza riservata alla sua persona e ai suoi inviati in realt\u00e0 \u00e8 fatta al Padre. Queste parole relative all'accoglienza di Ges\u00f9 probabilmente vogliono insinuare, per antitesi, la gravit\u00e0 del rifiuto del Cristo da parte del traditore. L'invito di Ges\u00f9 a seguirlo: che cosa significa per me concretamente? Come diventa programma di vita?", "preghfin": "Signore, quando ho fame, dammi qualcuno che ha bisogno di cibo;\nquando ho sete, mandami qualcuno che ha bisogno di una bevanda;\nquando ho freddo, mandami qualcuno da scaldare;\nquando ho un dispiacere, offrimi qualcuno da consolare;\nquando la mia croce diventa pesante, fammi condividere la croce di un altro;\nquando sono povero, guidami da qualcuno nel bisogno;\nquando non ho tempo, dammi qualcuno che io possa aiutare per qualche momento;\nquando sono umiliato, fa' che io abbia qualcuno da lodare;\nquando sono scoraggiato, mandami qualcuno da incoraggiare;\nquando io ho bisogno della comprensione degli altri,\ndammi qualcuno che ha bisogno della mia;\nquando ho bisogno che ci si occupi di me, mandami qualcuno di cui occuparmi;\nquando penso solo a me stesso, attira la mia attenzione su un'altra persona.\n<i>(Santa Madre Teresa di Calcutta)</i>"}