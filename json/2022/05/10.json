{"day": 10, "month": 5, "year": 2022, "weekday": 2, "date_str": "marted\u00ec 10 maggio 2022", "quotes": "At 11,19-26; Sal 86", "quote_vangelo": "secondo Giovanni (10,22-30)", "curatore": "Centro Diocesano per le Vocazioni di Pisa", "prevangelo": "", "indications": "", "preghiniz": "Sui monti santi egli l'ha fondata;\nil Signore ama le porte di Sion\npi\u00f9 di tutte le dimore di Giacobbe.\nDi te si dicono cose gloriose,\ncitt\u00e0 di Dio!\nIscriver\u00f2 Raab e Babilonia\nfra quelli che mi riconoscono;\necco Filistea, Tiro ed Etiopia:\nl\u00e0 costui \u00e8 nato.\nSi dir\u00e0 di Sion:\n\u00abL'uno e l'altro in essa sono nati\ne lui, l'Altissimo, la mantiene salda\u00bb.\nIl Signore registrer\u00e0 nel libro dei popoli:\n\u00abL\u00e0 costui \u00e8 nato\u00bb.\nE danzando canteranno:\n\u00abSono in te tutte le mie sorgenti\u00bb.\n<i>(Salmo 86)</i>", "vangelo": "Ricorreva, in quei giorni, a Gerusalemme la festa della Dedicazione. Era inverno. Ges\u00f9 camminava nel tempio, nel portico di Salomone. Allora i Giudei gli si fecero attorno e gli dicevano: \u00abFino a quando ci terrai nell'incertezza? Se tu sei il Cristo, dillo a noi apertamente\u00bb.\nGes\u00f9 rispose loro: \u00abVe l'ho detto, e non credete; le opere che io compio nel nome del Padre mio, queste danno testimonianza di me. Ma voi non credete perch\u00e9 non fate parte delle mie pecore. Le mie pecore ascoltano la mia voce e io le conosco ed esse mi seguono. Io do loro la vita eterna e non andranno perdute in eterno e nessuno le strapper\u00e0 dalla mia mano. Il Padre mio, che me le ha date, \u00e8 pi\u00f9 grande di tutti e nessuno pu\u00f2 strapparle dalla mano del Padre. Io e il Padre siamo una cosa sola\u00bb.", "medita": "Tutti pensiamo al pastore che va in cerca della pecora che si \u00e8 persa e che la riporta caricandosela sulle spalle. Ma il pastore di Giovanni, quello di cui si parla nel vangelo di oggi, assume altre caratteristiche: \u00e8 duro e determinato e lotta strenuamente per difendere il gregge dai lupi e dai mercenari. Un pastore che veglia, che lotta, disposto a dare la propria vita per la salvezza del gregge, diversamente da come fanno i pastori per professione. Ges\u00f9 ci sta dicendo che siamo nelle sue mani, in mani sicure, che nessuno ci strapper\u00e0 mai dal suo abbraccio, che solo in lui riceviamo la vita dell'Eterno. Ma per seguirlo occorre ascoltarlo e riconoscere la sua voce, cio\u00e8 frequentare la sua Parola, meditarla assiduamente. Ci conosce, il Maestro. Conosce il nostro limite, la nostra fatica, ma anche la nostra costanza e la gioia che abbiamo nell'amarlo. E Ges\u00f9, oggi, ci esorta: niente ti strapper\u00e0 dal mio abbraccio. Non il dolore, non la malattia, non la morte, non l'odio, non la fragilit\u00e0, non il peccato, non l'indifferenza, non la contraddizione di esistere. Nulla. Nulla ci pu\u00f2 rapire, strappare, togliere da Lui. Siamo di Cristo, ci ha pagati a caro prezzo. Siamo di Cristo. (Paolo Curtaz)", "riflettere": "Esaminiamoci ora se siamo nel numero di quelle pecorelle che ascoltano la voce ed obbediscono ai comandi del divino Pastore. Egli ci chiama talora ai pascoli erbosi, ad apprendere le divine Verit\u00e0, ad ascoltare la parola di Dio\u2026 E noi?", "preghfin": "Signore Ges\u00f9, Buon Pastore,\nti ringraziamo per considerarci tue pecorelle.\nTi apparteniamo. Fa' che dipendiamo solamente da te.\nFa' che comprendiamo che solo tu sei il signore delle nostre vite\ne sappiamo seguirti con amore. Amen."}