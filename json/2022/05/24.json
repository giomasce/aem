{"day": 24, "month": 5, "year": 2022, "weekday": 2, "date_str": "marted\u00ec 24 maggio 2022", "quotes": "At 16,22-34; Sal 137", "quote_vangelo": "secondo Giovanni (16,5-11)", "curatore": "Centro Diocesano per le Vocazioni di Pisa", "prevangelo": "", "indications": "", "preghiniz": "O Ges\u00f9,\nche nel prendere congedo dai tuoi apostoli e dalla tua vita terrena\nhai lasciato agli uomini la consolazione del Paraclito,\nrinnova ora in noi la forza del tuo Spirito Santo,\naffinch\u00e9 spenga il rumore delle nostre parole,\ndei nostri affanni,\ndelle nostre quotidiane paure,\ne ci apra il cuore all'ascolto fiducioso della Parola,\ndoni vigore ai nostri propositi di bene,\nci ricolmi di fiducia nella promessa del Padre.", "vangelo": "In quel tempo, disse Ges\u00f9 ai suoi discepoli: \u00abOra vado da colui che mi ha mandato e nessuno di voi mi domanda: \u201cDove vai?\u201d. Anzi, perch\u00e9 vi ho detto questo, la tristezza ha riempito il vostro cuore. Ma io vi dico la verit\u00e0: \u00e8 bene per voi che io me ne vada, perch\u00e9, se non me ne vado, non verr\u00e0 a voi il Par\u00e0clito; se invece me ne vado, lo mander\u00f2 a voi. E quando sar\u00e0 venuto, dimostrer\u00e0 la colpa del mondo riguardo al peccato, alla giustizia e al giudizio. Riguardo al peccato, perch\u00e9 non credono in me; riguardo alla giustizia, perch\u00e9 vado al Padre e non mi vedrete pi\u00f9; riguardo al giudizio, perch\u00e9 il principe di questo mondo \u00e8 gi\u00e0 condannato\u00bb.", "medita": "Durante quell'ultima cena che gi\u00e0 aveva il sapore di un addio, Ges\u00f9 annuncia con chiarezza l'imminente distacco: un disegno pi\u00f9 grande lo spinge a dover lasciare le persone che ama e con cui ha condiviso il meglio del suo tempo. Egli \u00e8 ben consapevole della necessit\u00e0 di un tale distacco e del bene che ne conseguir\u00e0, ma non pu\u00f2 fare a meno di provare tristezza, forse gi\u00e0 un po' di paura.\nDio prova tristezza. L'esperienza umana di Ges\u00f9 arricchisce Dio di questa emozione preziosa e allo stesso tempo le dona una grande dignit\u00e0. Anche i discepoli provano tristezza, ma questa li porta ad essere talmente preoccupati dell'avvenire, del posto vuoto che la partenza del maestro potr\u00e0 lasciare, da diventare incapaci di mettersi nei panni di Ges\u00f9; nessuno osa domandargli \u201cDove vai?\u201d.\nLa tristezza di Ges\u00f9, invece, squarcia il cuore di Dio lasciandone fuoriuscire tutta la sua misericordia, il suo amore per l'uomo. Ges\u00f9 non \u00e8 irrigidito dalla paura, ma riesce ad accoglierla come uno spazio di possibilit\u00e0: la possibilit\u00e0 di fidarsi dell'amore del Padre, che se anche permette ad una sofferenza o ad una disgrazia di toccare i suoi figli, non ritira mai la promessa di una pienezza di vita.\nNei <i>Promessi Sposi</i>, Lucia, costretta a lasciare il suo paese proprio quando stava per ottenere tutto ci\u00f2 che aveva desiderato, prova grande tristezza nel congedarsi dai suoi monti, dai suoi affetti, dai suoi sogni; ma la celebre pagina manzoniana dell'addio ai monti non si conclude nella tristezza n\u00e9 nella paura, bens\u00ec nella consapevolezza che \u00abQuegli che dava a voi tanta giocondit\u00e0 \u00e8 da per tutto; ed Egli non turba mai la gioia dei suoi figli, se non per prepararne loro una pi\u00f9 certa e maggiore\u00bb.", "riflettere": "Fidarsi non vuol dire avere certezza che l'amarezza di oggi possa fruttarmi la serenit\u00e0 di domani\u2026 Quand'\u00e8 l'ultima volta in cui ho avuto paura di fare una scelta o di affrontare una situazione triste e sono riuscito a fidarmi di qualcun altro (un genitore, un amico pi\u00f9 grande, un educatore)?", "preghfin": "Chiunque tu sia,\nche, nello scorrere di questo mondo, ti sembra di fluttuare tra marosi e tempeste\npiuttosto che camminare sulla solida terra,\nnon distogliere gli occhi dal fulgore di questa stella,\nse non vuoi essere travolto dalle tempeste.\nSe insorgeranno i venti delle tentazioni,\nse incorrerai negli scogli delle tribolazioni,\nguarda la stella, invoca Maria.\nNei pericoli, nelle paure, nei momenti di dubbio,\npensa a Maria, invoca Maria.\n<i>(San Bernardo di Chiaravalle)</i>"}