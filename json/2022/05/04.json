{"day": 4, "month": 5, "year": 2022, "weekday": 3, "date_str": "mercoled\u00ec 4 maggio 2022", "quotes": "At 8,1b-8; Sal 65", "quote_vangelo": "secondo Giovanni (6,35-40)", "curatore": "Centro Diocesano per le Vocazioni di Pisa", "prevangelo": "", "indications": "", "preghiniz": "Venite, cantiamo al Signore,\nAccostiamoci a lui per rendergli grazie,\na lui acclamiamo con canti di gioia.\nEntrate: prostrati, adoriamo,\nin ginocchio davanti al Signore che ci ha fatti.\n\u00c8 lui il nostro Dio e noi il popolo del suo pascolo,\nil gregge che egli conduce.", "vangelo": "In quel tempo, disse Ges\u00f9 alla folla: \u00abIo sono il pane della vita; chi viene a me non avr\u00e0 fame e chi crede in me non avr\u00e0 sete, mai! Vi ho detto per\u00f2 che voi mi avete visto, eppure non credete. Tutto ci\u00f2 che il Padre mi d\u00e0, verr\u00e0 a me: colui che viene a me, io non lo caccer\u00f2 fuori, perch\u00e9 sono disceso dal cielo non per fare la mia volont\u00e0, ma la volont\u00e0 di colui che mi ha mandato. E questa \u00e8 la volont\u00e0 di colui che mi ha mandato: che io non perda nulla di quanto egli mi ha dato, ma che lo risusciti nell'ultimo giorno. Questa infatti \u00e8 la volont\u00e0 del Padre mio: che chiunque vede il Figlio e crede in lui abbia la vita eterna; e io lo risusciter\u00f2 nell'ultimo giorno\u00bb.", "medita": "\u201cIo sono il Pane della Vita\u201d. Il brano che abbiamo letto ci porta subito in alto, per la prima volta nel Vangelo di Giovanni, proprio in questo versetto, Ges\u00f9 svela la sua identit\u00e0: \u201cIo sono\u201d! In questo caso \u00e8 Lui che si autoproclama. Nel libro dell'Esodo, invece, \u00e8 Mos\u00e8 che chiede a Dio di rivelargli il suo nome (Es 3, 14). Ges\u00f9, Dio, Figlio di Dio, si dichiara quindi \u201cil Pane della Vita\u201d, perch\u00e9 \u201cil\u201d e non semplicemente \u201cPane di Vita\u201d? In questo caso l'articolo significa tutta la particolarit\u00e0 di questo pane, ben diverso dall'altro pane, la manna, donato da Dio al suo popolo nel deserto per sfamarlo giorno dopo giorno lungo tutto il cammino verso la terra promessa (Es 16, 4). Ges\u00f9 \u00e8 il Verbo, il <i>Logos</i> di Dio fatto carne, ecco cos'\u00e8 questo pane! La fame e la sete umana \u201cdi senso\u201d \u00e8 cos\u00ec colmata dalla rivelazione di Ges\u00f9, di colui che sa di dove viene e dove va (Gv 8, 14). I versetti 36--40 sono imperniati su due verbi \u201cvedere\u201d e \u201ccredere\u201d; al centro viene proclamata la volont\u00e0 salvifica di Dio (Gv 6, 39). Il Padre chiede al Figlio di \u201cnon perdere nulla di quello che Lui gli ha dato, ma di risuscitarlo nell'ultimo giorno\u201d. Dove possiamo \u201cvedere\u201d il Signore? Nel fratello da amare. E se questo amore concreto al fratello penetra nel nostro cuore, ecco che diventa per noi possibile non solo vedere ma anche \u201ccredere\u201d alla sua Parola salvifica. La fede \u00e8 la condizione per partecipare fin d'ora e nella resurrezione finale alla vita eterna, che \u00e8 la vita divina (Gv 40).", "riflettere": "Quante volte nella nostra vita abbiamo \u201cvisto\u201d il Signore? Gli abbiamo sempre creduto? Pensiamo al \u201cgiudizio finale\u201d descritto da Matteo nel suo Vangelo (Mt 25, 31--46): \u201cQuando mai Signore ti abbiamo visto?\u201d. Quanto \u00e8 difficile riuscire a vedere Ges\u00f9 nel fratello e quanto \u00e8 difficile credere nel suo Amore! Eppure \u00e8 proprio questo duplice atto di fede che il Vangelo di oggi ci chiede di compiere.", "preghfin": "Ti preghiamo o Signore per tutte le vocazioni laicali,\nperch\u00e9 i Laici, nell'incontro con Te nell'Eucarestia e nel fratello\ne credendo alla Tua Parola, aprano i loro cuori alla tua chiamata\ne possano donarsi a Te, nel loro stato,\ncome sposi, genitori, educatori, catechisti, ministri, lavoratori,\nportando a tutti gli uomini la salvezza operata dalla redenzione\ne ordinare effettivamente il mondo intero a Cristo."}