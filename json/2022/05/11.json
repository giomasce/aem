{"day": 11, "month": 5, "year": 2022, "weekday": 3, "date_str": "mercoled\u00ec 11 maggio 2022", "quotes": "At 12,24-13,5; Sal 66", "quote_vangelo": "secondo Giovanni (12,44-50)", "curatore": "Centro Diocesano per le Vocazioni di Pisa", "prevangelo": "", "indications": "", "preghiniz": "Lasciamo la paura alle spalle:\nDio \u00e8 con noi.\nSappiamo affrontare le difficolt\u00e0 della vita:\nDio \u00e8 con noi, non ci abbandona.\nPossiamo affrontare il fuoco, l'acqua:\nDio \u00e8 con noi, ci far\u00e0 attraversare indenni i pericoli.\nLodiamo Dio e sentiamoci in pace con Lui\nperch\u00e9 giudica con giustizia e amore.\nSignore, fa' che siamo degni del tuo amore incondizionato,\ndella tua misericordia inesauribile.\nSignore, fa' che possiamo sentirti vicino come Padre buono\nche ci spalanca sempre le braccia pronto al perdono.", "vangelo": "In quel tempo, Ges\u00f9 esclam\u00f2: \u00abChi crede in me, non crede in me ma in colui che mi ha mandato; chi vede me, vede colui che mi ha mandato. Io sono venuto nel mondo come luce, perch\u00e9 chiunque crede in me non rimanga nelle tenebre.\nSe qualcuno ascolta le mie parole e non le osserva, io non lo condanno; perch\u00e9 non sono venuto per condannare il mondo, ma per salvare il mondo.\nChi mi rifiuta e non accoglie le mie parole, ha chi lo condanna: la parola che ho detto lo condanner\u00e0 nell'ultimo giorno. Perch\u00e9 io non ho parlato da me stesso, ma il Padre, che mi ha mandato, mi ha ordinato lui di che cosa parlare e che cosa devo dire. E io so che il suo comandamento \u00e8 vita eterna. Le cose dunque che io dico, le dico cos\u00ec come il Padre le ha dette a me\u00bb.", "medita": "Sono parole chiare, lapidarie, vigorose. Sono come un riassunto di tutto quello che Ges\u00f9 ha predicato fino ad ora. C'\u00e8 un \u201cfilo diretto\u201d con il Padre: dietro ogni sua parola, ogni sua azione c'\u00e8 il Padre: \u00e8 la sua obbedienza che colpisce, un'obbedienza che arriver\u00e0 fino alla croce.\nGes\u00f9 \u00e8 parte di un grande disegno di redenzione voluto dal Padre, disegno che Egli ha accettato: \u201cIl suo comandamento \u00e8 vita eterna\u201d. Ges\u00f9 \u00e8 il grande intermediario tra noi ed il Padre, ci aiuta a capirlo, fatto uomo come noi ma portavoce di una realt\u00e0 pi\u00f9 grande: \u201cCi\u00f2 che dico lo dico come il Padre me l'ha detto\u201d. Quale grande disegno ha ideato il Padre: mandare il Figlio in forma umana cos\u00ec vicino a noi, nella piccola realt\u00e0 di Nazareth, falegname come il Padre terreno, devoto alla madre Maria, amoroso con i discepoli ed i seguaci, ma al tempo stesso capace di grandi \u201clezioni\u201d. Ci \u201cporge\u201d la parola del Padre in modo chiaro, comprensibile; \u00e8 la nostra luce che ci trae fuori dalle tenebre, ci mostra la via sicura per la nostra salvezza.\nSe ci sar\u00e0 una condanna sar\u00e0 solo nell'ultimo giorno. Ma c'\u00e8 spazio di perdono fino alla fine. Pensiamo al malfattore crocifisso con Cristo: la braccia del Padre sono aperte per ricevere il peccatore pentito.", "riflettere": "Quanto riusciamo veramente ad ascoltare le parole di Ges\u00f9 che sono le parole del Padre?\nL'ascolto nella nostra societ\u00e0 dove ognuno vuole essere protagonista \u00e8 diventato difficile. Il vero ascolto, la condivisione, la riflessione, il silenzio: nessuno ascolta pi\u00f9 nessuno, nessuno sa fare pi\u00f9 silenzio. Abbiamo perso il senso della contemplazione, siamo soli, vuoti e rumorosi.\nImpegniamoci a cercare veramente questo contatto profondo con la Sua parola, \u201centriamo\u201d nel suo messaggio d'amore e dimentichiamoci di noi, quel noi che percepiamo sempre maiuscolo.", "preghfin": "Possa la nostra fede essere forte;\npossa la nostra fede essere salda.\nPossa essere fondata sulla parola di Dio,\nsulla profonda conoscenza del messaggio del Vangelo\ne soprattutto della vita, della persona e dell'opera di Cristo.\n<i>(Giovanni Paolo II)</i>"}