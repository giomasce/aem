{"day": 1, "month": 5, "year": 2022, "weekday": 7, "date_str": "domenica 1 maggio 2022", "quotes": "At 5,27b-32.40b-41; Sal 29; Ap 5,11-14", "quote_vangelo": "secondo Giovanni (21,1-19)", "curatore": "Centro Diocesano per le Vocazioni di Pisa", "prevangelo": "", "indications": "San Giuseppe lavoratore\nTempo di Pasqua\nSalterio: terza settimana", "preghiniz": "Ti esalter\u00f2, Signore, perch\u00e9 mi hai risollevato,\nnon hai permesso ai miei nemici di gioire su di me.\nSignore, hai fatto risalire la mia vita dagli inferi,\nmi hai fatto rivivere perch\u00e9 non scendessi nella fossa.\n<i>(Salmo 29)</i>", "vangelo": "In quel tempo, Ges\u00f9 si manifest\u00f2 di nuovo ai discepoli sul mare di Tiber\u00ecade. E si manifest\u00f2 cos\u00ec: si trovavano insieme Simon Pietro, Tommaso detto D\u00ecdimo, Natana\u00e8le di Cana di Galilea, i figli di Zebed\u00e8o e altri due discepoli. Disse loro Simon Pietro: \u00abIo vado a pescare\u00bb. Gli dissero: \u00abVeniamo anche noi con te\u00bb. Allora uscirono e salirono sulla barca; ma quella notte non presero nulla.\nQuando gi\u00e0 era l'alba, Ges\u00f9 stette sulla riva, ma i discepoli non si erano accorti che era Ges\u00f9. Ges\u00f9 disse loro: \u00abFiglioli, non avete nulla da mangiare?\u00bb. Gli risposero: \u00abNo\u00bb. Allora egli disse loro: \u00abGettate la rete dalla parte destra della barca e troverete\u00bb. La gettarono e non riuscivano pi\u00f9 a tirarla su per la grande quantit\u00e0 di pesci. Allora quel discepolo che Ges\u00f9 amava disse a Pietro: \u00ab\u00c8 il Signore!\u00bb. Simon Pietro, appena ud\u00ec che era il Signore, si strinse la veste attorno ai fianchi, perch\u00e9 era svestito, e si gett\u00f2 in mare. Gli altri discepoli invece vennero con la barca, trascinando la rete piena di pesci: non erano infatti lontani da terra se non un centinaio di metri.\nAppena scesi a terra, videro un fuoco di brace con del pesce sopra, e del pane. Disse loro Ges\u00f9: \u00abPortate un po' del pesce che avete preso ora\u00bb. Allora Simon Pietro sal\u00ec nella barca e trasse a terra la rete piena di centocinquantatr\u00e9 grossi pesci. E bench\u00e9 fossero tanti, la rete non si squarci\u00f2. Ges\u00f9 disse loro: \u00abVenite a mangiare\u00bb. E nessuno dei discepoli osava domandargli: \u00abChi sei?\u00bb, perch\u00e9 sapevano bene che era il Signore.\nGes\u00f9 si avvicin\u00f2, prese il pane e lo diede loro, e cos\u00ec pure il pesce. Era la terza volta che Ges\u00f9 si manifestava ai discepoli, dopo essere risorto dai morti.\nQuand'ebbero mangiato, Ges\u00f9 disse a Simon Pietro: \u00abSimone, figlio di Giovanni, mi ami pi\u00f9 di costoro?\u00bb. Gli rispose: \u00abCerto, Signore, tu lo sai che ti voglio bene\u00bb. Gli disse: \u00abPasci i miei agnelli\u00bb. Gli disse di nuovo, per la seconda volta: \u00abSimone, figlio di Giovanni, mi ami?\u00bb. Gli rispose: \u00abCerto, Signore, tu lo sai che ti voglio bene\u00bb. Gli disse: \u00abPascola le mie pecore\u00bb. Gli disse per la terza volta: \u00abSimone, figlio di Giovanni, mi vuoi bene?\u00bb. Pietro rimase addolorato che per la terza volta gli domandasse: \u00abMi vuoi bene?\u00bb, e gli disse: \u00abSignore, tu conosci tutto; tu sai che ti voglio bene\u00bb. Gli rispose Ges\u00f9: \u00abPasci le mie pecore. In verit\u00e0, in verit\u00e0 io ti dico: quando eri pi\u00f9 giovane ti vestivi da solo e andavi dove volevi; ma quando sarai vecchio tenderai le tue mani, e un altro ti vestir\u00e0 e ti porter\u00e0 dove tu non vuoi\u00bb. Questo disse per indicare con quale morte egli avrebbe glorificato Dio. E, detto questo, aggiunse: \u00abSeguimi\u00bb.", "medita": "Il luogo protagonista di questo racconto del Vangelo \u00e8 il mare di Tiberiade, detto anche mare di Galilea o lago di Genezaret, a seconda della localit\u00e0 da cui prende il nome, in quelle rive dove tutto era incominciato per i primi discepoli che avevano seguito Ges\u00f9.\n\u00c8 di Pietro l'iniziativa di andare a pescare come per fare, di nuovo, quello che lui e i suoi compagni sapevano fare, anche se di fatto la pesca sar\u00e0 infruttuosa. Sembra quasi che i discepoli vogliano ricominciare la vita a modo loro nell'incapacit\u00e0 di comprendere appieno il mistero della Passione, Morte e Risurrezione di Ges\u00f9. In questa situazione appare il Maestro.\n\u00c8 Giovanni a riconoscerlo, ma Pietro compie un gesto di grande rispetto nei confronti di Ges\u00f9: pur dovendosi tuffare in mare si riveste, stringendo la veste ai fianchi perch\u00e9 non lo intralci durante la nuotata; non sarebbe stato opportuno rincontrare il Maestro solo con le \u201cvesti della pesca\u201d. Pietro \u00e8 tutto qui, in questo gesto: un uomo semplice che dimostra il suo grande amore non a parole, ma che sa di essere \u201cpiccolo\u201d di fronte al suo Signore. E proprio della sua capacit\u00e0 di amare gli viene chiesto conto dal Maestro poco dopo. Per tre volte, come per fargli capire bene quello che questo amore significher\u00e0.\nSiamo con te Pietro, trepidanti di fronte alla domanda che a ognuno il Signore rivolge: \u00abMi ami?\u00bb.\nNon importa se abbiamo rinnegato, n\u00e9 se siamo tornati a pescare pesci invece che uomini; quello che conta \u00e8 se siamo capaci di un amore che chiede tutto: i pensieri, gli affetti, la vita. Davanti al Signore, Pietro ritorna a essere semplicemente Simone, \u201cnudo\u201d, anche se si era rivestito, perch\u00e9 il Signore, che conosce tutto, ci vede cos\u00ec come siamo e ci chiama cos\u00ec. E sar\u00e0 Simone quella roccia su cui si costituir\u00e0 la Chiesa nascente.", "riflettere": "Nell'amore sono stato generato nella Chiesa. E un giorno nascer\u00f2 nell'Amore che \u00e8 Dio stesso. Christian mi ami? La domanda mi perseguita attraverso qualsiasi rinnegamento. Posso dire di s\u00ec, ma a voce bassa, come un soffio, un soffio che non \u00e8 il mio\u2026 (Chrisian De Cherg\u00e9, <i>L'Altro, l'Atteso</i>)", "preghfin": "Signore Ges\u00f9, tu che hai permesso che Pietro passasse per tante paure,\nperch\u00e9 risplendesse in lui la verit\u00e0 del Vangelo che doveva manifestare agli altri,\nfa' che anche noi ci lasciamo amare da te nelle nostre prove.\nFa' che riconosciamo la tua bont\u00e0,\nfa' che ci lasciamo amare e conquistare dalla tua croce\nper poterti conoscere come tu sei, cio\u00e8 il Dio che ci ama,\ne per poter con gioia partecipare alla tua gloria e proclamarla agli altri.\nTu che vivi e regni nei secoli dei secoli. Amen.\n<i>(Carlo Maria Martini)</i>"}