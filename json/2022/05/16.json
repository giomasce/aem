{"day": 16, "month": 5, "year": 2022, "weekday": 1, "date_str": "luned\u00ec 16 maggio 2022", "quotes": "At 14,5-18; Sal 113", "quote_vangelo": "secondo Giovanni (14,21-26)", "curatore": "Centro Diocesano per le Vocazioni di Pisa", "prevangelo": "", "indications": "", "preghiniz": "Lodate, servi del Signore,\nlodate il nome del Signore.\nSia benedetto il nome del Signore,\nda ora e per sempre.\nDal sorgere del sole al suo tramonto\nsia lodato il nome del Signore\nSu tutte le genti eccelso \u00e8 il Signore,\npi\u00f9 alta dei cieli \u00e8 la sua gloria.\nChi \u00e8 come il Signore, nostro Dio,\nche siede nell'alto\ne si china a guardare\nsui cieli e sulla terra?\n<i>(Salmo 113)</i>", "vangelo": "In quel tempo, Ges\u00f9 disse ai suoi discepoli: \u00abChi accoglie i miei comandamenti e li osserva, questi \u00e8 colui che mi ama. Chi ama me sar\u00e0 amato dal Padre mio e anch'io lo amer\u00f2 e mi manifester\u00f2 a lui\u00bb.\nGli disse Giuda, non l'Iscari\u00f2ta: \u00abSignore, come \u00e8 accaduto che devi manifestarti a noi, e non al mondo?\u00bb. Gli rispose Ges\u00f9: \u00abSe uno mi ama, osserver\u00e0 la mia parola e il Padre mio lo amer\u00e0 e noi verremo a lui e prenderemo dimora presso di lui. Chi non mi ama, non osserva le mie parole; e la parola che voi ascoltate non \u00e8 mia, ma del Padre che mi ha mandato. Vi ho detto queste cose mentre sono ancora presso di voi. Ma il Par\u00e0clito, lo Spirito Santo che il Padre mander\u00e0 nel mio nome, lui vi insegner\u00e0 ogni cosa e vi ricorder\u00e0 tutto ci\u00f2 che io vi ho detto\u00bb.", "medita": "Lo scambio di amore che si stabilisce tra il Padre e il credente \u00e8 attribuibile sostanzialmente all'Amore di Dio. Infatti, \u00e8 lui che ci ha amato e con il dono della vita ci ha offerto anche la possibilit\u00e0 di una comunione d'amore con lui. Questa offerta d'amore da parte del Padre non pu\u00f2 realizzarsi senza la libera adesione e collaborazione dell'uomo che il Vangelo di Giovanni racchiude nella frase \u201c osservare i miei [di Ges\u00f9] comandamenti\u201d. Non \u00e8 una legge imposta dall'alto ed esterna all'uomo, ma \u00e8 la legge stessa dell'amore che Ges\u00f9 ha rivelato al mondo.\nOsservare i comandamenti significa aprirsi alla rivelazione di un amore pi\u00f9 forte dell'egoismo, del potere, un amore che proviene dal Padre e che \u00e8 in grado di trasformare tutte le nostre relazioni.", "riflettere": "La potenza dello Spirito Santo, il cui nome \u00e8 Paraclito (ossia \u201cchiamato a stare presso di noi\u201d) ci insegner\u00e0 e ricorder\u00e0 ai discepoli tutto ci\u00f2 che riguarda il Figlio e il Padre. Invochiamo ogni giorno lo Spirito Santo perch\u00e9 sia guida dei nostri passi e illumini le scelte e ci avvicini sempre pi\u00f9 all'amore del Figlio e del Padre.", "preghfin": "Vieni, o Spirito Santo, Santificatore Onnipotente, Dio d'amore.\nTu che hai ricolmato di grazie la Vergine Maria,\nche hai prodigiosamente trasformato i cuori degli apostoli,\nche hai infuso un miracoloso eroismo in tutti i tuoi martiri,\nvieni a santificarci.\nIllumina la nostra mente, fortifica la nostra volont\u00e0,\npurifica la nostra coscienza, infiamma il nostro cuore\ne preservaci dalla sventura di resistere alle tue ispirazioni.\nAmen."}