{"day": 31, "month": 3, "year": 2022, "weekday": 4, "date_str": "gioved\u00ec 31 marzo 2022", "quotes": "Es 32,7-14; Sal 105", "quote_vangelo": "secondo Giovanni (5,31-47)", "curatore": "Monica e Giuseppe Lami", "prevangelo": "", "indications": "", "preghiniz": "Dio della luce, manda su di me il tuo Spirito Santo\naffinch\u00e9 attraverso l'ascolto delle Scritture\nriceva la tua parola,\nattraverso la meditazione\naccresca la conoscenza di te\ne attraverso la preghiera\ncontempli il volto amato\ndi Ges\u00f9 Cristo tuo Figlio,\nche vive e regna con te e lo Spirito Santo\nora e nei secoli dei secoli.\nAmen.", "vangelo": "In quel tempo, Ges\u00f9 disse ai Giudei: \u00abSe fossi io a testimoniare di me stesso, la mia testimonianza non sarebbe vera. C'\u00e8 un altro che d\u00e0 testimonianza di me, e so che la testimonianza che egli d\u00e0 di me \u00e8 vera.\nVoi avete inviato dei messaggeri a Giovanni ed egli ha dato testimonianza alla verit\u00e0. Io non ricevo testimonianza da un uomo; ma vi dico queste cose perch\u00e9 siate salvati. Egli era la lampada che arde e risplende, e voi solo per un momento avete voluto rallegrarvi alla sua luce.\nIo per\u00f2 ho una testimonianza superiore a quella di Giovanni: le opere che il Padre mi ha dato da compiere, quelle stesse opere che io sto facendo, testimoniano di me che il Padre mi ha mandato. E anche il Padre, che mi ha mandato, ha dato testimonianza di me. Ma voi non avete mai ascoltato la sua voce n\u00e9 avete mai visto il suo volto, e la sua parola non rimane in voi; infatti non credete a colui che egli ha mandato.\nVoi scrutate le Scritture, pensando di avere in esse la vita eterna: sono proprio esse che danno testimonianza di me. Ma voi non volete venire a me per avere vita.\nIo non ricevo gloria dagli uomini. Ma vi conosco: non avete in voi l'amore di Dio. Io sono venuto nel nome del Padre mio e voi non mi accogliete; se un altro venisse nel proprio nome, lo accogliereste. E come potete credere, voi che ricevete gloria gli uni dagli altri, e non cercate la gloria che viene dall'unico Dio?\nNon crediate che sar\u00f2 io ad accusarvi davanti al Padre; vi \u00e8 gi\u00e0 chi vi accusa: Mos\u00e8, nel quale riponete la vostra speranza. Se infatti credeste a Mos\u00e8, credereste anche a me; perch\u00e9 egli ha scritto di me. Ma se non credete ai suoi scritti, come potrete credere alle mie parole?\u00bb.", "medita": "Nostro Signore Ges\u00f9 Cristo non ha certo bisogno della gloria del mondo, ma non possiamo certo dire lo stesso di noi. Cos\u00ec come i Giudei, anche noi abbiamo paura di non essere importanti, di non essere veduti e considerati dagli altri, e ci troviamo a dover assolutamente escogitare qualcosa per essere protagonisti e conquistarci un ruolo.\nLa Quaresima ci accompagna alla verit\u00e0; ci aiuta a scoprire che, come tra i Giudei, anche nelle nostre famiglie, come negli uffici, nei gruppi di amici, in parrocchia, tutti cerchiamo gloria gli uni dagli altri, ovvero la vanagloria, fumo, tutta apparenza e nessuna sostanza. \u201cChi cede a questa vanit\u00e0 autoreferenziale in fondo nasconde una miseria molto grande\u201d (Cardinale Jorge Bergoglio). O viviamo per cercare la gloria del mondo o viviamo alla ricerca e nel desiderio della gloria di Dio.\nChe cosa significa cercare \u201cla gloria che viene dall'unico Dio?\u201d. Che tipo di gloria \u00e8 mai questa? La gloria che viene da Dio \u00e8 compiacere Dio facendosi umili e vivendo non mettendo noi stessi al centro della nostra vita, bens\u00ec Cristo. In questo modo da umili verremo esaltati da Dio il giorno tremendo e gioioso dell'incontro con Lui, perch\u00e9 riconosciuti da Lui. La conversione del cuore, che cerchiamo nella Quaresima, inizi con l'abbandonare la superbia che vuole sempre piacere e che brama il consenso degli altri per fare spazio alla fede in colui che ci salva dalla morte del peccato.", "riflettere": "Viviamo la verit\u00e0! Impariamo questo realismo: non voler apparire, ma voler piacere a Dio e fare quanto Dio ha pensato di me e per me, e cos\u00ec accettare anche l'altro. L'accettare l'altro, che forse \u00e8 pi\u00f9 grande di me, suppone proprio questo realismo e l'amore della verit\u00e0; suppone accettare me stesso come \u00abpensiero di Dio\u00bb, cos\u00ec come sono, nei miei limiti e, in questo modo, nella mia grandezza. (Benedetto XVI)", "preghfin": "Il Signore \u00e8 buono e giusto;\nperci\u00f2 insegner\u00e0 la via ai peccatori.\nGuider\u00e0 gli umili nella giustizia,\ninsegner\u00e0 agli umili la sua via.\nTutti i sentieri del Signore sono bont\u00e0 e verit\u00e0\nper quelli che osservano il suo patto e le sue testimonianze.\nPer amor del tuo nome, o Signore,\nperdona la mia iniquit\u00e0, perch\u00e9 essa \u00e8 grande.\nChi \u00e8 l'uomo che teme il Signore?\nDio gl'insegner\u00e0 la via che deve scegliere.\n<i>(Salmo 25)</i>"}