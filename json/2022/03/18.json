{"day": 18, "month": 3, "year": 2022, "weekday": 5, "date_str": "venerd\u00ec 18 marzo 2022", "quotes": "Gn 37,3-4.12-13a.17b-28; Sal 104", "quote_vangelo": "secondo Matteo (21,33-43.45-46)", "curatore": "Monica e Giuseppe Lami", "prevangelo": "", "indications": "", "preghiniz": "Dio della luce, manda su di me il tuo Spirito Santo\naffinch\u00e9 attraverso l'ascolto delle Scritture\nriceva la tua parola,\nattraverso la meditazione\naccresca la conoscenza di te\ne attraverso la preghiera\ncontempli il volto amato\ndi Ges\u00f9 Cristo tuo Figlio,\nche vive e regna con te e lo Spirito Santo\nora e nei secoli dei secoli.\nAmen.", "vangelo": "In quel tempo, Ges\u00f9 disse ai capi dei sacerdoti e agli anziani del popolo: \u00abAscoltate un'altra parabola: c'era un uomo che possedeva un terreno e vi piant\u00f2 una vigna. La circond\u00f2 con una siepe, vi scav\u00f2 una buca per il torchio e costru\u00ec una torre. La diede in affitto a dei contadini e se ne and\u00f2 lontano.\nQuando arriv\u00f2 il tempo di raccogliere i frutti, mand\u00f2 i suoi servi dai contadini a ritirare il raccolto. Ma i contadini presero i servi e uno lo bastonarono, un altro lo uccisero, un altro lo lapidarono.\nMand\u00f2 di nuovo altri servi, pi\u00f9 numerosi dei primi, ma li trattarono allo stesso modo. Da ultimo mand\u00f2 loro il proprio figlio dicendo: \u201cAvranno rispetto per mio figlio!\u201d. Ma i contadini, visto il figlio, dissero tra loro: \u201cCostui \u00e8 l'erede. Su, uccidiamolo e avremo noi la sua eredit\u00e0!\u201d. Lo presero, lo cacciarono fuori dalla vigna e lo uccisero.\nQuando verr\u00e0 dunque il padrone della vigna, che cosa far\u00e0 a quei contadini?\u00bb. Gli risposero: \u00abQuei malvagi, li far\u00e0 morire miseramente e dar\u00e0 in affitto la vigna ad altri contadini, che gli consegneranno i frutti a suo tempo\u00bb.\nE Ges\u00f9 disse loro: \u00abNon avete mai letto nelle Scritture: \u201cLa pietra che i costruttori hanno scartato \u00e8 diventata la pietra d'angolo; questo \u00e8 stato fatto dal Signore ed \u00e8 una meraviglia ai nostri occhi\u201d? Perci\u00f2 io vi dico: a voi sar\u00e0 tolto il regno di Dio e sar\u00e0 dato a un popolo che ne produca i frutti\u00bb.\nUdite queste parabole, i capi dei sacerdoti e i farisei capirono che parlava di loro. Cercavano di catturarlo, ma ebbero paura della folla, perch\u00e9 lo considerava un profeta.", "medita": "Il Signore ha costruito una vigna per noi, curata dalla sua Provvidenza e difesa dalla fitta siepe della dottrina cattolica, opera di un Dio pieno d'amore, provvidente e infinitamente generoso. Tutto quello che in essa accade rivela l'ostinato amore di Dio per ogni uomo, testimoniato dall'importanza assoluta che per il \u201cPadrone\u201d hanno i frutti della vigna. Ad ogni frutto non raccolto corrisponde un uomo cui \u00e8 stata sottratta la possibilit\u00e0 di salvarsi. Noi vignaioli non dobbiamo far altro che custodire e consegnare i frutti per i quali il Padrone ha investito tutto. E invece sorgono in noi invidia, omicidio, concupiscenza, in un delirio di violenza che non ha fine. Noi vignaioli siamo spesso preda della nostra carne schiava, imprigionata dalle passioni, che al momento del raccolto, quando si devono fare i conti, si trascina nell'abisso del peccato. I nostri occhi sono accecati dall'inganno pi\u00f9 feroce, quello sussurrato dal serpente ai piedi dell'albero della vita, secondo il quale Dio non \u00e8 amore, ma solo leggi, sbarramenti, tab\u00f9 e ingiustizie.\n\u00c8 per questo che la Chiesa diventa per noi una matrigna che non capisce le nostre esigenze, esige troppo, non si adegua ai tempi, non si conforma alla mentalit\u00e0 di questo mondo. Ma il Signore non si stanca di noi, non ci abbandona, non ci punisce. Egli \u00e8 la vittima divenuto salvatore, \u00e8 il rigettato divenuto testata d'angolo. \u00c8 questa l'opera di Dio, ed \u00e8 una meraviglia agli occhi degli uomini. Rendiamo grazie a Dio per la sua opera, in modo che anche noi, poveri coltivatori fraudolenti e assassini, rinnovati nel suo sangue, possiamo consegnare i frutti attesi al tempo dovuto.", "riflettere": "Il potere del peccato abbrutisce l'umanit\u00e0, degradandola attraverso una via discendente, che ci avvicina all'animalit\u00e0, privando per gradi dell'autentica dignit\u00e0 originaria: lo spirito si asservisce alla carne, che prende il sopravvento senza alcun controllo. (San Tommaso d'Aquino)", "preghfin": "A te, o Signore, io elevo l'anima mia.\nDio mio, in te confido; fa' che io non sia deluso,\nche i miei nemici non trionfino su di me.\nNessuno di quelli che sperano in te sia deluso;\nsiano confusi quelli che si comportano slealmente senza ragione.\nO Signore, fammi conoscere le tue vie,\ninsegnami i tuoi sentieri.\nGuidami nella tua verit\u00e0 e ammaestrami;\npoich\u00e9 tu sei il Dio della mia salvezza;\nio spero in te ogni giorno.\n<i>(Salmo 25)</i>"}