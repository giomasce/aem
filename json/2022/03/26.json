{"day": 26, "month": 3, "year": 2022, "weekday": 6, "date_str": "sabato 26 marzo 2022", "quotes": "Os 6,1-6; Sal 50", "quote_vangelo": "secondo Luca (18,9-14)", "curatore": "Monica e Giuseppe Lami", "prevangelo": "", "indications": "", "preghiniz": "Dio della luce, manda su di me il tuo Spirito Santo\naffinch\u00e9 attraverso l'ascolto delle Scritture\nriceva la tua parola,\nattraverso la meditazione\naccresca la conoscenza di te\ne attraverso la preghiera\ncontempli il volto amato\ndi Ges\u00f9 Cristo tuo Figlio,\nche vive e regna con te e lo Spirito Santo\nora e nei secoli dei secoli.\nAmen.", "vangelo": "In quel tempo, Ges\u00f9 disse ancora questa parabola per alcuni che avevano l'intima presunzione di essere giusti e disprezzavano gli altri: \u00abDue uomini salirono al tempio a pregare: uno era fariseo e l'altro pubblicano. Il fariseo, stando in piedi, pregava cos\u00ec tra s\u00e9: \u201cO Dio, ti ringrazio perch\u00e9 non sono come gli altri uomini, ladri, ingiusti, ad\u00f9lteri, e neppure come questo pubblicano. Digiuno due volte alla settimana e pago le decime di tutto quello che possiedo\u201d.\nIl pubblicano invece, fermatosi a distanza, non osava nemmeno alzare gli occhi al cielo, ma si batteva il petto dicendo: \u201cO Dio, abbi piet\u00e0 di me peccatore\u201d.\nIo vi dico: questi, a differenza dell'altro, torn\u00f2 a casa sua giustificato, perch\u00e9 chiunque si esalta sar\u00e0 umiliato, chi invece si umilia sar\u00e0 esaltato\u00bb.", "medita": "Non esiste alcun peccato che Dio non possa perdonare, non esiste alcuno che possa restare escluso dalla sua misericordia; neanche il peggiore tra i pubblicani, uomo tra i pi\u00f9 disprezzati al tempo di Ges\u00f9. Neanche noi, oggi, cos\u00ec come siamo, con i peccati che ci affliggono e dai quali non riusciamo proprio a liberarci. Occorre per\u00f2 avere l'atteggiamento del pubblicano, ovvero riconoscersi peccatore e indegno di rivolgersi a Dio, evitando di presentarsi al Signore con l'atteggiamento di chi va ad incassare un credito o a ottenere una grazia come contraccambio di meriti guadagnati con le proprie opere. Accostiamoci al saramento della Confessione come il pubblicano \u00e8 salito al tempio, e torneremo a casa giustificati, felici della misericordia di Dio e desiderosi di conversione. Il fariseo non sente il bisogno di conversione perch\u00e9, ingannato dal demonio, crede di meritare il paradiso, non sapendo per\u00f2 che si tratta di un paradiso contraffatto al cui centro aveva messo il suo ego. E cos\u00ec, proprio il Tempio dove incontrare Dio era diventato la passerella dell'ipocrisia. Come spesso \u00e8 la nostra vita, che diviene un'autocelebrazione non-stop. Voler essere cristiani ma allo stesso tempo preoccuparsi di piacere al mondo, di non rischiare niente della nostra reputazione a causa della fedelt\u00e0 a Cristo, preoccuparsi prima del consenso e del quieto vivere che della coerenza al Vangelo, come per il fariseo, ci impedisce di tornare a casa giustificati. \u00c8 quello che accade a \u201cchi presume di essere giusto e disprezza gli altri\u201d. Come noi che, prigionieri di un Io sconfinato che si crede \u201cdiverso\u201d, \u201cnullifichiamo\u201d il prossimo.", "riflettere": "Il pubblicano \u201csta a distanza\u201d, ma nello stesso tempo confida. Ecco l'atteggiamento giusto verso Dio. Sentirsi indegni di lui, a causa dei propri peccati; ma confidare nella sua misericordia, proprio perch\u00e9 egli ama il peccatore pentito. (San Giovanni Paolo II)", "preghfin": "Oppresso da un nugolo di colpe, ho superato il pubblicano per eccesso di malizia,\ne ho assunto per giunta la boria millantatrice del fariseo,\nrendendomi da ogni parte privo di qualsiasi bene.\nSignore, usami indulgenza.\nAprimi le porte del pentimento,\ndatore di vita, perch\u00e9 fin dall'alba si leva il mio spirito,\nsi volge in preghiera al tuo santo tempio,\nportando con s\u00e9 il tempio contaminato del mio corpo.\nMa nella tua compassione purificami,\nper la tenera benevolenza della tua misericordia.\nGuidami sulla via della salvezza, o Madre di Dio,\nperch\u00e9 ho profanato la mia anima con peccati vergognosi\ne ho dissipato la mia vita nella negligenza.\nMa per la tua intercessione liberami da ogni impurit\u00e0.\n<i>(Preghiera della domenica del fariseo e del pubblicano della liturgia bizantina)</i>"}