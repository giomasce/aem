{"day": 2, "month": 3, "year": 2022, "weekday": 3, "date_str": "mercoled\u00ec 2 marzo 2022", "quotes": "Gl 2,12-18; Sal 50; 2Cor 5,20-6,2", "quote_vangelo": "secondo Matteo (6,1-6.16-18)", "curatore": "Monica e Giuseppe Lami", "prevangelo": "", "indications": "Mercoled\u00ec delle Ceneri\nTempo di quaresima", "preghiniz": "Dio della luce, manda su di me il tuo Spirito Santo\naffinch\u00e9 attraverso l'ascolto delle Scritture\nriceva la tua parola,\nattraverso la meditazione\naccresca la conoscenza di te\ne attraverso la preghiera\ncontempli il volto amato\ndi Ges\u00f9 Cristo tuo Figlio,\nche vive e regna con te e lo Spirito Santo\nora e nei secoli dei secoli.\nAmen.", "vangelo": "In quel tempo, Ges\u00f9 disse ai suoi discepoli: \u00abState attenti a non praticare la vostra giustizia davanti agli uomini per essere ammirati da loro, altrimenti non c'\u00e8 ricompensa per voi presso il Padre vostro che \u00e8 nei cieli.\nDunque, quando fai l'elemosina, non suonare la tromba davanti a te, come fanno gli ipocriti nelle sinagoghe e nelle strade, per essere lodati dalla gente. In verit\u00e0 io vi dico: hanno gi\u00e0 ricevuto la loro ricompensa. Invece, mentre tu fai l'elemosina, non sappia la tua sinistra ci\u00f2 che fa la tua destra, perch\u00e9 la tua elemosina resti nel segreto; e il Padre tuo, che vede nel segreto, ti ricompenser\u00e0.\nE quando pregate, non siate simili agli ipocriti che, nelle sinagoghe e negli angoli delle piazze, amano pregare stando ritti, per essere visti dalla gente. In verit\u00e0 io vi dico: hanno gi\u00e0 ricevuto la loro ricompensa. Invece, quando tu preghi, entra nella tua camera, chiudi la porta e prega il Padre tuo, che \u00e8 nel segreto; e il Padre tuo, che vede nel segreto, ti ricompenser\u00e0.\nE quando digiunate, non diventate malinconici come gli ipocriti, che assumono un'aria disfatta per far vedere agli altri che digiunano. In verit\u00e0 io vi dico: hanno gi\u00e0 ricevuto la loro ricompensa. Invece, quando tu digiuni, prof\u00f9mati la testa e l\u00e0vati il volto, perch\u00e9 la gente non veda che tu digiuni, ma solo il Padre tuo, che \u00e8 nel segreto; e il Padre tuo, che vede nel segreto, ti ricompenser\u00e0\u00bb.", "medita": "La Parola di oggi ci porta a meditare sulla ricompensa per il bene fatto. La ricompensa ci \u00e8 promessa per quello che facciamo e per come lo facciamo, a nulla vale agli occhi di Dio un'opera di bene se il nostro cuore anzich\u00e9 essere rivolto a Dio \u00e8 rivolto al nostro Io.\nDio non si lascia ingannare dalle apparenze, riconosce subito il nostro narcisismo. Il narcisismo \u00e8 un'attitudine pericolosa per la nostra anima: il narcisista ha una fame insaziabile di essere considerato, \u00e8 sempre concentrato su se stesso e non riesce a guardare ai bisogni dell'altro. L'insegnamento di questa pagina di Vangelo svela due atteggiamenti entrambi sbagliati.\nIl primo porta a considerare la preghiera e il digiuno superflui sulla base della considerazione che Dio conosce gi\u00e0 i nostri cuori e i nostri bisogni, il Signore ci vuole allegri e felici e non gioisce della nostra mortificazione. La preghiera invece \u00e8 necessaria sempre, perch\u00e9 ci avvicina a Dio, e diventa pi\u00f9 efficace quando \u00e8 accompagnata dal digiuno, che riesce a fare spazio al Signore dentro di noi.\nIl secondo atteggiamento porta a pregare e a fare le opere di carit\u00e0 \u201ca favore di telecamera\u201d, per ben apparire agli occhi degli altri. Non \u00e8 raro vedere la preghiera esibita per accondiscendenza verso il pensiero dominante: le iniziative di preghiera diventano eventi alla moda, si prega per quello che piace alla gente e per piacere alla gente. La preghiera come manifestazione di s\u00e9 anzich\u00e9 come intimit\u00e0 con Dio, la preghiera per confermare noi stessi anzich\u00e9 per convertire il nostro cuore.\nIl Padre nostro vede il nostro cuore, e niente di quello che di bene facciamo in questa vita andr\u00e0 perduto; il bene fatto verr\u00e0 ricompensato se fatto con il cuore rivolto a Dio anzich\u00e9 al nostro Io.", "riflettere": "Solo quando le difficolt\u00e0 e le sofferenze dei nostri fratelli ci interpellano, soltanto allora possiamo iniziare il nostro cammino di conversione verso la Pasqua. \u00c8 un itinerario che comprende la croce e la rinuncia. Il Vangelo di oggi indica gli elementi di questo cammino spirituale: la preghiera, il digiuno e l'elemosina. Tutti e tre comportano la necessit\u00e0 di non farsi dominare dalle cose che appaiono: quello che conta non \u00e8 l'apparenza; il valore della vita non dipende dall'approvazione degli altri o dal successo, ma da quanto abbiamo dentro. (Papa Francesco)", "preghfin": "Prendimi come sono\nSignore,\nprendimi come sono,\ncon i miei difetti,\ncon le mie mancanze;\nma fammi diventare\ncome tu desideri.\nAmen.\n<i>(San Giovanni Paolo II)</i>"}