{"day": 6, "month": 3, "year": 2022, "weekday": 7, "date_str": "domenica 6 marzo 2022", "quotes": "Dt 26,4-10; Sal 90; Rm 10,8-13", "quote_vangelo": "secondo Luca (4,1-13)", "curatore": "Monica e Giuseppe Lami", "prevangelo": "", "indications": "Salterio: prima settimana", "preghiniz": "Dio della luce, manda su di me il tuo Spirito Santo\naffinch\u00e9 attraverso l'ascolto delle Scritture\nriceva la tua parola,\nattraverso la meditazione\naccresca la conoscenza di te\ne attraverso la preghiera\ncontempli il volto amato\ndi Ges\u00f9 Cristo tuo Figlio,\nche vive e regna con te e lo Spirito Santo\nora e nei secoli dei secoli.\nAmen.", "vangelo": "In quel tempo, Ges\u00f9, pieno di Spirito Santo, si allontan\u00f2 dal Giordano ed era guidato dallo Spirito nel deserto, per quaranta giorni, tentato dal diavolo. Non mangi\u00f2 nulla in quei giorni, ma quando furono terminati, ebbe fame. Allora il diavolo gli disse: \u00abSe tu sei Figlio di Dio, di' a questa pietra che diventi pane\u00bb. Ges\u00f9 gli rispose: \u00abSta scritto: \u201cNon di solo pane vivr\u00e0 l'uomo\u201d\u00bb.\nIl diavolo lo condusse in alto, gli mostr\u00f2 in un istante tutti i regni della terra e gli disse: \u00abTi dar\u00f2 tutto questo potere e la loro gloria, perch\u00e9 a me \u00e8 stata data e io la do a chi voglio. Perci\u00f2, se ti prostrerai in adorazione dinanzi a me, tutto sar\u00e0 tuo\u00bb. Ges\u00f9 gli rispose: \u00abSta scritto: \u201cIl Signore, Dio tuo, adorerai: a lui solo renderai culto\u201d\u00bb.\nLo condusse a Gerusalemme, lo pose sul punto pi\u00f9 alto del tempio e gli disse: \u00abSe tu sei Figlio di Dio, g\u00e8ttati gi\u00f9 di qui; sta scritto infatti: \u201cAi suoi angeli dar\u00e0 ordini a tuo riguardo affinch\u00e9 essi ti custodiscano\u201d; e anche: \u201cEssi ti porteranno sulle loro mani perch\u00e9 il tuo piede non inciampi in una pietra\u201d\u00bb. Ges\u00f9 gli rispose: \u00ab\u00c8 stato detto: \u201cNon metterai alla prova il Signore Dio tuo\u201d\u00bb.\nDopo aver esaurito ogni tentazione, il diavolo si allontan\u00f2 da lui fino al momento fissato.", "medita": "Satana c'\u00e8, esiste. \u00c8 dotato di intelligenza e volont\u00e0 malvagia. La Chiesa ci insegna da sempre che egli \u00e8 un essere personale, concreto, non \u00e8 una mera raffigurazione del male. Agisce parlando interiormente. Questa parola dentro si chiama tentazione. Il demonio \u00e8 terribilmente banale, mai originale. Le sue tentazioni sono sempre le stesse, quelle che propone a nostro Signore in questa pagina di Vangelo: il soddisfacimento dei piaceri carnali, il potere personale che significa possesso, la ricerca della gloria e del compiacimento del mondo. La tentazione \u00e8 strutturale nella vita cristiana, ci accompagna sempre, ma noi spesso la dimentichiamo o la tiriamo in causa solo in alcune situazioni. Noi pensiamo sempre la tentazione come invito a fare qualcosa di malvagio, qualcosa che danneggi noi e gli altri, ma in fondo non \u00e8 proprio cos\u00ec. La tentazione \u00e8 sempre innanzitutto mirata ad erodere la fede, a riporre la fede nella potenza, nella forza, nell'orgoglio, nell'autonomia, nel fare senza Dio. Infatti la tentazione spesso ci appare innocua; in fondo, che cosa c'\u00e8 di male nel nutrire il proprio corpo, che c'\u00e8 di male nel cercare il potere (\u201cSaprei io cosa fare se avessi il potere, e sarei giusto davvero\u201d), che male ci sar\u00e0 mai nell'ottenere il consenso e l'ammirazione degli altri (\u201cIo sono giusto e gli altri non avrebbero che da guadagnare ad imitarmi\u201d)? Il demonio nella tentazione mette in discussione la presenza di Dio, la sua regalit\u00e0, la sua potest\u00e0, il suo interessarsi della storia, il suo intervenire, il suo esserci vicino. Il demonio lavora in noi tramite immagini, fantasie, paure ed inquietudini per inoculare in noi il dubbio sulla bont\u00e0 di Dio, sull'utilit\u00e0 della Sua presenza.", "riflettere": "\u201cChe male c'\u00e8, in fondo\u201d, \u201cNon faccio male a nessuno se cedo a questa piccola tentazione\u201d\u2026 Quante volte diciamo o sentiamo dire queste parole. La domanda vera dovrebbe essere: \u201cChe cosa c'\u00e8 di bene nel fare una determinata cosa\u201d e soprattutto \u201cFacendo in questo modo rendo gloria a Dio o a me stesso?\u201d.", "preghfin": "San Michele Arcangelo, difendici nella lotta:\nsii il nostro aiuto contro la malvagit\u00e0 e le insidie del demonio.\nSupplichevoli preghiamo che Dio lo domini e Tu,\nPrincipe della Milizia Celeste, con il potere che ti viene da Dio,\nincatena nell'inferno satana e gli spiriti maligni,\nche si aggirano per il mondo per far perdere le anime.\nAmen."}