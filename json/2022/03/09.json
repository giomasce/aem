{"day": 9, "month": 3, "year": 2022, "weekday": 3, "date_str": "mercoled\u00ec 9 marzo 2022", "quotes": "Gio 3,1-10; Sal 50", "quote_vangelo": "secondo Luca (11,29-32)", "curatore": "Monica e Giuseppe Lami", "prevangelo": "", "indications": "", "preghiniz": "Dio della luce, manda su di me il tuo Spirito Santo\naffinch\u00e9 attraverso l'ascolto delle Scritture\nriceva la tua parola,\nattraverso la meditazione\naccresca la conoscenza di te\ne attraverso la preghiera\ncontempli il volto amato\ndi Ges\u00f9 Cristo tuo Figlio,\nche vive e regna con te e lo Spirito Santo\nora e nei secoli dei secoli.\nAmen.", "vangelo": "In quel tempo, mentre le folle si accalcavano, Ges\u00f9 cominci\u00f2 a dire: \u00abQuesta generazione \u00e8 una generazione malvagia; essa cerca un segno, ma non le sar\u00e0 dato alcun segno, se non il segno di Giona. Poich\u00e9, come Giona fu un segno per quelli di N\u00ecnive, cos\u00ec anche il Figlio dell'uomo lo sar\u00e0 per questa generazione.\nNel giorno del giudizio, la regina del Sud si alzer\u00e0 contro gli uomini di questa generazione e li condanner\u00e0, perch\u00e9 ella venne dagli estremi confini della terra per ascoltare la sapienza di Salomone. Ed ecco, qui vi \u00e8 uno pi\u00f9 grande di Salomone.\nNel giorno del giudizio, gli abitanti di N\u00ecnive si alzeranno contro questa generazione e la condanneranno, perch\u00e9 essi alla predicazione di Giona si convertirono. Ed ecco, qui vi \u00e8 uno pi\u00f9 grande di Giona\u00bb.", "medita": "Il Vangelo di oggi ci offre un potente invito del Signore alla conversione. Siamo chiamati alla conversione, come fecero gli abitanti di Ninive, citt\u00e0 sanguinaria dedita al peccato, che dopo aver ascoltato la predicazione di Giona fecero penitenza e cambiarono vita.\nConvertirsi non \u00e8 comprendere, apprezzare o abbracciare una filosofia o un'ideologia; la conversione non \u00e8 un'idea astratta, la conversione parte dal riconoscere la verit\u00e0 di Cristo e aderirvi con il cuore e con il proprio modo di vivere. Come gli abitanti di Ninive, siamo chiamati ad abbandonare gli schemi vecchi di una societ\u00e0 decadente per rinnovarci in Cristo.\nLa conversione a cui siamo chiamati significa vivere in Cristo, avendo ben presente l'ineluttabilit\u00e0 del giudizio divino che avverr\u00e0 secondo misericordia e giustizia. La serva di Dio Chiara Corbella Petrillo lasciava il proprio testamento spirituale al figlio scrivendo: \u201cQualsiasi cosa farai avr\u00e0 senso solo se la vedrai in funzione della vita eterna\u201d. La conversione inizia con la grazia di intuire questo, ovvero che le nostre azioni e i nostri pensieri acquistano un senso solo in Cristo e in vista del giudizio che un giorno verr\u00e0. Dopo aver acquisito questa prima consapevolezza, non ci servono segni particolari per la conversione, il Signore non ci ha fatto mancare niente di quanto serve per la nostra salvezza: la sua parola, i sacramenti e la santa Chiesa Cattolica. Non ci resta che implorare la piet\u00e0 divina, operare nella carit\u00e0 e coltivare la speranza.", "riflettere": "Il libro di Giona e la sua prosecuzione neotestamentaria \u00e8 la pi\u00f9 decisa negazione del relativismo e dell'indifferenza che si possa immaginare. Anche per i cristiani di oggi vale \u201cAlzati\u2026 e annunzia quanto ti dir\u00f2\u201d. Anche oggi deve essere annunciato l'unico Dio. Anche oggi \u00e8 necessario agli uomini Cristo, il vero Giona. Anche oggi deve esserci pentimento perch\u00e9 ci sia salvezza. E come la strada di Giona fu per lui stesso una strada di penitenza, e la sua credibilit\u00e0 veniva dal fatto che egli era segnato dalla notte delle sofferenze, cos\u00ec anche oggi noi cristiani dobbiamo innanzitutto essere per primi sulla strada della penitenza per essere credibili. (Benedetto XVI)", "preghfin": "Maria, Madre del Redentore e Madre nostra, porta del cielo e stella del mare,\nsoccorri il tuo popolo, che cade, ma che pur anela a risorgere!\nVieni in aiuto alla Chiesa, illumina i tuoi figli devoti,\nfortifica i fedeli sparsi nel mondo, chiama i lontani,\nconverti chi vive prigioniero del male!\nE tu, Spirito Santo, sii per tutti\nriposo nella fatica, conforto nel pianto,\nsollievo nel dolore e speranza della gloria.\nAmen.\n<i>(San Giovanni Paolo II)</i>"}