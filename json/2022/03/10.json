{"day": 10, "month": 3, "year": 2022, "weekday": 4, "date_str": "gioved\u00ec 10 marzo 2022", "quotes": "Est 4,17n.p-r.aa-bb.gg-hh; Sal 137", "quote_vangelo": "secondo Matteo (7,7-12)", "curatore": "Monica e Giuseppe Lami", "prevangelo": "", "indications": "", "preghiniz": "Dio della luce, manda su di me il tuo Spirito Santo\naffinch\u00e9 attraverso l'ascolto delle Scritture\nriceva la tua parola,\nattraverso la meditazione\naccresca la conoscenza di te\ne attraverso la preghiera\ncontempli il volto amato\ndi Ges\u00f9 Cristo tuo Figlio,\nche vive e regna con te e lo Spirito Santo\nora e nei secoli dei secoli.\nAmen.", "vangelo": "In quel tempo, Ges\u00f9 disse ai suoi discepoli: \u00abChiedete e vi sar\u00e0 dato; cercate e troverete, bussate e vi sar\u00e0 aperto. Perch\u00e9 chiunque chiede riceve, e chi cerca trova, e a chi bussa sar\u00e0 aperto.\nChi di voi, al figlio che gli chiede un pane, dar\u00e0 una pietra? E se gli chiede un pesce, gli dar\u00e0 una serpe?\nSe voi, dunque, che siete cattivi, sapete dare cose buone ai vostri figli, quanto pi\u00f9 il Padre vostro che \u00e8 nei cieli dar\u00e0 cose buone a quelli che gliele chiedono!\nTutto quanto volete che gli uomini facciano a voi, anche voi fatelo a loro: questa infatti \u00e8 la Legge e i Profeti\u00bb.", "medita": "La preghiera \u00e8 l'ossigeno per la nostra vita spirituale e per la nostra conversione. Nostro Signore ci indica il giusto percorso da compiere per pregare: \u201cChiedere, cercare, bussare\u201d. Il cristiano davanti a ogni evento entra con Ges\u00f9 nel Getsemani per abbandonare l'uomo vecchio piegato al soddisfacimento della propria volont\u00e0 e rivestire il nuovo che compie la volont\u00e0 del Padre. Per questo la preghiera \u00e8 l'attitudine fondamentale del cristiano. La preghiera presuppone la fede nella potenza e bont\u00e0 di Dio: Dio pu\u00f2 fare ogni cosa e ci\u00f2 che fa non pu\u00f2 essere che espressione della sua essenza, cio\u00e8 l'amore. Quindi il cristiano che \u201cbussa, cerca, chiede\u201d deve saper chiedere il bene nella certezza che Dio, nei modi e tempi che non sono i nostri, lo far\u00e0. L'uomo del mondo, invece, non prega, esige. Schiacciato su se stesso non sa \u201ccercare\u201d, tutto deve essere subito a portata di mano. Non pu\u00f2 \u201cbussare\u201d perch\u00e9 per lui la vita \u00e8 sua, non ha bisogno del permesso, deve poter entrare e uscire da fatti e relazioni seguendo le concupiscenze. Di \u201cchiedere\u201d neanche a parlarne, tutto gli \u00e8 dovuto. Per questo cos\u00ec spesso le preghiere restano inascoltate; nascono dall'inganno del demonio che ci spinge a \u201cdiventare come Dio\u201d, al centro dell'universo.\nLa Quaresima che stiamo percorrendo ci prepara alla Pasqua, a rinunciare a Satana e rinnovare le promesse battesimali per camminare in una vita nuova, mossa dall'amore che mette Dio innanzi a tutto il resto e i bisogni di chi ci \u00e8 accanto prima dei nostri desideri, programmi, criteri. Siamo dunque chiamati a convertirci, per donarci gratuitamente a chi viene da noi a \u201cchiedere, bussare e cercare\u201d.", "riflettere": "La preghiera \u00e8 un cammino di conversione, il cammino della educazione divina, il cammino della grazia: pregano dobbiamo imparare che cosa sia buono o no; dobbiamo imparare la differenza assoluta tra il bene e il male, dobbiamo imparare la rinuncia ad ogni male, verificare le promesse battesimali: \u201cRinuncio a Satana e a tutte le sue opere\u201d. (Cardinale Joseph Ratzinger)", "preghfin": "Signore, insegnami a pregare, con la tua umilt\u00e0,\nla tua sincerit\u00e0, la tua dedizione, la tua profondit\u00e0.\nInsegnami a pregare con tutto il mio essere, non solo con la mia mente.\nCon la mia volont\u00e0. Con il mio cuore. Con i miei piedi. Con i miei silenzi.\nNon devo aspettare il momento perfetto.\nInsegnami a pregare in mezzo a quello che sto vivendo proprio ora.\nAd aprirmi nella preghiera. A permettere alla mia fragilit\u00e0 di affacciarsi.\nInsegnami a passeggiare con te nella mia anima\ne a conoscere le mie valli e le mie montagne,\nle mie fonti e la mia sete, i miei deserti e i miei boschi.\nAmen."}