{"day": 4, "month": 3, "year": 2022, "weekday": 5, "date_str": "venerd\u00ec 4 marzo 2022", "quotes": "Is 58,1-9a; Sal 50", "quote_vangelo": "secondo Matteo (9,14-15)", "curatore": "Monica e Giuseppe Lami", "prevangelo": "", "indications": "", "preghiniz": "Dio della luce, manda su di me il tuo Spirito Santo\naffinch\u00e9 attraverso l'ascolto delle Scritture\nriceva la tua parola,\nattraverso la meditazione\naccresca la conoscenza di te\ne attraverso la preghiera\ncontempli il volto amato\ndi Ges\u00f9 Cristo tuo Figlio,\nche vive e regna con te e lo Spirito Santo\nora e nei secoli dei secoli.\nAmen.", "vangelo": "In quel tempo, si avvicinarono a Ges\u00f9 i discepoli di Giovanni e gli dissero: \u00abPerch\u00e9 noi e i farisei digiuniamo molte volte, mentre i tuoi discepoli non digiunano?\u00bb.\nE Ges\u00f9 disse loro: \u00abPossono forse gli invitati a nozze essere in lutto finch\u00e9 lo sposo \u00e8 con loro? Ma verranno giorni quando lo sposo sar\u00e0 loro tolto, e allora digiuneranno\u00bb.", "medita": "Il digiuno, l'astinenza, la penitenza sono scandalo per la mentalit\u00e0 di oggi, e spesso non sono comprese neppure da noi cristiani. Il Signore ha digiunato, il Signore ci dice di digiunare, quindi il digiuno \u00e8 veramente una pratica che non solo non ci toglie niente, ma certamente ci porta buoni frutti spirituali.\nLa tradizione della Chiesa ha sempre previsto il digiuno, ma allo stesso tempo lo ha caratterizzato con chiari connotati cristiani seguendo le parole del Signore. Il digiuno quindi non deve essere, come per i farisei, uno dei tanti modi per attirare su di s\u00e9 il consenso e l'ammirazione del mondo; deve essere al contrario un atto intimo, nascosto e funzionale alla propria crescita nella fede.\nLa Chiesa Cattolica ci insegna che il digiuno \u00e8 uno strumento rispondente al bisogno permanente del cristiano di conversione al regno di Dio, di richiesta di perdono per i peccati, di implorazione dell'aiuto divino, di rendimento di grazie e di lode al Padre.\nPer avere un vero significato cristiano il digiuno deve servire, unito all'ascolto e alla meditazione della parola di Dio, alla preghiera e all'amore generoso verso coloro che hanno bisogno, per rafforzarci nella lotta contro il maligno. Il digiuno infatti \u00e8 un esercizio di libert\u00e0, perch\u00e9 atto di liberazione dalle passioni corporali. Il digiuno \u00e8 memoria del fatto che la vita vera \u00e8 quella che ci viene dallo Spirito Santo, mentre la vita terrena \u00e8 solo un breve pellegrinaggio.\nRiscopriamo quindi il digiuno dalle carni, dalle concupiscenze, dalla mormorazione, dai giudizi temerari, dalle vanit\u00e0, dalle paure per prepararci alla resurrezione del Signore.", "riflettere": "Ecco il digiuno che Dio vuole\u2026: digiuno attuato nell'amore del prossimo e impregnato di bont\u00e0. D\u00e0 quindi agli altri ci\u00f2 di cui ti privi; cos\u00ec la penitenza del tuo corpo giover\u00e0 al benessere del corpo del prossimo che ne ha bisogno. (San Gregorio Magno, Papa e Dottore della Chiesa)", "preghfin": "Padre, fa' che attraverso il digiuno crescano in me fede e fiducia!\nPadre, dammi la grazia attraverso questo mio digiuno\ndi diventare pi\u00f9 umile e pronto a compiere la tua volont\u00e0.\nPerci\u00f2 purificami dall'egoismo e dalla superbia, liberami da ogni cattiva abitudine,\nplaca le mie passioni, accresci in me le virt\u00f9.\nPadre, fa' che questo mio digiuno apra la mia anima\nalla tua grazia che mi purifica e mi riempie.\nAmen."}