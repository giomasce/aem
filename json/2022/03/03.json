{"day": 3, "month": 3, "year": 2022, "weekday": 4, "date_str": "gioved\u00ec 3 marzo 2022", "quotes": "Dt 30,15-20; Sal 1", "quote_vangelo": "secondo Luca (9,22-25)", "curatore": "Monica e Giuseppe Lami", "prevangelo": "Il commento di oggi \u00e8 proposto dal Centro Diocesano per le Vocazioni di Pisa", "indications": "", "preghiniz": "Dio di bont\u00e0 e di misericordia,\nche ci chiedi di collaborare alla tua opera di salvezza\nmanda numerosi e santi operai per la tua vigna,\nperch\u00e9 alla tua Chiesa non manchino mai annunciatori coraggiosi del Vangelo,\nsacerdoti che ti offrano anche con la vita il sacrificio dell'Eucarestia\ne che quali segni splendenti di Cristo buon pastore,\nguidino il tuo popolo sulle strade della carit\u00e0.\nManda il tuo Spirito Santo a rinfrancare il cuore di coloro che,\navendo donato la propria vita nella scelta vocazionale al sacerdozio,\nal matrimonio, alla vita religiosa, vivono un momento di difficolt\u00e0,\nperch\u00e9, anche grazie alle preghiere di tutti i fratelli nella fede,\nabbiano la forza di continuare a dire il loro s\u00ec\nnella chiamata personale al servizio dei fratelli,\nnella perseveranza a seguire Ges\u00f9 anche sulla via della croce\ne nella gioia grande di essere nel mondo testimoni del tuo amore.\nO Maria, Madre dei sacerdoti, dona a tutti i membri della Chiesa pisana\nla tua stessa fedelt\u00e0 per testimoniare a tutti\nla gioia che nasce dall'incontro con Cristo che vive e regna nei secoli in eterno. Amen.", "vangelo": "In quel tempo, Ges\u00f9 disse ai suoi discepoli: \u00abIl Figlio dell'uomo deve soffrire molto, essere rifiutato dagli anziani, dai capi dei sacerdoti e dagli scribi, venire ucciso e risorgere il terzo giorno\u00bb.\nPoi, a tutti, diceva: \u00abSe qualcuno vuole venire dietro a me, rinneghi se stesso, prenda la sua croce ogni giorno e mi segua. Chi vuole salvare la propria vita, la perder\u00e0, ma chi perder\u00e0 la propria vita per causa mia, la salver\u00e0. Infatti, quale vantaggio ha un uomo che guadagna il mondo intero, ma perde o rovina se stesso?\u00bb.", "medita": "In questa pericope Luca riprende quanto scritto nei Vangeli di Marco e Matteo tralasciando, per\u00f2, il biasimo a Pietro dopo che aveva rimproverato Ges\u00f9 per non opporsi alla sofferenza e alla morte. Sembra quasi che Luca si preoccupi di mettere in risalto una apparente lacuna che, con l'intermezzo del rimprovero a Pietro, potrebbe sfuggire. Da una parte si parla genericamente di sofferenza, di rifiuto e di morte senza mai fare riferimento alla croce. Dall'altra si invita a prendere la propria croce e seguirlo.\nProbabilmente il senso \u00e8 proprio quello di far capire che la croce non deve identificarsi con la sofferenza.\nLa sofferenza \u00e8 sempre un mistero. Il libro di Giobbe \u00e8 emblematico. E \u201cun Dio che ha assunto la nostra natura umana\u201d (il \u201cFiglio dell'uomo\u201d) non poteva giustificarsi davanti alla storia se non proponendo al centro di tale storia proprio la sofferenza. (San Giovanni Paolo II, <i>Varcare le soglie della speranza</i>).\nIn questo caso, per\u00f2, rimettendo la sofferenza al giudizio e al volere degli uomini (gli anziani, i sacerdoti e gli scribi) si va oltre: siamo di fronte ad un Dio che si umilia. Ed \u00e8 forse proprio questa la Croce a cui ci invita Ges\u00f9. Quella croce che al tempo di Ges\u00f9 era il simbolo della massima umiliazione e che noi dobbiamo quotidianamente prendere: il rifiuto, in certi casi, anche da parte di chi ritenevamo amico, talvolta la sofferenza fisica oltrech\u00e9 morale che ci \u00e8 procurata, talaltra anche la morte. Ma \u00e8 questa la strada che ci indica Ges\u00f9 per la nostra salvezza. Non sono venuto per essere servito ma per servire dir\u00e0 Ges\u00f9 in un altro passo. E nell'ultima cena laver\u00e0 i piedi dei discepoli. \u00c8 per questa strada da percorrere: perdere la propria vita.", "riflettere": "Sappiamo rinunciare alla voglia di affermazione personale? Sappiamo anteporre la testimonianza della nostra fede alla ammirazione, al compiacimento e agli elogi degli uomini? In definitiva: poniamo Dio al primo posto o lo releghiamo in seconda fila timorosi di contraddire il pensiero mondano?", "preghfin": "In questa giornata preghiamo in particolare\nper tutti coloro che vivono la loro vocazione con difficolt\u00e0,\nsiano essi presbiteri, consacrati o sposi.\nAffinch\u00e9 la nostra preghiera sia per loro di aiuto\nper trovare risposte che riflettano la volont\u00e0 di Dio su di loro."}