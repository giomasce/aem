{"day": 12, "month": 3, "year": 2022, "weekday": 6, "date_str": "sabato 12 marzo 2022", "quotes": "Dt 26,16-19; Sal 118", "quote_vangelo": "secondo Matteo (5,43-48)", "curatore": "Monica e Giuseppe Lami", "prevangelo": "", "indications": "", "preghiniz": "Dio della luce, manda su di me il tuo Spirito Santo\naffinch\u00e9 attraverso l'ascolto delle Scritture\nriceva la tua parola,\nattraverso la meditazione\naccresca la conoscenza di te\ne attraverso la preghiera\ncontempli il volto amato\ndi Ges\u00f9 Cristo tuo Figlio,\nche vive e regna con te e lo Spirito Santo\nora e nei secoli dei secoli.\nAmen.", "vangelo": "In quel tempo, Ges\u00f9 disse ai suoi discepoli: \u00abAvete inteso che fu detto: \u201cAmerai il tuo prossimo\u201d e odierai il tuo nemico. Ma io vi dico: amate i vostri nemici e pregate per quelli che vi perseguitano, affinch\u00e9 siate figli del Padre vostro che \u00e8 nei cieli; egli fa sorgere il suo sole sui cattivi e sui buoni, e fa piovere sui giusti e sugli ingiusti.\nInfatti, se amate quelli che vi amano, quale ricompensa ne avete? Non fanno cos\u00ec anche i pubblicani? E se date il saluto soltanto ai vostri fratelli, che cosa fate di straordinario? Non fanno cos\u00ec anche i pagani? Voi, dunque, siate perfetti come \u00e8 perfetto il Padre vostro celeste\u00bb.", "medita": "\u201cAmore\u201d \u00e8 una delle parole oggi maggiormente abusate. La si pronuncia molto spesso, la si ode dappertutto, la si usa perfino per giustificare veri e propri abomini e per sostenere le trasgressione della legge divina. Addirittura \u00e8 in nome dell'amore che si reclama l'uccisione del sofferente, e si osa sfigurare il matrimonio.\nSe ci trovassimo a rispondere alla domanda: \u201cChe cos'\u00e8 l'amore?\u201d, credo che la prima risposta che ci verrebbe in mente sarebbe qualcosa di simile a questo: \u201cL'amore \u00e8 un sentimento, un impeto istintivo di benevolenza verso qualcuno, uno slancio interiore a fare il suo bene\u201d. Il Vangelo di oggi ci dice che l'amore non \u00e8 un sentimento, non \u00e8 moto d'animo istintivo. Se cos\u00ec fosse sarebbe una condizione temporanea, volubile, involontaria, certamente gratificante ma di poco valore agli occhi di Dio, un tipo di amore terreno, incapace di renderci perfetti perch\u00e9 non proveniente da Cristo.\nL'amore in Cristo invece \u00e8 innanzi tutto un atto di volont\u00e0, una scelta libera di fronte al bene e al male, non certo un mero sentimento. Amare in Cristo significa morire a noi stessi, vincere il nostro modo di pensare, rinunciare al nostro tornaconto, addirittura accantonare il nostro senso di giustizia.\nL'unico amore che pu\u00f2 renderci \u201cperfetti\u201d e pu\u00f2 farci santi passa dallo scandalo della croce. Arrivare ad amare i nemici, a pregare per il loro bene e la loro salvezza, \u00e8 un modo di crocifiggere noi stessi, il nostro orgoglio, la nostra mentalit\u00e0. Ogni gesto di amore in Cristo \u00e8 una conversione, un morire a noi stessi per Cristo.", "riflettere": "Nella Chiesa, debole e povera anch'essa, e solo in essa possiamo imparare ad amare straordinariamente il marito, la moglie, i figli, il fidanzato, l'amico: l'amore all'altro sino alla fine, dove termina la sua dolcezza, la sua simpatia, la sua bellezza e iniziano i difetti, l'insopportabilit\u00e0, i peccati. Amare sino a dove ci ha amato Dio, perch\u00e9 in quell'amore siamo stati uniti a Lui indissolubilmente, per sempre. (Don Antonello Iapicca)", "preghfin": "O Signore, fa' di me uno strumento della tua pace:\ndove \u00e8 odio, fa' ch'io porti amore;\ndove \u00e8 offesa, ch'io porti il perdono;\ndov'\u00e8 discordia, ch'io porti l'unione;\ndov'\u00e8 dubbio, fa' ch'io porti la fede;\ndove \u00e8 l'errore, ch'io porti la verit\u00e0;\ndove \u00e8 la disperazione, ch'io porti la speranza;\ndove \u00e8 tristezza, ch'io porti la gioia;\ndove sono le tenebre, ch'io porti la luce.\nO Maestro, fa' che io non cerchi tanto\ndi essere compreso, quanto di comprendere;\ndi essere amato, quanto di amare.\nPoich\u00e9 \u00e8 dando, che si riceve;\nperdonando che si \u00e8 perdonati;\nmorendo che si risuscita a vita eterna."}