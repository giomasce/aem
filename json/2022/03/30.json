{"day": 30, "month": 3, "year": 2022, "weekday": 3, "date_str": "mercoled\u00ec 30 marzo 2022", "quotes": "Is 49,8-15; Sal 144", "quote_vangelo": "secondo Giovanni (5,17-30)", "curatore": "Monica e Giuseppe Lami", "prevangelo": "", "indications": "", "preghiniz": "Dio della luce, manda su di me il tuo Spirito Santo\naffinch\u00e9 attraverso l'ascolto delle Scritture\nriceva la tua parola,\nattraverso la meditazione\naccresca la conoscenza di te\ne attraverso la preghiera\ncontempli il volto amato\ndi Ges\u00f9 Cristo tuo Figlio,\nche vive e regna con te e lo Spirito Santo\nora e nei secoli dei secoli.\nAmen.", "vangelo": "In quel tempo, Ges\u00f9 disse ai Giudei: \u00abIl Padre mio agisce anche ora e anch'io agisco\u00bb. Per questo i Giudei cercavano ancor pi\u00f9 di ucciderlo, perch\u00e9 non soltanto violava il sabato, ma chiamava Dio suo Padre, facendosi uguale a Dio.\nGes\u00f9 riprese a parlare e disse loro: \u00abIn verit\u00e0, in verit\u00e0 io vi dico: il Figlio da se stesso non pu\u00f2 fare nulla, se non ci\u00f2 che vede fare dal Padre; quello che egli fa, anche il Figlio lo fa allo stesso modo. Il Padre infatti ama il Figlio, gli manifesta tutto quello che fa e gli manifester\u00e0 opere ancora pi\u00f9 grandi di queste, perch\u00e9 voi ne siate meravigliati. Come il Padre risuscita i morti e d\u00e0 la vita, cos\u00ec anche il Figlio d\u00e0 la vita a chi egli vuole. Il Padre infatti non giudica nessuno, ma ha dato ogni giudizio al Figlio, perch\u00e9 tutti onorino il Figlio come onorano il Padre. Chi non onora il Figlio, non onora il Padre che lo ha mandato.\nIn verit\u00e0, in verit\u00e0 io vi dico: chi ascolta la mia parola e crede a colui che mi ha mandato, ha la vita eterna e non va incontro al giudizio, ma \u00e8 passato dalla morte alla vita.\nIn verit\u00e0, in verit\u00e0 io vi dico: viene l'ora \u2013 ed \u00e8 questa \u2013 in cui i morti udranno la voce del Figlio di Dio e quelli che l'avranno ascoltata, vivranno. Come infatti il Padre ha la vita in se stesso, cos\u00ec ha concesso anche al Figlio di avere la vita in se stesso, e gli ha dato il potere di giudicare, perch\u00e9 \u00e8 Figlio dell'uomo. Non meravigliatevi di questo: viene l'ora in cui tutti coloro che sono nei sepolcri udranno la sua voce e usciranno, quanti fecero il bene per una risurrezione di vita e quanti fecero il male per una risurrezione di condanna. Da me, io non posso fare nulla. Giudico secondo quello che ascolto e il mio giudizio \u00e8 giusto, perch\u00e9 non cerco la mia volont\u00e0, ma la volont\u00e0 di colui che mi ha mandato\u00bb.", "medita": "Parole che sgretolano quel deismo generico che sembra andare per la maggiore: solo Cristo \u00e8 la salvezza, perch\u00e9 Cristo \u00e8 il figlio del Padre e sar\u00e0 lui a giudicare. Solo in Cristo c'\u00e8 verit\u00e0 e salvezza e vita, perch\u00e9 solo in Cristo Dio \u00e8 entrato nella storia facendosi uomo e portandoci la salvezza. E la Chiesa \u00e8 la continuatrice dell'opera di Cristo perch\u00e9 continua dopo duemila anni a portare nel mondo la parola di Dio in modo che gli uomini la possano ascoltare, possano credere in Dio e salvarsi. La Chiesa ha la vita di Cristo suo sposo, ha la sua parola che ha il potere di ricreare e condurre a perfezione le vite schiave dei peccati. La Chiesa ha imparato dal suo Signore a non far nulla da se stessa; non si avvita su superbe alchimie psicologiche, non si affida a poveri e limitati ricorsi umani. La Chiesa fa quello che vede fare al suo sposo, imitatore perfetto del Padre: \u201cIl Figlio da s\u00e9 non pu\u00f2 fare nulla se non ci\u00f2 che vede fare dal Padre; quello che egli fa, anche il Figlio lo fa\u201d. La Chiesa, cos\u00ec come ciascuno di noi che siamo la Chiesa, \u00e8 chiamata a vivere guardando Cristo, nel quale possiamo vedere il Padre, e fare quello che le \u00e8 stato chiesto: portare la parola di Dio nel mondo e battezzare tutte le genti nel nome del Padre, del Figlio e dello Spirito Santo. In questa Quaresima guardiamo a Lui e abbandoniamo la menzogna che ci impedisce di vedere Dio nel Figlio che ci parla, preferendo il sabato al Signore del sabato, l'opera umana all'opera divina; quella menzogna che ci porta a non credere a Ges\u00f9 e respingere il Signore perch\u00e9 \u201csi fa Dio\u201d nella nostra storia per salvarci, mentre in noi non c'\u00e8 posto che per un solo dio, il nostro Io.", "riflettere": "Non ti \u00e8 detto: sforzati di cercare la via per giungere alla verit\u00e0 e alla vita; non ti \u00e8 stato detto questo: Pigro, alzati! La via stessa \u00e8 venuta a te e ti ha scosso dal sonno; e se \u00e8 riuscita a scuoterti, alzati e cammina! (Sant'Agostino)", "preghfin": "Gloria al Padre e al Figlio\ne allo Spirito Santo.\nCome era nel principio, ora e sempre,\nnei secoli dei secoli. Amen."}