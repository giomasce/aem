{"day": 24, "month": 3, "year": 2022, "weekday": 4, "date_str": "gioved\u00ec 24 marzo 2022", "quotes": "Ger 7,23-28; Sal 94", "quote_vangelo": "secondo Luca (11,14-23)", "curatore": "Monica e Giuseppe Lami", "prevangelo": "", "indications": "", "preghiniz": "Dio della luce, manda su di me il tuo Spirito Santo\naffinch\u00e9 attraverso l'ascolto delle Scritture\nriceva la tua parola,\nattraverso la meditazione\naccresca la conoscenza di te\ne attraverso la preghiera\ncontempli il volto amato\ndi Ges\u00f9 Cristo tuo Figlio,\nche vive e regna con te e lo Spirito Santo\nora e nei secoli dei secoli.\nAmen.", "vangelo": "In quel tempo, Ges\u00f9 stava scacciando un demonio che era muto. Uscito il demonio, il muto cominci\u00f2 a parlare e le folle furono prese da stupore. Ma alcuni dissero: \u00ab\u00c8 per mezzo di Beelzeb\u00f9l, capo dei dem\u00f2ni, che egli scaccia i dem\u00f2ni\u00bb. Altri poi, per metterlo alla prova, gli domandavano un segno dal cielo.\nEgli, conoscendo le loro intenzioni, disse: \u00abOgni regno diviso in se stesso va in rovina e una casa cade sull'altra. Ora, se anche satana \u00e8 diviso in se stesso, come potr\u00e0 stare in piedi il suo regno? Voi dite che io scaccio i dem\u00f2ni per mezzo di Beelzeb\u00f9l. Ma se io scaccio i dem\u00f2ni per mezzo di Beelzeb\u00f9l, i vostri figli per mezzo di chi li scacciano? Per questo saranno loro i vostri giudici. Se invece io scaccio i dem\u00f2ni con il dito di Dio, allora \u00e8 giunto a voi il regno di Dio.\nQuando un uomo forte, bene armato, fa la guardia al suo palazzo, ci\u00f2 che possiede \u00e8 al sicuro. Ma se arriva uno pi\u00f9 forte di lui e lo vince, gli strappa via le armi nelle quali confidava e ne spartisce il bottino.\nChi non \u00e8 con me \u00e8 contro di me, e chi non raccoglie con me, disperde\u00bb.", "medita": "\u201cChi non \u00e8 con me \u00e8 contro di me\u201d sono parole che colpiscono per la loro nettezza. Sembrano un avvertimento del pericolo costituito dall'abbracciare incondizionatamente modelli, ideologie, leader che non sono dalla parte di Cristo e quindi sono contro di Lui.\nQuando si accetta che l'educazione cristiana sia accantonata per far spazio alle ideologie, teorie, modelli valoriali che negano la Verit\u00e0 rivelata, siamo contro Cristo. Quando si accettano leggi e si sostengono uomini che legiferano contro la vita, contro il matrimonio, contro il valore sacro della vita umana in quanto immagine del Creatore, siamo contro Cristo. Quando si scade in un deismo generico, un sincretismo religioso che equipara la rivelazione cristiana, unica via per la salvezza e unica verit\u00e0, alle altre religioni, siamo contro Cristo.\nNon cadiamo nella menzogna di coloro che dicevano che \u00e8 per mezzo di Beelzeb\u00f9l che Cristo scaccia i demoni. Non cadiamo nella menzogna dei tanti che oggi affermano che l'insegnamento della Chiesa Cattolica, unica custode del vero da duemila anni, non sia coerente col Vangelo. \u201cDeve essere fermamente creduto\u201d, afferma Benedetto XVI \u201cche la Chiesa \u00e8 necessaria alla salvezza. Infatti solo Cristo \u00e8 il mediatore e la via della salvezza\u201d. La Chiesa Cattolica \u00e8 la sposa di Cristo, la sua dottrina viene da Cristo. Pretendere di piegare il magistero della Chiesa alla mentalit\u00e0 di questo tempo \u00e8 come affermare che l'opera di Cristo ci porta verso il male.\nAbbiamo fede in Cristo che \u00e8 pi\u00f9 forte del demonio e della menzogna che da lui proviene. Abbiamo fede nella Chiesa, una, santa, cattolica e apostolica, unica depositaria della verit\u00e0, e sforziamoci di conformarci alla sua dottrina per la salvezza della nostra anima e per il bene del mondo.", "riflettere": "\u00c8 anche ricorrente la tesi che nega l'unicit\u00e0 e l'universalit\u00e0 salvifica del mistero di Ges\u00f9 Cristo. Questa posizione non ha alcun fondamento biblico. Infatti, deve essere fermamente creduta, come dato perenne della fede della Chiesa, la verit\u00e0 di Ges\u00f9 Cristo, Figlio di Dio, Signore e unico salvatore, che nel suo evento di incarnazione, morte e risurrezione ha portato a compimento la storia della salvezza, che ha in lui la sua pienezza e il suo centro. (Dichiarazione <i>Dominus Iesus</i>, Congregazione per la Dottrina della Fede, 6 Agosto 2000)", "preghfin": "Gloria al Padre e al Figlio\ne allo Spirito Santo.\nCome era nel principio, ora e sempre,\nnei secoli dei secoli. Amen."}