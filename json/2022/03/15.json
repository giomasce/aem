{"day": 15, "month": 3, "year": 2022, "weekday": 2, "date_str": "marted\u00ec 15 marzo 2022", "quotes": "Is 1,10.16-20; Sal 49", "quote_vangelo": "secondo Matteo (23,1-12)", "curatore": "Monica e Giuseppe Lami", "prevangelo": "", "indications": "", "preghiniz": "Dio della luce, manda su di me il tuo Spirito Santo\naffinch\u00e9 attraverso l'ascolto delle Scritture\nriceva la tua parola,\nattraverso la meditazione\naccresca la conoscenza di te\ne attraverso la preghiera\ncontempli il volto amato\ndi Ges\u00f9 Cristo tuo Figlio,\nche vive e regna con te e lo Spirito Santo\nora e nei secoli dei secoli.\nAmen.", "vangelo": "In quel tempo, Ges\u00f9 si rivolse alla folla e ai suoi discepoli dicendo: \u00abSulla cattedra di Mos\u00e8 si sono seduti gli scribi e i farisei. Praticate e osservate tutto ci\u00f2 che vi dicono, ma non agite secondo le loro opere, perch\u00e9 essi dicono e non fanno. Legano infatti fardelli pesanti e difficili da portare e li pongono sulle spalle della gente, ma essi non vogliono muoverli neppure con un dito.  Tutte le loro opere le fanno per essere ammirati dalla gente: allargano i loro filatt\u00e8ri e allungano le frange; si compiacciono dei posti d'onore nei banchetti, dei primi seggi nelle sinagoghe, dei saluti nelle piazze, come anche di essere chiamati \u201crabb\u00ec\u201d dalla gente.\nMa voi non fatevi chiamare \u201crabb\u00ec\u201d, perch\u00e9 uno solo \u00e8 il vostro Maestro e voi siete tutti fratelli. E non chiamate \u201cpadre\u201d nessuno di voi sulla terra, perch\u00e9 uno solo \u00e8 il Padre vostro, quello celeste. E non fatevi chiamare \u201cguide\u201d, perch\u00e9 uno solo \u00e8 la vostra Guida, il Cristo.\nChi tra voi \u00e8 pi\u00f9 grande, sar\u00e0 vostro servo; chi invece si esalter\u00e0, sar\u00e0 umiliato e chi si umilier\u00e0 sar\u00e0 esaltato\u00bb.", "medita": "Per piacere a Dio ed essere \u201cesaltati\u201d da Lui occorre percorrere la via dell'umilt\u00e0. Il segreto dell'umilt\u00e0 \u00e8 essere capaci di affidarsi a Dio e capire che tutto \u00e8 un suo dono. L'umilt\u00e0 non \u00e8 sforzarsi di credere che i talenti che Dio ci ha dato valgono meno di quanto si creda; l'umilt\u00e0, al contrario, \u00e8 riconoscere che i talenti che abbiamo non ce li siamo guadagnati ma ci sono stati donati, e per questo devono essere usati per la gloria di Dio e non per alimentare la nostra superbia.\nLa superbia \u00e8 credere d'essere quel che non siamo. Dilapidare tutte le nostre energie per diventare quel che non saremo mai. La superbia tiene Dio fuori dalla porta della nostra vita. Siamo creati per essere veri, e liberi, e felici, invece spesso gemiamo sotto la dura legge della superbia, la menzogna primordiale iniettataci dal mentitore.\nLa ricerca dell'apprezzamento del mondo, credere di meritare quel piacere appagante di essere persone importanti e onorate, non \u00e8 la via che il Signore ci indica. L'autocompiacimento, la sensazione di essere buoni in un mondo perverso, di aver dimostrato di essere migliori degli altri \u00e8 la via della perdizione, perch\u00e9 porta alla sensazione di autosufficienza anzich\u00e9 al riconoscersi bisognosi della Misericordia di Dio a causa della nostra meschinit\u00e0. La salvezza viene da Dio, non ci si salva da soli.\nSolo riconoscendo che uno solo \u00e8 il Maestro (e non siamo noi), che uno solo \u00e8 il Padre (e non siamo noi) e una sola \u00e8 la Guida (e, ancora una volta, non siamo noi) riusciremo ad entrare nella dimensione dell'umilt\u00e0 vera; e, se saremo umili, il Signore ci dice che verremo esaltati.", "riflettere": "Ci\u00f2 che il Nemico [ci parla \u00e8 il diavolo quindi con il \u201cNemico\u201d si deve intendere \u201cIddio\u201d] vuole \u00e8 di portare l'uomo a uno stato mentale nel quale egli possa concepire la miglior cattedrale del mondo, e sapere che si tratta della migliore, e goderne, senza essere pi\u00f9 (o meno) o diversamente contento di averla fatta lui, che se fosse stata fatta da un altro. (C. S. Lewis, <i>Lettere di Berlicche</i>)", "preghfin": "Dal desiderio di essere amato, liberami Signore.\nDal desiderio di essere stimato, liberami Signore.\nDal desiderio di essere preferito, liberami Signore.\nDal desiderio di essere approvato, liberami Signore.\nDalla paura di essere umiliato, liberami Signore.\nDalla paura di essere rifiutato, liberami Signore.\nDalla paura di essere calunniato, liberami Signore.\nDalla paura di essere abbandonato, liberami Signore.\nFa' che io possa sempre desiderare che gli altri crescano e io diminuisca,\ncos\u00ec che abbia ad assomigliare sempre pi\u00f9 a te, mio dolce Signore.\nAmen."}