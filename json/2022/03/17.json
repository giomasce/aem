{"day": 17, "month": 3, "year": 2022, "weekday": 4, "date_str": "gioved\u00ec 17 marzo 2022", "quotes": "Ger 17,5-10; Sal 1", "quote_vangelo": "secondo Luca (16,19-31)", "curatore": "Monica e Giuseppe Lami", "prevangelo": "", "indications": "", "preghiniz": "Dio della luce, manda su di me il tuo Spirito Santo\naffinch\u00e9 attraverso l'ascolto delle Scritture\nriceva la tua parola,\nattraverso la meditazione\naccresca la conoscenza di te\ne attraverso la preghiera\ncontempli il volto amato\ndi Ges\u00f9 Cristo tuo Figlio,\nche vive e regna con te e lo Spirito Santo\nora e nei secoli dei secoli.\nAmen.", "vangelo": "In quel tempo, Ges\u00f9 disse ai farisei: \u00abC'era un uomo ricco, che indossava vestiti di porpora e di lino finissimo, e ogni giorno si dava a lauti banchetti. Un povero, di nome Lazzaro, stava alla sua porta, coperto di piaghe, bramoso di sfamarsi con quello che cadeva dalla tavola del ricco; ma erano i cani che venivano a leccare le sue piaghe.\nUn giorno il povero mor\u00ec e fu portato dagli angeli accanto ad Abramo. Mor\u00ec anche il ricco e fu sepolto. Stando negli inferi fra i tormenti, alz\u00f2 gli occhi e vide di lontano Abramo, e Lazzaro accanto a lui.\nAllora gridando disse: \u201cPadre Abramo, abbi piet\u00e0 di me e manda Lazzaro a intingere nell'acqua la punta del dito e a bagnarmi la lingua, perch\u00e9 soffro terribilmente in questa fiamma\u201d.\nMa Abramo rispose: \u201cFiglio, ric\u00f2rdati che, nella vita, tu hai ricevuto i tuoi beni, e Lazzaro i suoi mali; ma ora in questo modo lui \u00e8 consolato, tu invece sei in mezzo ai tormenti. Per di pi\u00f9, tra noi e voi \u00e8 stato fissato un grande abisso: coloro che di qui vogliono passare da voi, non possono, n\u00e9 di l\u00ec possono giungere fino a noi\u201d.\nE quello replic\u00f2: \u201cAllora, padre, ti prego di mandare Lazzaro a casa di mio padre, perch\u00e9 ho cinque fratelli. Li ammonisca severamente, perch\u00e9 non vengano anch'essi in questo luogo di tormento\u201d.\nMa Abramo rispose: \u201cHanno Mos\u00e8 e i Profeti; ascoltino loro\u201d. E lui replic\u00f2: \u201cNo, padre Abramo, ma se dai morti qualcuno andr\u00e0 da loro, si convertiranno\u201d.\nAbramo rispose: \u201cSe non ascoltano Mos\u00e8 e i Profeti, non saranno persuasi neanche se uno risorgesse dai morti\u201d\u00bb.", "medita": "Anche oggi il Vangelo ci parla di quelle verit\u00e0 di fede che la Chiesa Cattolica chiama i <i>Novissimi</i>: la morte, il giudizio, il destino eterno. Verit\u00e0 che spesso tendiamo ad accantonare, e che invece dovrebbero essere sempre ben presenti nella nostra vita come una bussola per orientarci nelle scelte.\nDell'uomo ricco della parabola non sappiamo in fondo molto: non sappiamo se fosse un onesto cittadino, se obbediva alla legge civile, se pagava le tasse, insomma se fosse una brava persona agli occhi del mondo. Quello che sappiamo di lui \u00e8 che era indifferente verso la sofferenza di chi vedeva ogni giorno nella sua casa, presso la sua tavola, e sappiamo che era amante del lusso, del piacere, e intento a soddisfare i propri desideri.\nDa questo si pu\u00f2 capire ci\u00f2 che davvero serve per piacere a Dio e per entrare nel regno dei cieli il giorno del giudizio. Chi vive per se stesso, per il proprio successo, per soddisfare i propri istinti alla ricerca del piacere, e non si cura di chi gli sta intorno, non entra nella casa del Padre.\nIn fondo quest'uomo non doveva andare a cercare Lazzaro: egli era il suo prossimo, gli viveva vicino, lo incontrava ogni giorno.\nNon occorre andare a cercare i bisognosi in terre lontane, non occorre andare alla ricerca dei bisognosi. Il Signore li mette sulla nostra strada, ce li fa incontrare in coloro che ci stanno sempre accanto; basta saperli riconoscere, accorgersi di loro, avere occhi attenti.\nLa parabola contiene comunque la chiave per ravvivare la nostra speranza, perch\u00e9 indica gli strumenti a nostra disposizione per ottenere la vita eterna: noi abbiamo la legge e la dottrina della Chiesa Cattolica che ci indica ci\u00f2 che \u00e8 giusto, buono e gradito al Signore, e abbiamo i profeti e i santi che ci illuminano con il loro esempio e intercedono per noi.", "riflettere": "Vedete, figli miei, non bisogna dimenticare che abbiamo un'anima da salvare ed un'eternit\u00e0 che ci aspetta. Il mondo, le ricchezze, i piaceri, gli onori passeranno; il cielo e l'inferno non passeranno mai. Stiamo quindi attenti! (San Giovanni Maria Vianney)", "preghfin": "Anima di Cristo, santificami.\nCorpo di Cristo, salvami.\nSangue di Cristo, inebriami.\nAcqua del costato di Cristo, lavami.\nPassione di Cristo, confortami.\nO buon Ges\u00f9, esaudiscimi.\nDentro le tue ferite nascondimi.\nNon permettere che io mi separi da te.\nDal nemico maligno difendimi.\nNell'ora della mia morte chiamami. Comandami di venire a te,\nperch\u00e9 con i tuoi Santi io ti lodi nei secoli dei secoli. Amen."}