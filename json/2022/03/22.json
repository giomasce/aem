{"day": 22, "month": 3, "year": 2022, "weekday": 2, "date_str": "marted\u00ec 22 marzo 2022", "quotes": "Dn 3,25.34-43; Sal 24", "quote_vangelo": "secondo Matteo (18,21-35)", "curatore": "Monica e Giuseppe Lami", "prevangelo": "", "indications": "", "preghiniz": "Dio della luce, manda su di me il tuo Spirito Santo\naffinch\u00e9 attraverso l'ascolto delle Scritture\nriceva la tua parola,\nattraverso la meditazione\naccresca la conoscenza di te\ne attraverso la preghiera\ncontempli il volto amato\ndi Ges\u00f9 Cristo tuo Figlio,\nche vive e regna con te e lo Spirito Santo\nora e nei secoli dei secoli.\nAmen.", "vangelo": "In quel tempo, Pietro si avvicin\u00f2 a Ges\u00f9 e gli disse: \u00abSignore, se il mio fratello commette colpe contro di me, quante volte dovr\u00f2 perdonargli? Fino a sette volte?\u00bb. E Ges\u00f9 gli rispose: \u00abNon ti dico fino a sette volte, ma fino a settanta volte sette.\nPer questo, il regno dei cieli \u00e8 simile a un re che volle regolare i conti con i suoi servi. Aveva cominciato a regolare i conti, quando gli fu presentato un tale che gli doveva diecimila talenti. Poich\u00e9 costui non era in grado di restituire, il padrone ordin\u00f2 che fosse venduto lui con la moglie, i figli e quanto possedeva, e cos\u00ec saldasse il debito. Allora il servo, prostrato a terra, lo supplicava dicendo: \u201cAbbi pazienza con me e ti restituir\u00f2 ogni cosa\u201d. Il padrone ebbe compassione di quel servo, lo lasci\u00f2 andare e gli condon\u00f2 il debito.\nAppena uscito, quel servo trov\u00f2 uno dei suoi compagni, che gli doveva cento denari. Lo prese per il collo e lo soffocava, dicendo: \u201cRestituisci quello che devi!\u201d. Il suo compagno, prostrato a terra, lo pregava dicendo: \u201cAbbi pazienza con me e ti restituir\u00f2\u201d. Ma egli non volle, and\u00f2 e lo fece gettare in prigione, fino a che non avesse pagato il debito.\nVisto quello che accadeva, i suoi compagni furono molto dispiaciuti e andarono a riferire al loro padrone tutto l'accaduto. Allora il padrone fece chiamare quell'uomo e gli disse: \u201cServo malvagio, io ti ho condonato tutto quel debito perch\u00e9 tu mi hai pregato. Non dovevi anche tu aver piet\u00e0 del tuo compagno, cos\u00ec come io ho avuto piet\u00e0 di te?\u201d. Sdegnato, il padrone lo diede in mano agli aguzzini, finch\u00e9 non avesse restituito tutto il dovuto. Cos\u00ec anche il Padre mio celeste far\u00e0 con voi se non perdonerete di cuore, ciascuno al proprio fratello\u00bb.", "medita": "Colpisce in questa parabola l'enormit\u00e0 del debito che il servo aveva accumulato verso il re, e colpisce la convinzione del servo stesso di poter in qualche modo restituire col tempo quanto dovuto al padrone. Il debito non era restituibile perch\u00e9 enorme, e l'unico modo che il re aveva di risolvere la questione era seguire la giustizia terrena, che reclamava la schiavit\u00f9 del servo e della sua famiglia, oppure seguire la legge dell'amore, che concedeva il condono dell'intero debito. Il re, lo abbiamo letto, decide per il condono, perch\u00e9 ama il suo servo e lo vuole libero, libero da ogni schiavit\u00f9 conseguenza del grande debito. Noi potremo mai liberarci dall'enorme debito che abbiamo col Signore, un debito enorme come il nostro peccato? Il peccato \u00e8 un debito che non possiamo ripagare perch\u00e9 troppo grande per le nostre forze, quindi possiamo solo rivolgerci al Signore implorandolo di cancellarlo attraverso il sacramento della riconciliazione. La Chiesa Cattolica insegna che la remissione dei peccati avviene per misericordia di Dio se siamo nella condizione di essere veramente pentiti e intenzionati, con la grazia di Dio, a non commetterlo pi\u00f9. La Chiesa sa che in assenza di queste due condizioni non potr\u00e0 esserci la vera conversione del cuore. Senza una vera conversione del cuore non possiamo essere toccati e rigenerati dal perdono ricevuto, e finiremo prima o poi per comportarci come il servo della parabola. Perdonati, anzich\u00e9 conformarci al Signore e diventare un piccolo riflesso dell'amore di Dio, continueremmo a vivere la vita vecchia e a ragionare secondo la giustizia del mondo decretando in maniera definitiva la nostra condanna.", "riflettere": "Voi sapete che non a prezzo di cose corruttibili, come l'argento e l'oro, foste liberati dalla vostra vuota condotta ereditata dai vostri padri, ma con il sangue prezioso di Cristo, come di agnello senza difetti e senza macchia. [\u2026] Egli port\u00f2 i nostri peccati nel suo corpo sul legno della croce, perch\u00e9, non vivendo pi\u00f9 per il peccato, vivessimo per la giustizia. (1Pt 1, 18--19; 2, 24).", "preghfin": "Ricordati, o piissima Vergine Maria,\nnon essersi mai udito al mondo che alcuno abbia ricorso al tuo patrocinio,\nimplorato il tuo aiuto, chiesto la tua protezione e sia stato abbandonato.\nAnimato da tale confidenza, a te ricorro, o Madre, Vergine delle Vergini,\na te vengo e, peccatore contrito, innanzi a te mi prostro.\nNon volere, o Madre del Verbo, disprezzare le mie preghiere,\nma ascoltami propizia ed esaudiscimi. Amen."}