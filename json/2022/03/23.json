{"day": 23, "month": 3, "year": 2022, "weekday": 3, "date_str": "mercoled\u00ec 23 marzo 2022", "quotes": "Dt 4,1.5-9; Sal 147", "quote_vangelo": "secondo Matteo (5,17-19)", "curatore": "Monica e Giuseppe Lami", "prevangelo": "", "indications": "", "preghiniz": "Dio della luce, manda su di me il tuo Spirito Santo\naffinch\u00e9 attraverso l'ascolto delle Scritture\nriceva la tua parola,\nattraverso la meditazione\naccresca la conoscenza di te\ne attraverso la preghiera\ncontempli il volto amato\ndi Ges\u00f9 Cristo tuo Figlio,\nche vive e regna con te e lo Spirito Santo\nora e nei secoli dei secoli.\nAmen.", "vangelo": "In quel tempo, Ges\u00f9 disse ai suoi discepoli: \u00abNon crediate che io sia venuto ad abolire la Legge o i Profeti; non sono venuto ad abolire, ma a dare pieno compimento. In verit\u00e0 io vi dico: finch\u00e9 non siano passati il cielo e la terra, non passer\u00e0 un solo iota o un solo trattino della Legge, senza che tutto sia avvenuto.\nChi dunque trasgredir\u00e0 uno solo di questi minimi precetti e insegner\u00e0 agli altri a fare altrettanto, sar\u00e0 considerato minimo nel regno dei cieli. Chi invece li osserver\u00e0 e li insegner\u00e0, sar\u00e0 considerato grande nel regno dei cieli\u00bb.", "medita": "Il Signore ci richiama alla fedelt\u00e0 alla legge di Dio e all'insegnamento della Chiesa Cattolica che da duemila anni la sta conservando e tramandando e ci insegna a fuggire ogni forma di relativismo.\nLe mode, i cambiamenti del costume della societ\u00e0 non possono cambiare \u201cun solo iota o un solo trattino della legge\u201d. Niente e nessuno ha il potere di decretare decaduto anche il minimo aspetto della legge divina, neppure quando il mondo intero ci spinge a modificare il senso profondo del bene e del male, ad accettare il peccato in nome della libert\u00e0, della tolleranza e della realizzazione individuale, addirittura talvolta camuffandolo e spacciandolo per una forma di carit\u00e0.\nPer vivere pienamente la vita cristianamente \u00e8 necessario accogliere il senso profondo che Dio le dona. Per il Signore questo ci ha consegnato i suoi \u201ccomandamenti\u201d, sul Sinai prima e sulla montagna di Galilea poi; sono il suo stesso amore declinato nella vita dell'uomo. Orientare la nostra vita, le scelte, le azioni di ogni giorno non alla legge del mondo ma alla legge di Dio, perch\u00e9 solo Dio \u00e8 giustizia, verit\u00e0 e salvezza per la nostra anima.\nIl Signore non si limita a metterci in guardia dal trasgredire i suoi comandamenti. Non \u00e8 sufficiente osservare la volont\u00e0 di Dio, ci \u00e8 chiesto anche di insegnarla. Insegnarla ai bambini, agli amici, ai familiari; proclamare al mondo che la legge di Dio \u00e8 l'unica verit\u00e0, l'unica via di giustizia e di verit\u00e0, anche se questo significa andare contro la mentalit\u00e0 del mondo, ogni giorno sempre pi\u00f9 tronfia di vanit\u00e0 e di autosufficienza.", "riflettere": "Quello che facciamo per le anime, Ges\u00f9 lo tiene come fatto per s\u00e8. Egli nota nel libro della vita tutti i travagli, tutte le pene, tutte le croci che noi soffriamo per la salvezza e la santificazione delle anime. (Santa Francesca Cabrini)", "preghfin": "La legge del Signore \u00e8 perfetta,\nrinfranca l'anima;\nla testimonianza del Signore \u00e8 stabile,\nrende saggio il semplice.\nI precetti del Signore sono retti,\nfanno gioire il cuore;\nil comando del Signore \u00e8 limpido,\nillumina gli occhi.\n<i>(Salmo 18)</i>"}