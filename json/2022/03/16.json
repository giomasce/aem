{"day": 16, "month": 3, "year": 2022, "weekday": 3, "date_str": "mercoled\u00ec 16 marzo 2022", "quotes": "Ger 18,18-20; Sal 30", "quote_vangelo": "secondo Matteo (20,17-28)", "curatore": "Monica e Giuseppe Lami", "prevangelo": "", "indications": "", "preghiniz": "Dio della luce, manda su di me il tuo Spirito Santo\naffinch\u00e9 attraverso l'ascolto delle Scritture\nriceva la tua parola,\nattraverso la meditazione\naccresca la conoscenza di te\ne attraverso la preghiera\ncontempli il volto amato\ndi Ges\u00f9 Cristo tuo Figlio,\nche vive e regna con te e lo Spirito Santo\nora e nei secoli dei secoli.\nAmen.", "vangelo": "In quel tempo, mentre saliva a Gerusalemme, Ges\u00f9 prese in disparte i dodici discepoli e lungo il cammino disse loro: \u00abEcco, noi saliamo a Gerusalemme e il Figlio dell'uomo sar\u00e0 consegnato ai capi dei sacerdoti e agli scribi; lo condanneranno a morte e lo consegneranno ai pagani perch\u00e9 venga deriso e flagellato e crocifisso, e il terzo giorno risorger\u00e0\u00bb.\nAllora gli si avvicin\u00f2 la madre dei figli di Zebed\u00e8o con i suoi figli e si prostr\u00f2 per chiedergli qualcosa. Egli le disse: \u00abChe cosa vuoi?\u00bb. Gli rispose: \u00abDi' che questi miei due figli siedano uno alla tua destra e uno alla tua sinistra nel tuo regno\u00bb. Rispose Ges\u00f9: \u00abVoi non sapete quello che chiedete. Potete bere il calice che io sto per bere?\u00bb. Gli dicono: \u00abLo possiamo\u00bb. Ed egli disse loro: \u00abIl mio calice, lo berrete; per\u00f2 sedere alla mia destra e alla mia sinistra non sta a me concederlo: \u00e8 per coloro per i quali il Padre mio lo ha preparato\u00bb.\nGli altri dieci, avendo sentito, si sdegnarono con i due fratelli. Ma Ges\u00f9 li chiam\u00f2 a s\u00e9 e disse: \u00abVoi sapete che i governanti delle nazioni d\u00f2minano su di esse e i capi le opprimono. Tra voi non sar\u00e0 cos\u00ec; ma chi vuole diventare grande tra voi, sar\u00e0 vostro servitore e chi vuole essere il primo tra voi, sar\u00e0 vostro schiavo. Come il Figlio dell'uomo, che non \u00e8 venuto per farsi servire, ma per servire e dare la propria vita in riscatto per molti\u00bb.", "medita": "Quanto \u00e8 stridente il contrasto fra nostro Signore che chiama in disparte i discepoli e, come quando fra amici si condivide una confidenza preziosa, preannuncia loro la sua passione, morte e risurrezione, e la richiesta della madre che si raccomanda affinch\u00e9 i figli abbiano una degna ricompensa per aver lasciato tutto per seguire Ges\u00f9.\nCristo parla di salvezza eterna, del compimento di tutta la storia umana, della vera libert\u00e0 donata ad ogni uomo attraverso la croce, della vittoria definitiva sul peccato e sulla morte, e fra i suoi c'\u00e8 qualcuno che pensa meschinamente alla \u201ccarriera\u201d.\nMa sarebbe troppo facile biasimare la madre dei figli di Zebedeo, facile sdegnarsi come gli altri discepoli. In fondo non siamo molto dissimili a quella donna! Che cos'\u00e8 la prima cosa che desideriamo per i nostri figli, che cosa chiediamo al Signore per loro? La cosa che pi\u00f9 desideriamo per loro \u00e8 che restino in comunione con Cristo anche a costo della croce per la salvezza della loro anima, oppure desideriamo come prima cosa che siano felici, realizzati, in salute, che abbiano una buona posizione sociale?\n Il Signore ci conosce e sa quanto sappiamo essere meschini, e, nonostante si trovi circondato da persone che non hanno ancora capito niente del suo insegnamento, con infinita pazienza spiega pacatamente loro che nel regno dei cieli si conta alla rovescia, si conta a partire dall'ultimo. Il numero uno per Dio \u00e8 l'ultimo dei numeri, non il primo. Cristo sta andando incontro alla croce per la nostra salvezza, perch\u00e9 \u00e8 attraverso lo scandalo della croce, l'ultimo gradino della scala sociale, che ci sar\u00e0 la resurrezione e la salvezza.", "riflettere": "Portare la croce dietro a Ges\u00f9, significa essere disposti a qualsiasi sacrificio per amore suo. Significa non mettere niente e nessuno prima di lui, neanche le persone pi\u00f9 care, neanche la propria vita. (San Giovanni Paolo II)", "preghfin": "Signore, mettici al servizio dei nostri fratelli di tutto il mondo\nche vivono e muoiono nella povert\u00e0 e nella fame.\nAffidali a noi oggi; da' loro il pane quotidiano\ninsieme al nostro amore pieno di comprensione, di pace, di gioia.\nSignore, fa' di me uno strumento della tua pace,\naffinch\u00e9 io possa portare l'amore dove c'\u00e8 l'odio,\nlo spirito del perdono dove c'\u00e8 l'ingiustizia,\nl'armonia dove c'\u00e8 la discordia, la verit\u00e0 dove c'\u00e8 l'errore,\nla fede dove c'\u00e8 il dubbio, la speranza dove c'\u00e8 la disperazione,\nla luce dove ci sono ombre e la gioia dove c'\u00e8 la tristezza.\nSignore, fa' che io cerchi di confortare e non di essere confortata,\ndi capire e non di essere capita, e di amare e non di essere amata,\nperch\u00e9 dimenticando se stessi ci si ritrova,\nperdonando si viene perdonati e morendo ci si risveglia alla vita eterna.\n<i>(Madre Teresa di Calcutta)</i>"}