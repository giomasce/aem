{"day": 11, "month": 3, "year": 2022, "weekday": 5, "date_str": "venerd\u00ec 11 marzo 2022", "quotes": "Ez 18,21-28; Sal 129", "quote_vangelo": "secondo Matteo (5,20-26)", "curatore": "Monica e Giuseppe Lami", "prevangelo": "", "indications": "", "preghiniz": "Dio della luce, manda su di me il tuo Spirito Santo\naffinch\u00e9 attraverso l'ascolto delle Scritture\nriceva la tua parola,\nattraverso la meditazione\naccresca la conoscenza di te\ne attraverso la preghiera\ncontempli il volto amato\ndi Ges\u00f9 Cristo tuo Figlio,\nche vive e regna con te e lo Spirito Santo\nora e nei secoli dei secoli.\nAmen.", "vangelo": "In quel tempo, Ges\u00f9 disse ai suoi discepoli: \u00abSe la vostra giustizia non superer\u00e0 quella degli scribi e dei farisei, non entrerete nel regno dei cieli.\nAvete inteso che fu detto agli antichi: \u201cNon ucciderai\u201d; chi avr\u00e0 ucciso dovr\u00e0 essere sottoposto al giudizio. Ma io vi dico: chiunque si adira con il proprio fratello dovr\u00e0 essere sottoposto al giudizio. Chi poi dice al fratello: \u201cStupido\u201d, dovr\u00e0 essere sottoposto al sin\u00e8drio; e chi gli dice: \u201cPazzo\u201d, sar\u00e0 destinato al fuoco della Ge\u00e8nna.\nSe dunque tu presenti la tua offerta all'altare e l\u00ec ti ricordi che tuo fratello ha qualche cosa contro di te, lascia l\u00ec il tuo dono davanti all'altare, va' prima a riconciliarti con il tuo fratello e poi torna a offrire il tuo dono.\nMettiti presto d'accordo con il tuo avversario mentre sei in cammino con lui, perch\u00e9 l'avversario non ti consegni al giudice e il giudice alla guardia, e tu venga gettato in prigione. In verit\u00e0 io ti dico: non uscirai di l\u00e0 finch\u00e9 non avrai pagato fino all'ultimo spicciolo!\u00bb.", "medita": "Le parole di Ges\u00f9 non sono esagerate, illuminano il disordine che il demonio ha portato nel mondo. La legge consegnata a Mos\u00e8 poneva un argine al male dirompente, era come un pedagogo che doveva condurre alla verit\u00e0. La legge ci impone di non uccidere, e su questo siamo tutti d'accordo; nessun fariseo ha mai ucciso, come nessuno di noi. Tuttavia la legge di Mos\u00e8 non arriva a segnalare il pericolo di una parola detta con superficialit\u00e0, di una battuta che cela una calunnia, di un insulto che sembra fotografare la realt\u00e0. \u00c8 a questo segreto velenoso custodito nel cuore che puntano le parole di Ges\u00f9. \u00c8 qui che sono concepiti i pensieri malvagi che divengono parole come proiettili prima, e azioni ingiuste poi. \u00c8 nel cuore che alberga l'ingiustizia, cova il risentimento, \u00e8 allevata l'incredulit\u00e0. Chi si adira con il fratello lo ha gi\u00e0 ucciso nel proprio cuore; chi lo considera stupido o pazzo ha gi\u00e0 assassinato in lui l'immagine di Dio. Il cuore dell'empio \u00e8 schiavo della menzogna di Satana e partorir\u00e0 sempre azioni malvage, senza giustizia, perch\u00e9 fondamentalmente dettate dall'egoismo e dall'orgoglio autosufficiente.\nPer questo Ges\u00f9 non fa distinzione tra omicidio e ira e insulto, perch\u00e9 tutto proviene dalla stessa radice. E Lui non \u00e8 venuto a sostenere il muro della Legge eretto a difesa contro il male, lasciando una serie di precetti ancor pi\u00f9 gravosi. Lui \u00e8 venuto a instaurare il regno di Dio, la sua giustizia che supera quella degli scribi e dei farisei, che dilata la legge laddove i criteri umani e mondani non possono arrivare, a dare la vita per chi ci odia, ci insulta, ci \u00e8 avversario davvero.", "riflettere": "I comandamenti, in particolare i precetti morali negativi, sono l'inizio e la prima tappa necessaria del cammino verso la libert\u00e0: \u00abLa prima libert\u00e0\u2014scrive sant'Agostino\u2014consiste nell'essere esenti da crimini\u2026 come sarebbero l'omicidio, l'adulterio, la fornicazione, il furto, la frode, il sacrilegio e cos\u00ec via. Quando uno comincia a non avere questi crimini (e nessun cristiano deve averli), comincia a levare il capo verso la libert\u00e0, ma questo non \u00e8 che l'inizio della libert\u00e0, non la libert\u00e0 perfetta\u00bb. (Giovanni Paolo II, <i>Evangelium Vitae</i>)", "preghfin": "Mio Dio, spero dalla tua bont\u00e0,\nper le tue promesse e per i meriti di Ges\u00f9 Cristo, nostro Salvatore,\nla vita eterna e le grazie necessarie per meritarla con le buone opere,\nche io debbo e voglio fare.\nSignore, che io possa goderti in eterno.\nAmen."}