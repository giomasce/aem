{"day": 28, "month": 3, "year": 2022, "weekday": 1, "date_str": "luned\u00ec 28 marzo 2022", "quotes": "Is 65,17-21; Sal 29", "quote_vangelo": "secondo Giovanni (4,43-54)", "curatore": "Monica e Giuseppe Lami", "prevangelo": "", "indications": "", "preghiniz": "Dio della luce, manda su di me il tuo Spirito Santo\naffinch\u00e9 attraverso l'ascolto delle Scritture\nriceva la tua parola,\nattraverso la meditazione\naccresca la conoscenza di te\ne attraverso la preghiera\ncontempli il volto amato\ndi Ges\u00f9 Cristo tuo Figlio,\nche vive e regna con te e lo Spirito Santo\nora e nei secoli dei secoli.\nAmen.", "vangelo": "In quel tempo, Ges\u00f9 part\u00ec [dalla Samar\u00eca] per la Galilea. Ges\u00f9 stesso infatti aveva dichiarato che un profeta non riceve onore nella propria patria. Quando dunque giunse in Galilea, i Galilei lo accolsero, perch\u00e9 avevano visto tutto quello che aveva fatto a Gerusalemme, durante la festa; anch'essi infatti erano andati alla festa.\nAnd\u00f2 dunque di nuovo a Cana di Galilea, dove aveva cambiato l'acqua in vino. Vi era un funzionario del re, che aveva un figlio malato a Caf\u00e0rnao. Costui, udito che Ges\u00f9 era venuto dalla Giudea in Galilea, si rec\u00f2 da lui e gli chiedeva di scendere a guarire suo figlio, perch\u00e9 stava per morire. Ges\u00f9 gli disse: \u00abSe non vedete segni e prodigi, voi non credete\u00bb. Il funzionario del re gli disse: \u00abSignore, scendi prima che il mio bambino muoia\u00bb. Ges\u00f9 gli rispose: \u00abVa', tuo figlio vive\u00bb. Quell'uomo credette alla parola che Ges\u00f9 gli aveva detto e si mise in cammino. Proprio mentre scendeva, gli vennero incontro i suoi servi a dirgli: \u00abTuo figlio vive!\u00bb. Volle sapere da loro a che ora avesse cominciato a star meglio. Gli dissero: \u00abIeri, un'ora dopo mezzogiorno, la febbre lo ha lasciato\u00bb. Il padre riconobbe che proprio a quell'ora Ges\u00f9 gli aveva detto: \u00abTuo figlio vive\u00bb, e credette lui con tutta la sua famiglia.\nQuesto fu il secondo segno, che Ges\u00f9 fece quando torn\u00f2 dalla Giudea in Galilea.", "medita": "Il funzionario del re certamente era una persona molto in vista, abituata ad essere riverita e obbedita da tutti. Tuttavia c'\u00e8 un momento nella vita di questa persona in cui egli si rende conto di non potere tutto, capisce che ci sono situazioni ed eventi che neppure lui col suo potere pu\u00f2 controllare. Ecco quindi che la malattia del figlio, l'angoscia di perderlo, la frustrazione di essere impotente lo portano a sperare in colui che tutto pu\u00f2.\nSi tratta di un'esperienza che tutti abbiamo fatto: il momento del dolore, della debolezza dell'impotenza pu\u00f2 essere il momento della nostra conversione. Il momento in cui ci rendiamo conto di non essere Dio, il momento in cui tocchiamo con mano il nostro limite e capiamo che Dio \u00e8 necessario, sono momenti dolorosi ma preziosissimi, perch\u00e9 le difficolt\u00e0 possono diventare una chiamata alla fede, alla conversione.\nSappiamo che il funzionario, ricostruendo il momento in cui il Signore \u00e8 entrato nella sua vita (\u201cun'ora dopo mezzogiorno\u201d), riconosce l'intervento di Dio nella sua vita, e riesce ad associare il bene ricevuto all'azione di Dio. Questo \u00e8 un passaggio fondamentale per ciascuno di noi: il saper riconoscere che Dio opera nella nostra vita. Di fronte alle difficolt\u00e0 e alla sofferenza possiamo lamentarci e imprecare, oppure possiamo riconoscere che in esse Dio opera per la nostra conversione e accettarle con la certezza che, se riusciremo a viverle con fede, da esse nascer\u00e0 una vita nuova.", "riflettere": "O Signore! Come sono sproporzionati i nostri desideri alle vostre meraviglie! In che miseria finiremmo noi col rimanere se proporzionaste i Vostri doni alle nostre domande. (Santa Teresa d'Avila)", "preghfin": "O Dio, insegnami a pregare chiedendo\nche sia fatta non la mia, ma la tua volont\u00e0.\nInsegnami ad affidarmi al tuo amore,\nsapendo che niente \u00e8 pi\u00f9 importante della salvezza dell'anima.\nInsegnami a vivere ogni giorno nella prospettiva della vita eterna,\nimparando cos\u00ec che anche la sofferenza e la tribolazione\npossono, in te, essere la via della mia salvezza.\nAmen."}