{"day": 20, "month": 3, "year": 2022, "weekday": 7, "date_str": "domenica 20 marzo 2022", "quotes": "Es 3,1-8a.13-15; Sal 102; 1Cor 10,1-6.10-12", "quote_vangelo": "secondo Luca (13,1-9)", "curatore": "Monica e Giuseppe Lami", "prevangelo": "", "indications": "Salterio: terza settimana", "preghiniz": "Dio della luce, manda su di me il tuo Spirito Santo\naffinch\u00e9 attraverso l'ascolto delle Scritture\nriceva la tua parola,\nattraverso la meditazione\naccresca la conoscenza di te\ne attraverso la preghiera\ncontempli il volto amato\ndi Ges\u00f9 Cristo tuo Figlio,\nche vive e regna con te e lo Spirito Santo\nora e nei secoli dei secoli.\nAmen.", "vangelo": "In quel tempo si presentarono alcuni a riferire a Ges\u00f9 il fatto di quei Galilei, il cui sangue Pilato aveva fatto scorrere insieme a quello dei loro sacrifici. Prendendo la parola, Ges\u00f9 disse loro: \u00abCredete che quei Galilei fossero pi\u00f9 peccatori di tutti i Galilei, per aver subito tale sorte? No, io vi dico, ma se non vi convertite, perirete tutti allo stesso modo. O quelle diciotto persone, sulle quali croll\u00f2 la torre di S\u00ecloe e le uccise, credete che fossero pi\u00f9 colpevoli di tutti gli abitanti di Gerusalemme? No, io vi dico, ma se non vi convertite, perirete tutti allo stesso modo\u00bb.\nDiceva anche questa parabola: \u00abUn tale aveva piantato un albero di fichi nella sua vigna e venne a cercarvi frutti, ma non ne trov\u00f2. Allora disse al vignaiolo: \u201cEcco, sono tre anni che vengo a cercare frutti su quest'albero, ma non ne trovo. T\u00e0glialo dunque! Perch\u00e9 deve sfruttare il terreno?\u201d. Ma quello gli rispose: \u201cPadrone, lascialo ancora quest'anno, finch\u00e9 gli avr\u00f2 zappato attorno e avr\u00f2 messo il concime. Vedremo se porter\u00e0 frutti per l'avvenire; se no, lo taglierai\u201d\u00bb.", "medita": "Nessuno di noi pu\u00f2 ritenersi giustificato, tantomeno per il semplice motivo di essere battezzati e parte della Chiesa. Il Signore ci ricorda che no, non siamo migliori di nessuno, non abbiamo alcun diritto per morire santamente. Ges\u00f9 non minaccia un castigo, ma profetizza la triste conseguenza riservata a un cuore indurito. Si \u201cperisce\u201d tutti, ma il modo pu\u00f2 essere diverso. Si pu\u00f2 morire come chi non ha speranza ed \u00e8 colto impreparato, o con il cuore di una sposa che attende il ritorno dello sposo. Si pu\u00f2 morire con e per amore, o chiusi nell'orgoglio e nell'egoismo che acceca e non ci fa capire nulla di quello che ci accade.\nIl fico della parabola \u00e8 facile riconoscerlo in ciascuno di noi, ed \u00e8 immediato pensare ai nostri frutti. Quanto sono scarsi i nostri frutti (spesso sono addirittura inesistenti)\u2026\nLa nostra esistenza \u00e8 centrata su noi stessi? Siamo come un fico che \u00e8 cresciuto fiero della sua florida chioma, della robustezza del suo tronco, ma che non ha prodotto quei frutti per i quali \u00e8 stato piantato nella vigna, quei frutti che non sono per noi ma per gli altri?\nIl Signore \u00e8 giusto ma anche paziente, e ci concede, per l'intercessione di Maria Santissima, dei Santi e della Chiesa Cattolica, un'altra opportunit\u00e0. Possiamo convertirci e iniziare a portare frutto ed evitare quel tremendo \u201cTaglialo!\u201d, perch\u00e9 il frutto buono non arriva dal nostro attivismo, dalle nostre opere, ma il vero frutto buono giunge quando entriamo nel mistero di Cristo e, spogliati del nostro Io, lo lasciamo agire. Allora la torre non ci schiaccer\u00e0 nella disperazione, ma sar\u00e0 un'occasione per donarsi e amare. Una bella differenza, no?", "riflettere": "Dio non ci ordina cose impossibili; ma mentre comanda, ci avvisa di fare ci\u00f2 che possiamo e di chiedere quello cui le nostre forze non bastano; poi ci aiuta, affinch\u00e9 possiamo praticarlo. (Sant'Agostino)", "preghfin": "In te, Signore, mi sono rifugiato,\nmai sar\u00f2 deluso;\nper la tua giustizia salvami.\nPorgi a me l'orecchio,\nvieni presto a liberarmi.\nSii per me la rupe che mi accoglie,\nla cinta di riparo che mi salva.\nTu sei la mia roccia e il mio baluardo,\nper il tuo nome dirigi i miei passi.\n<i>(Salmo 31)</i>"}