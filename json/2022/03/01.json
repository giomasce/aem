{"day": 1, "month": 3, "year": 2022, "weekday": 2, "date_str": "marted\u00ec 1 marzo 2022", "quotes": "1Pt 1,10-16; Sal 97", "quote_vangelo": "secondo Marco (10,28-31)", "curatore": "Monica e Giuseppe Lami", "prevangelo": "", "indications": "Tempo ordinario\nSalterio: quarta settimana", "preghiniz": "Dio della luce, manda su di me il tuo Spirito Santo\naffinch\u00e9 attraverso l'ascolto delle Scritture\nriceva la tua parola,\nattraverso la meditazione\naccresca la conoscenza di te\ne attraverso la preghiera\ncontempli il volto amato\ndi Ges\u00f9 Cristo tuo Figlio,\nche vive e regna con te e lo Spirito Santo\nora e nei secoli dei secoli.\nAmen.", "vangelo": "In quel tempo, Pietro prese a dire a Ges\u00f9: \u00abEcco, noi abbiamo lasciato tutto e ti abbiamo seguito\u00bb. Ges\u00f9 gli rispose: \u00abIn verit\u00e0 io vi dico: non c'\u00e8 nessuno che abbia lasciato casa o fratelli o sorelle o madre o padre o figli o campi per causa mia e per causa del Vangelo, che non riceva gi\u00e0 ora, in questo tempo, cento volte tanto in case e fratelli e sorelle e madri e figli e campi, insieme a persecuzioni, e la vita eterna nel tempo che verr\u00e0. Molti dei primi saranno ultimi e gli ultimi saranno primi\u00bb.", "medita": "Nostro Signore ci assicura che rinunciare alle cose terrene per essere fedeli a Lui verr\u00e0 abbondantemente ripagato non solo col premio della vita eterna ma gi\u00e0 adesso su questa terra. Potrebbe il Signore usare parole pi\u00f9 chiare per dirci che seguendo Lui \u201cnon ci si rimette mai\u201d? Parole pi\u00f9 rassicuranti per invitarci a scelte radicali in suo nome?\nCi\u00f2 che la parola del Signore di oggi infrange sono i nostri meschini compromessi, le nostre mezze misure nell'accogliere la verit\u00e0 di Dio nella nostra vita. Infatti, quello del Signore non \u00e8 un invito a essere pronti a rinunciare al superfluo per Lui, al contrario ci ricorda che Lui \u00e8 pi\u00f9 importante di ogni cosa, perfino degli affetti pi\u00f9 cari, e di quello che consideriamo necessario per vivere.\nRiusciremo mai a essere capaci di affidarci completamente a Dio? Il Signore ci chiede di lasciare tutto per Lui ma spesso siamo solo capaci di affidargli a mala pena una parte del nostro superfluo. Quante volte si fanno opere di carit\u00e0, ma non troppo (non si sa mai che cosa potrebbe succedermi); si professa la verit\u00e0 della Chiesa, ma non tutta (si rischierebbe la reputazione, magari la carriera e il plauso del mondo); si osservano i precetti divini ma non tutti (in fondo mica devo essere un santo, e poi tanto Dio \u00e8 buono\u2026). Attaccamento alle cose del mondo, desiderio di piacere al mondo, volont\u00e0 di essere fra i primi e una fede debole sono i fardelli che non ci rendono liberi e ci impediscono di dire, come Pietro, \u201cEcco, noi abbiamo lasciato tutto\u201d.", "riflettere": "O inconcepibile ed insondabile Misericordia di Dio, chi Ti pu\u00f2 adorare ed esaltare in modo degno? O massimo attributo di Dio Onnipotente, Tu sei la dolce speranza dei peccatori. (Santa Faustina)\nRipeto oggi queste semplici e sincere parole di Santa Faustina, per adorare assieme a lei e a tutti voi il mistero inconcepibile ed insondabile della misericordia di Dio. Come lei, vogliamo professare che non esiste per l'uomo altra fonte di speranza, al di fuori della misericordia di Dio. Desideriamo ripetere con fede: Ges\u00f9, confido in Te! (San Giovanni Paolo II)", "preghfin": "Dio, Padre misericordioso, che hai rivelato il tuo amore nel Figlio tuo Ges\u00f9 Cristo\ne l'hai riversato su di noi nello Spirito Santo, consolatore,\nti affidiamo oggi i destini del mondo e di ogni uomo.\nChinati su di noi peccatori,\nrisana la nostra debolezza, sconfiggi ogni male,\nfa' che tutti gli abitanti della terra sperimentino la tua misericordia,\naffinch\u00e9 in te, Dio uno e trino, trovino sempre la fonte della speranza.\nEterno Padre, per la dolorosa Passione e la Risurrezione del tuo Figlio,\nabbi misericordia di noi e del mondo intero!\nAmen.\n<i>(San Giovanni Paolo II)</i>"}