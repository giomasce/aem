{"day": 18, "month": 8, "year": 2020, "weekday": 2, "date_str": "marted\u00ec 18 agosto 2020", "quotes": "Ez 28,1-10; Dt 32,26-28.30.35b-36a", "quote_vangelo": "secondo Matteo (19,23-30)", "curatore": "Massimo Salani", "prevangelo": "", "indications": "", "preghiniz": "Tu, Signore Ges\u00f9 Cristo,\nche per noi ti sei tanto abbassato da degnarti di farti uomo,\nnon permettere che in noi perisca\nci\u00f2 che tu misericordiosamente decidesti di assumere.\nLa tua indulgenza \u00e8 il nostro merito.\n<i>(Cassiodoro, </i>L'anima<i>, 18)</i>", "vangelo": "In quel tempo, Ges\u00f9 disse ai suoi discepoli: \u00abIn verit\u00e0 io vi dico: difficilmente un ricco entrer\u00e0 nel regno dei cieli. Ve lo ripeto: \u00e8 pi\u00f9 facile che un cammello passi per la cruna di un ago, che un ricco entri nel regno di Dio\u00bb.\nA queste parole i discepoli rimasero molto stupiti e dicevano: \u00abAllora, chi pu\u00f2 essere salvato?\u00bb. Ges\u00f9 li guard\u00f2 e disse: \u00abQuesto \u00e8 impossibile agli uomini, ma a Dio tutto \u00e8 possibile\u00bb.\nAllora Pietro gli rispose: \u00abEcco, noi abbiamo lasciato tutto e ti abbiamo seguito; che cosa dunque ne avremo?\u00bb. E Ges\u00f9 disse loro: \u00abIn verit\u00e0 io vi dico: voi che mi avete seguito, quando il Figlio dell'uomo sar\u00e0 seduto sul trono della sua gloria, alla rigenerazione del mondo, siederete anche voi su dodici troni a giudicare le dodici trib\u00f9 d'Israele. Chiunque avr\u00e0 lasciato case, o fratelli, o sorelle, o padre, o madre, o figli, o campi per il mio nome, ricever\u00e0 cento volte tanto e avr\u00e0 in eredit\u00e0 la vita eterna. Molti dei primi saranno ultimi e molti degli ultimi saranno primi\u00bb.", "medita": "L'insegnamento di Ges\u00f9 che abbiamo meditato ieri \u00e8 ripreso ed approfondito nel brano di oggi. Al dialogo con il giovane, ricco della Parola ma non perfetto nell'amore verso gli altri, segue ora lo stupore e l'incomprensione dei discepoli.\nIl Maestro si serve di una immagine molto nota, che rappresenta la difficolt\u00e0 di quanti possiedono \u201cricchezze\u201d perch\u00e9 servi dei loro beni, rifiutando di riconoscersi \u201cpoveri\u201d e quindi bisognosi di Dio.\nPietro, ancora una volta, d\u00e0 voce alla comunit\u00e0 e alla preoccupazione che, probabilmente, serpeggiava tra loro. Dalle parole di Ges\u00f9 ricavano l'impossibilit\u00e0 di aspirare al Regno. La difficolt\u00e0 a comprendere il Nazareno si manifesta ancora di pi\u00f9 nel racconto delle scelte compiute pur di seguire il Signore. Avevano gi\u00e0 dato prova di saper rinunciare a qualcosa o qualcuno: chi a un lavoro, chi alla famiglia, tutti al luogo di appartenenza. \u201cCosa dunque ne avremo?\u201d sta alla base del disagio vissuto dalla giovane comunit\u00e0 e che attraversa noi tutti: cosa ci guadagniamo? Quale il premio?\nIl Risorto, come in molte altre occasioni, invita ad avere una prospettiva diversa da quella che chiede un contraccambio immediato e visibile, concreto e spendibile adesso. Sempre Matteo nel capitolo 25 specificher\u00e0 che il Figlio dell'uomo giudicher\u00e0 e divider\u00e0 i premiati che staranno alla destra da coloro che avranno rifiutato la proposta dell'Emmanuele e che saranno collocati alla sinistra.\nIl Regno \u00e8 per chi desidera la vera vita che non priva di senso quella umana, ma la riempie di significati e le d\u00e0 il fine della sua esistenza. Il giovane ricco lo \u00e8 anche nella conoscenza, ma \u00e8 triste perch\u00e9 pensa, lui, di avere fatto quanto necessario.\nRischiamo anche noi di essere tra i primi a possedere gli strumenti per accedere al Regno, incapaci di servircene perch\u00e9 non li accettiamo fino in fondo. Ci sono gli ultimi nella ricchezza e nella conoscenza il cui stile di vita per\u00f2 \u00e8 conforme al Regno. Questa povert\u00e0 \u00e8 garanzia di accesso.", "riflettere": "A noi piace classificare chi \u00e8 primo e chi \u00e8 ultimo. Il Salvatore, per\u00f2, trasmette una logica assai diversa dalla nostra. Chi di noi avrebbe premiato il ladrone che diventa \u201cbuono\u201d solo nell'ultimo istante della sua vita?", "preghfin": "A chi faccio torto se mi tengo ci\u00f2 che \u00e8 mio? Dice l'avaro.\nDimmi: che cosa \u00e8 tuo?\nTi sei appropriato di quello che hai ricevuto perch\u00e9 fosse distribuito.\nChi spoglia un uomo dei suoi vestiti \u00e8 chiamato ladro;\nchi non veste l'ignudo pur potendolo fare, quale altro nome merita?\nIl pane che tieni per te \u00e8 dell'affamato; dell'ignudo il mantello che conservi nell'armadio;\ndello scalzo i sandali che ammuffiscono a casa tua;\ndel bisognoso il denaro che tieni nascosto sottoterra.\n<i>(Basilio, </i>Omelia<i> 6, 7).</i>"}