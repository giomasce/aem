{"day": 2, "month": 8, "year": 2020, "weekday": 7, "date_str": "domenica 2 agosto 2020", "quotes": "Is 55,1-3; Sal 144; Rm 8,35.37-39", "quote_vangelo": "secondo Matteo (14,13-21)", "curatore": "Massimo Salani", "prevangelo": "", "indications": "Salterio: seconda settimana", "preghiniz": "Dio che ci volgi a te.\nDio che ci spogli di ci\u00f2 che non \u00e8 e ci rivesti di ci\u00f2 che \u00e8.\nDio che ci rendi degni di essere esauditi.\nDio che ci unisci.\nDio che ci introduci a ogni verit\u00e0,\nDio che ci dici tutto ci\u00f2 che \u00e8 bene,\nche non ci rendi insensati n\u00e9 permetti che siamo resi tali da alcuno.\nDio che ci richiami sulla via.\nDio che ci conduci alla porta.\nDio che fai in modo che essa \u201csi apra a coloro che bussano\u201d.\nDio che ci dai \u201cil pane della vita\u201d.\nDio per il quale abbiamo sete di quella bevanda\ndella quale, una volta bevutala, non abbiamo pi\u00f9 sete.\nTu che sei il Dio Uno, tu vienimi in aiuto.\n<i>(Agostino, </i>Soliloqui<i> I, 1, 3--4)</i>", "vangelo": "In quel tempo, avendo udito [della morte di Giovanni Battista], Ges\u00f9 part\u00ec di l\u00e0 su una barca e si ritir\u00f2 in un luogo deserto, in disparte.\nMa le folle, avendolo saputo, lo seguirono a piedi dalle citt\u00e0. Sceso dalla barca, egli vide una grande folla, sent\u00ec compassione per loro e guar\u00ec i loro malati.\nSul far della sera, gli si avvicinarono i discepoli e gli dissero: \u00abIl luogo \u00e8 deserto ed \u00e8 ormai tardi; congeda la folla perch\u00e9 vada nei villaggi a comprarsi da mangiare\u00bb. Ma Ges\u00f9 disse loro: \u00abNon occorre che vadano; voi stessi date loro da mangiare\u00bb. Gli risposero: \u00abQui non abbiamo altro che cinque pani e due pesci!\u00bb. Ed egli disse: \u00abPortatemeli qui\u00bb.\nE, dopo aver ordinato alla folla di sedersi sull'erba, prese i cinque pani e i due pesci, alz\u00f2 gli occhi al cielo, recit\u00f2 la benedizione, spezz\u00f2 i pani e li diede ai discepoli, e i discepoli alla folla.\nTutti mangiarono a saziet\u00e0, e portarono via i pezzi avanzati: dodici ceste piene. Quelli che avevano mangiato erano circa cinquemila uomini, senza contare le donne e i bambini.", "medita": "La morte di chi aveva annunciato la buona notizia della venuta dell'Emmanuele non poteva passare inosservata n\u00e9 cadere nel dimenticatoio. A Giovanni Battista venivano riconosciute coerenza ed autorevolezza: non a caso aveva dei discepoli. Alcuni dei quali, con l'avvento di Ges\u00f9 di Nazaret, entreranno a far parte dei Dodici. Anzi, saranno tra i protagonisti principali di quella giovane comunit\u00e0. E Simone, che sar\u00e0 chiamato Pietro dal Risorto, sar\u00e0 designato a guidarla!\nEntrambi condividevano l'importanza del deserto: sia come luogo fisico e sicuramente come spazio per cercare un rapporto pi\u00f9 profondo con il Padre. La morte di Giovanni lo spinger\u00e0 ancora ad isolarsi.\nMa il suo compito \u00e8 la salvezza degli uomini e questo lo spinger\u00e0 a tornare tra la gente. Eppure, Matteo, riportando le parole dei discepoli che si servono del termine \u201cdeserto\u201d, con un'accezione diversa da quella del Maestro, ci aiuta a capire che si svolgeranno segni che vanno letti in modo particolare.\nIl brano \u00e8 tra i pi\u00f9 conosciuti della Parola e trova spazio anche in tutti gli altri vangeli. Non solo: Marco e Matteo ripresenteranno lo stesso gesto compiuto dal Nazareno addirittura una seconda volta. Un segno che difficilmente la folla potr\u00e0 percepire e che solo gli stessi discepoli potevano cogliere nella sua portata. Pochi pani e pochissimi pesci non possono certo sfamare un numero cos\u00ec importante di persone. Ma c'\u00e8 fame e fame.\nQuella che sazia il corpo \u00e8 vinta con un segno che mette in risalto l'importanza della condivisione anche del poco. Vale ieri come oggi: chi soffre o muore per mancanza di cibo \u00e8 solo a causa del nostro egoismo. Pi\u00f9 che sottolineare la moltiplicazione degli alimenti, il Signore ci invita a partecipare alla divisione di quello che abbiamo con gli altri. Addirittura avanzer\u00e0 del cibo che, ovviamente, non deve essere sprecato.\nMa conosciamo anche un'altra fame, che per essere saziata necessita del vero cibo: il Pane di vita.", "riflettere": "Matteo racconta il segno compiuto da Ges\u00f9 con gesti che rimandano alla celebrazione eucaristica. La preghiera, la frequentazione al Corpo e al Sangue, la condivisione con i fratelli sono il rimedio per saziare la fame di incontro con il Signore.\nAbbiamo bisogno di un pane quotidiano per vivere, come recitiamo nell'unica preghiera che ci ha consegnato il Risorto, come della Parola e del Pane che incontriamo nella celebrazione eucaristica.", "preghfin": "Non consiste forse nel dividere il pane con l'affamato, nell'introdurre in casa i miseri, senza tetto,\nnel vestire uno che vedi nudo, senza trascurare i tuoi parenti?\nAllora la tua luce sorger\u00e0 come l'aurora, la tua ferita si rimarginer\u00e0 presto.\nDavanti a te camminer\u00e0 la tua giustizia, la gloria del Signore ti seguir\u00e0.\nAllora invocherai e il Signore ti risponder\u00e0, implorerai aiuto ed egli dir\u00e0: \u201cEccomi!\u201d.\nSe toglierai di mezzo a te l'oppressione, il puntare il dito e il parlare empio,\nse aprirai il tuo cuore all'affamato, se sazierai l'afflitto di cuore,\nallora briller\u00e0 fra le tenebre la tua luce, la tua tenebra sar\u00e0 come il meriggio.\n<i>(Isaia 58, 7--10)</i>"}