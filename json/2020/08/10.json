{"day": 10, "month": 8, "year": 2020, "weekday": 1, "date_str": "luned\u00ec 10 agosto 2020", "quotes": "2Cor 9,6-10; Sal 111", "quote_vangelo": "secondo Giovanni (12,24-26)", "curatore": "Massimo Salani", "prevangelo": "", "indications": "San Lorenzo", "preghiniz": "[I cristiani] Amano tutti, e da tutti vengono perseguitati.\nNon sono conosciuti, e vengono condannati.\nSono uccisi, e riprendono a vivere.\nSono poveri, e fanno ricchi molti;\nmancano di tutto, e di tutto abbondano.\nSono disprezzati, e nei disprezzi hanno gloria.\nSono oltraggiati e proclamati giusti.\nSono ingiuriarti e benedicono;\nsono maltrattati ed onorano.\nFacendo del bene vengono puniti come malfattori;\ncondannati gioiscono come se ricevessero vita.\n(<i>A Diogneto</i>, V, 10--16)", "vangelo": "In quel tempo, Ges\u00f9 disse ai suoi discepoli: \u00abIn verit\u00e0, in verit\u00e0 io vi dico: se il chicco di grano, caduto in terra, non muore, rimane solo; se invece muore, produce molto frutto.\nChi ama la propria vita, la perde e chi odia la propria vita in questo mondo, la conserver\u00e0 per la vita eterna.\nSe uno mi vuole servire, mi segua, e dove sono io, l\u00e0 sar\u00e0 anche il mio servitore. Se uno serve me, il Padre lo onorer\u00e0\u00bb.", "medita": "Il breve testo del vangelo di Giovanni \u00e8 una sintesi intensissima dell'insegnamento del Maestro. Ges\u00f9, in parole e opere, ha consegnato ai suoi discepoli prima, e a tutti noi ora, le condizioni necessarie per porsi alla sua sequela.\nIl Nazareno pone l'accento sul tema della libert\u00e0: egli non ha mai imposto nulla, non si \u00e8 avvalso della sua potenza per costringere nessuno. Ha condiviso fino in fondo l'umanit\u00e0, ad esclusione del peccato, e sperimentato le difficolt\u00e0 e le gioie. Chi \u201cvuole seguire\u201d \u00e8 colui che sa e accetta liberamente lo stile richiesto dal Signore, consapevole della fragilit\u00e0 che caratterizza la creatura, ma saldo nella certezza che l'Emmanuele sar\u00e0 sempre presente.\nSolo una persona libera da ogni condizionamento pu\u00f2 accettare di servire il Risorto, rifiutando le consuetudini dell'epoca e quelle di oggi, facendo propria nella vita l'indicazione che leggiamo nei primi due periodi del brano evangelico.\nIl messaggio \u00e8 di una chiarezza disarmante: l'immagine che introduce la pericope richiama quel mondo agricolo molto spesso presente nelle parole del Figlio di Dio. Permetteva a tutti di cogliere, partendo dalla realt\u00e0 quotidiana, le conseguenze positive che scaturivano dalla morte del seme.\nI frutti che ne derivano sono gli stessi che seguiranno anche quando \u00e8 l'uomo stesso ad essere seme. Il Crocifisso indicher\u00e0 non solo con le parole la necessit\u00e0 del sacrificio personale volto alla salvezza degli altri. \u00c8 un Maestro che vive quello che dice e che chiede di essere seguito liberamente da tutti.\nConosciamo le resistenze dei suoi amici quando si avvicineranno i giorni della Passione. Sappiamo bene anche le nostre difficolt\u00e0 ad accettare questo invito. Lorenzo, come tutti i martiri di ieri e di oggi, ci ricorda che le parole pronunciate da Ges\u00f9 non sono un paradosso ma corrispondano a verit\u00e0.\nNon possiamo che sperare, dunque, che il premio finale cui tutti tendiamo sia quello descritto nell'ultimo paragrafo.", "riflettere": "Lorenzo, come tutta la schiera dei martiri per la fede, ricorda l'amore di Dio per noi che muore in croce per la nostra salvezza. E ci consegna come sia possibile la totale rinuncia di s\u00e9 fino all'amore per Dio. E per i fratelli.\nQuesta \u00e8 la via tracciata dal Risorto.", "preghfin": "Nulla mi gioverebbero le lusinghe del mondo e tutti i regni di questo secolo.\n\u00c8 bello per me morire in Ges\u00f9 Cristo pi\u00f9 che regnare sino ai confini della terra.\nCerco quello che \u00e8 morto per noi; voglio quello che \u00e8 risorto per noi.\nIl mio rinascere \u00e8 vicino.\n<i>(Ignazio di Antiochia, </i>Ai Romani<i>, 6, 1)</i>"}