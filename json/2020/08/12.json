{"day": 12, "month": 8, "year": 2020, "weekday": 3, "date_str": "mercoled\u00ec 12 agosto 2020", "quotes": "Ez 9,1-7;10,18-22; Sal 112", "quote_vangelo": "secondo Matteo (18,15-20)", "curatore": "Massimo Salani", "prevangelo": "", "indications": "", "preghiniz": "Ti preghiamo, Signore, di soccorrerci e proteggerci; salva chi di noi \u00e8 nella tribolazione,\nrialza chi \u00e8 caduto, manifestati a chi \u00e8 nel bisogno,\nrisana chi \u00e8 malato, manifestati a chi va errando.\nSazia chi ha fame, libera chi di noi \u00e8 prigioniero,\nrisolleva i deboli, incoraggia i pusillanimi:\nriconoscano tutte le genti che sei l'unico Dio,\nche Ges\u00f9 Cristo \u00e8 tuo figlio\ne noi siamo tuo popolo e gregge del tuo pascolo.\n<i>(Clemente di Roma, </i>Lettera ai Corinzi<i> 59)</i>", "vangelo": "In quel tempo, Ges\u00f9 disse ai suoi discepoli: \u00abSe il tuo fratello commetter\u00e0 una colpa contro di te, va' e ammoniscilo fra te e lui solo; se ti ascolter\u00e0, avrai guadagnato il tuo fratello; se non ascolter\u00e0, prendi ancora con te una o due persone, perch\u00e9 ogni cosa sia risolta sulla parola di due o tre testimoni. Se poi non ascolter\u00e0 costoro, dillo alla comunit\u00e0; e se non ascolter\u00e0 neanche la comunit\u00e0, sia per te come il pagano e il pubblicano.\nIn verit\u00e0 io vi dico: tutto quello che legherete sulla terra sar\u00e0 legato in cielo, e tutto quello che scioglierete sulla terra sar\u00e0 sciolto in cielo.\nIn verit\u00e0 io vi dico ancora: se due di voi sulla terra si metteranno d'accordo per chiedere qualunque cosa, il Padre mio che \u00e8 nei cieli gliela conceder\u00e0. Perch\u00e9 dove sono due o tre riuniti nel mio nome, l\u00ec sono io in mezzo a loro\u00bb.", "medita": "Il Maestro si rivolge ai suoi discepoli, che formano la prima comunit\u00e0, mostrando loro, in ogni occasione propizia, le prerogative introdotte dalla buona novella.\nContro la nostra sicurezza di saper gestire la vita senza Dio o la presunzione di sostituirlo con un'immagine divina fatta a nostra immagine e somiglianza, il brano di ieri proponeva lo sforzo di tornare ad una fiducia come quella che ripongono i bambini.\nIn una qualunque comunit\u00e0 il rapporto tra due persone come quello tra il singolo e la collettivit\u00e0 costituisce un problema che deve essere risolto. Il Nazareno, nella pericope di oggi, traccia il percorso che i suoi discepoli dovranno seguire. Una strada da percorre insieme; non da soli. Matteo pone al centro l'importanza della fratellanza, della vicinanza, della condivisione: con altri.\nContro la falsa speranza umana di autosufficienza, il Signore indica il sentiero del coinvolgimento. Al primo tentativo di ricucire un rapporto, segue lo sforzo comune per discutere con chi ha sbagliato. Non un giudizio personale che saprebbe di pre-giudizio, ma una collettivit\u00e0 che si fa carico di un fratello.\nMatteo, riporta anche l'insegnamento del Signore quando le creature desiderano rivolgersi al Padre. Come nella necessit\u00e0 del confronto con il fratello, anche nella preghiera possiamo essere soli.\nMa la cifra di colui che liberamente abbraccia la sequela del Risorto \u00e8 la partecipazione alla comunione con i fratelli, l'appartenenza nella Chiesa, la risposta alla chiamata nella celebrazione eucaristica, la condivisione comune dei sacramenti.\nNon sar\u00e0 mai una questione di numeri: la comunit\u00e0 cristiana ha conosciuto momenti diversi ed ancora oggi ci sono Chiese che prosperano ed altre sofferenti. Ed alcune perseguitate. Per essere Chiesa, tuttavia, sono sufficienti solo due o tre cristiani. Riuniti nel nome di Ges\u00f9.", "riflettere": "Con il sacramento del Battesimo siamo membra vive della Chiesa. Non una societ\u00e0 civile, ma una comunit\u00e0 di fedeli che vivono nella quotidianit\u00e0 gli insegnamenti di Ges\u00f9. Abbracciamo la legge dell'amore e abbandoniamo le rivendicazioni personali; lasciamoci guidare dalla misericordia, allontanandoci dalla miseria umana.", "preghfin": "Padre nostro che sei nei cieli\u2026\ne rimetti a noi i nostri debiti\ncome anche noi li rimettiamo ai nostri debitori.\n<i>(Vangelo secondo Matteo 6, 9.12)</i>"}