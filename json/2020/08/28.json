{"day": 28, "month": 8, "year": 2020, "weekday": 5, "date_str": "venerd\u00ec 28 agosto 2020", "quotes": "1Cor 1,17-25; Sal 32", "quote_vangelo": "secondo Matteo (25,1-13)", "curatore": "Massimo Salani", "prevangelo": "", "indications": "Sant'Agostino", "preghiniz": "Riguardo poi ai tempi e ai momenti, fratelli, non avete bisogno che ve ne scriva;\ninfatti sapete bene che il giorno del Signore verr\u00e0 come un ladro di notte.\nE quando la gente dir\u00e0: \u201cC'\u00e8 pace e sicurezza!\u201d, allora d'improvviso la rovina li colpir\u00e0,\ncome le doglie una donna incinta; e non potranno fuggire.\nMa voi, fratelli, non siete nelle tenebre,\ncosicch\u00e9 quel giorno possa sorprendervi come un ladro.\nInfatti siete tutti figli della luce e figli del giorno;\nnoi non apparteniamo alla notte, n\u00e9 alle tenebre.\nNon dormiamo dunque come gli altri, ma vigiliamo e siamo sobri.\n<i>(Prima lettera ai Tessalonicesi 5, 1--6)</i>", "vangelo": "In quel tempo, Ges\u00f9 disse ai suoi discepoli questa parabola: \u00abIl regno dei cieli sar\u00e0 simile a dieci vergini che presero le loro lampade e uscirono incontro allo sposo. Cinque di esse erano stolte e cinque sagge; le stolte presero le loro lampade, ma non presero con s\u00e9 l'olio; le sagge invece, insieme alle loro lampade, presero anche l'olio in piccoli vasi. Poich\u00e9 lo sposo tardava, si assopirono tutte e si addormentarono.\nA mezzanotte si alz\u00f2 un grido: \u201cEcco lo sposo! Andategli incontro!\u201d. Allora tutte quelle vergini si destarono e prepararono le loro lampade. Le stolte dissero alle sagge: \u201cDateci un po' del vostro olio, perch\u00e9 le nostre lampade si spengono\u201d. Le sagge risposero: \u201cNo, perch\u00e9 non venga a mancare a noi e a voi; andate piuttosto dai venditori e compratevene\u201d.\nOra, mentre quelle andavano a comprare l'olio, arriv\u00f2 lo sposo e le vergini che erano pronte entrarono con lui alle nozze, e la porta fu chiusa. Pi\u00f9 tardi arrivarono anche le altre vergini e incominciarono a dire: \u201cSignore, signore, aprici!\u201d. Ma egli rispose: \u201cIn verit\u00e0 io vi dico: non vi conosco\u201d.\nVegliate dunque, perch\u00e9 non sapete n\u00e9 il giorno n\u00e9 l'ora\u00bb.", "medita": "Il capitolo 25 del vangelo di Matteo \u00e8 composto da due parabole, quella delle dieci vergini che mediteremo ora e la parabola dei talenti e si concluder\u00e0 con la nota pericope sul giudizio finale operata dal Figlio dell'uomo.\nIl testo di oggi condivide con quello di ieri il tema della vigilanza: Ges\u00f9 rivolge ai suoi discepoli parole chiare e sempre attuali. Al Nazareno preme sottolineare la pericolosit\u00e0 del sentirsi appagati, di avere la situazione sotto controllo, di adagiarsi su ci\u00f2 che siamo e che abbiamo. Consapevoli, talvolta e purtroppo, di quella superbia che potrebbe farci pensare autosufficienti. O, al limite, cercare Dio o avvicinarsi a Lui solo in determinate occasioni della vita.\nCome il padrone che non si preoccupa dei ladri e il servo malvagio che spadroneggia dimenticando di rimanere servo, cos\u00ec anche il comportamento di alcune vergini rimanda a coloro che vivono alla giornata senza curarsi di quando questa terminer\u00e0. Perch\u00e9 terminer\u00e0!\nIl Signore ci vuole attenti, pronti e consapevoli che il giorno del giudizio non mancher\u00e0 e che non conoscendone l'arrivo, corriamo il rischio di farci trovare impreparati. La preghiera \u00e8 uno degli strumenti che permette nel ritmo incredibile ed assurdo della nostra di vita di creare spazi e momenti di relazione con il Padre misericordioso. Lo spazio domenicale ha una valenza comunitaria fondamentale: riceviamo il Corpo e il Sangue di Cristo. Quello individuale consente al singolo di personalizzare tempi e modi. Ed entrambi sono \u201cluoghi\u201d privilegiati di comunicazione con Dio.\nCome Monica, anche Agostino, dopo un cammino articolato e tortuoso, insegn\u00f2, vivendo da pastore e guida della sua Chiesa, l'importanza di vegliare servendosi della preghiera. Ai catecumeni, in vista del battesimo, chiedeva prima la recita del simbolo di fede e poi del Padre nostro. \u00c8 la cifra del cristiano: fede e preghiera. Senza dimenticare la carit\u00e0.", "riflettere": "Le vergini sagge si addormentano. I tre discepoli che accompagnarono Ges\u00f9 nella Passione non riuscirono a restare svegli.\nSiamo tutti molto addormentati e facciamo fatica a vigilare: chiediamo al Padre misericordioso di perdonarci e di aiutarci a vegliare, pregando.", "preghfin": "Afferrate sempre lo scudo della fede,\ncon il quale potrete spegnere tutte le frecce infuocate del Maligno;\nprendete anche l'elmo della salvezza e la spada dello Spirito, che \u00e8 la parola di Dio.\nIn ogni occasione, pregate con ogni sorta di preghiere e di suppliche nello Spirito,\ne a questo scopo vegliate con ogni perseveranza e supplica per tutti i santi.\n<i>(Lettera agli Efesini 6, 16--18)</i>"}