{"day": 23, "month": 8, "year": 2020, "weekday": 7, "date_str": "domenica 23 agosto 2020", "quotes": "Is 22,19-23; Sal 137; Rm 11,33-36", "quote_vangelo": "secondo Matteo (16,13-20)", "curatore": "Massimo Salani", "prevangelo": "", "indications": "Salterio: prima settimana", "preghiniz": "Fratelli, facendo la volont\u00e0 di Dio, Padre nostro,\nsaremo della prima Chiesa, la spirituale, creata prima del sole e della luna.\nSe non faremo la volont\u00e0 del Signore,\nsaremo dalla parte che la Scrittura dice:\n\u201cLa mia casa \u00e8 divenuta una spelonca di ladri\u201d.\nScegliamo dunque di essere con la Chiesa della vita,\nperch\u00e9 possiamo salvarci.\n<i>(Pseudo-Clemente, </i>Omelia<i> XIV, 1)</i>", "vangelo": "In quel tempo, Ges\u00f9, giunto nella regione di Cesar\u00e8a di Filippo, domand\u00f2 ai suoi discepoli: \u00abLa gente, chi dice che sia il Figlio dell'uomo?\u00bb. Risposero: \u00abAlcuni dicono Giovanni il Battista, altri El\u00eca, altri Gerem\u00eca o qualcuno dei profeti\u00bb.\nDisse loro: \u00abMa voi, chi dite che io sia?\u00bb. Rispose Simon Pietro: \u00abTu sei il Cristo, il Figlio del Dio vivente\u00bb.\nE Ges\u00f9 gli disse: \u00abBeato sei tu, Simone, figlio di Giona, perch\u00e9 n\u00e9 carne n\u00e9 sangue te lo hanno rivelato, ma il Padre mio che \u00e8 nei cieli. E io a te dico: tu sei Pietro e su questa pietra edificher\u00f2 la mia Chiesa e le potenze degli inferi non prevarranno su di essa. A te dar\u00f2 le chiavi del regno dei cieli: tutto ci\u00f2 che legherai sulla terra sar\u00e0 legato nei cieli, e tutto ci\u00f2 che scioglierai sulla terra sar\u00e0 sciolto nei cieli\u00bb.\nAllora ordin\u00f2 ai discepoli di non dire ad alcuno che egli era il Cristo.", "medita": "Nella quarta domenica del mese di agosto incontriamo un testo tra i pi\u00f9 importanti del vangelo di Matteo. Anche quelli che apparentemente potrebbero apparire come dettagli, in realt\u00e0 aprono spazi alla meditazione.\nLa scena si svolge in un luogo che viene precisato. Ed \u00e8 importante: perch\u00e9 raramente il Maestro esce dalla terra promessa e proprio in un contesto \u201caltro\u201d da Israele pone la domanda per eccellenza. Non si tratta di curiosit\u00e0, ma quasi di una verifica sulla comprensione degli altri e dei discepoli sulla percezione di chi sia veramente il Nazareno. Matteo, che scrive il vangelo per una comunit\u00e0 di ebrei convertiti al cristianesimo, pare indicare, fin dal nome della citt\u00e0, che la morte dell'Emmanuele non \u00e8 a beneficio di pochi, ma di tutti.\nLa gente che ha visto i segni compiuti e ascoltato le sue parole non pu\u00f2 che rispondere sulla base delle conoscenze tratte dalla Parola: in effetti il Nazareno ha molte vicinanze con il Battista e in alcune occasioni ha parlato di s\u00e9 stesso, in terza persona, presentandosi come profeta.\nMa dagli amici che lo seguono, il Signore attende ben altro. La pericope di Matteo \u00e8 molto chiara: la domanda \u00e8 rivolta alla giovane comunit\u00e0 che si va formando, ma a rispondere \u00e8 solo Simone. Simon Pietro, perch\u00e9 il nuovo nome attesta il ruolo di guida che il Risorto gli imporr\u00e0. Un servizio alla Chiesa che avr\u00e0 come modello da seguire il Crocifisso in vista della gloria finale.\nPietro e i discepoli, non sono in grado di comprendere, in quel momento, la portata della risposta che comunque viene data. Le parole pronunciate, un vero simbolo di fede, rimandano a Dio Padre che sigilla la chiamata di Simone, figlio di Giona al servizio della Chiesa. Un servizio che avr\u00e0 come cifra l'amore per gli altri: lo stesso amore che abbiamo ricevuto dal Dio misericordioso.", "riflettere": "Dio vuole la salvezza di tutti: la morte in croce del Figlio \u00e8 vita per gli uomini. Alla Chiesa il compito di vivere e trasmettere l'amore del Padre. Pietro fu chiamato a servirla. Tutti i battezzati fanno parte della stessa comunit\u00e0. Con ruoli diversi e con i talenti ricevuti, grazie al dono dello Spirito Santo possiamo rispondere alla domanda \u201cChi \u00e8 Ges\u00f9\u201d?\nSenza dimenticarne un'altra: \u201cQuale ruolo svolgo nella Chiesa\u201d?", "preghfin": "Ora invece, dopo la manifestazione di Cristo,\nabbiamo tutti lo stesso genere di vita e preghiamo per i nemici\ne cerchiamo di persuadere coloro che ingiustamente ci odiano,\naffinch\u00e9, vivendo secondo i buoni insegnamenti di Cristo,\npossano sperare di ottenere insieme a noi\nla stessa ricompensa da parte di Dio Signore di tutti.\n<i>(Giustino, </i>I Apologia<i> 14, 3)</i>"}