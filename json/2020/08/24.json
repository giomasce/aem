{"day": 24, "month": 8, "year": 2020, "weekday": 1, "date_str": "luned\u00ec 24 agosto 2020", "quotes": "Ap 21,9b-14; Sal 144", "quote_vangelo": "secondo Giovanni (1,45-51)", "curatore": "Massimo Salani", "prevangelo": "", "indications": "San Bartolomeo", "preghiniz": "In verit\u00e0, che intendiamo i benefici in senso semplice o materiale\no in senso spirituale, una cosa \u00e8 certa:\nche chi compie un'opera buona in un senso o nell'altro,\ne nutre anime con alimenti spirituali,\no far\u00e0 qualsiasi altra specie di opera buona per amore di Dio,\n\u00e8 al Cristo affamato e arrestato che d\u00e0 da mangiare e bere.\nOltre al pane e al vestito che servono al corpo,\nsi devono alimentare le anime con alimenti spirituali\u2026\ncon l'abbigliamento di diverse virt\u00f9, mediante l'insegnamento della dottrina,\nper accogliere il prossimo con un cuore pieno di virt\u00f9,\ne, infine, dedicarsi ai deboli per confortarli, istruirli, consolarli, e correggerli;\ne ciascuna di queste azioni appartiene a Cristo.\n<i>(Origene, </i>Commento al Vangelo di Matteo<i> 72)</i>", "vangelo": "In quel tempo, Filippo trov\u00f2 Natana\u00e8le e gli disse: \u00abAbbiamo trovato colui del quale hanno scritto Mos\u00e8, nella Legge, e i Profeti: Ges\u00f9, il figlio di Giuseppe, di N\u00e0zaret\u00bb. Natana\u00e8le gli disse: \u00abDa N\u00e0zaret pu\u00f2 venire qualcosa di buono?\u00bb. Filippo gli rispose: \u00abVieni e vedi\u00bb.\nGes\u00f9 intanto, visto Natana\u00e8le che gli veniva incontro, disse di lui: \u00abEcco davvero un Israelita in cui non c'\u00e8 falsit\u00e0\u00bb. Natana\u00e8le gli domand\u00f2: \u00abCome mi conosci?\u00bb. Gli rispose Ges\u00f9: \u00abPrima che Filippo ti chiamasse, io ti ho visto quando eri sotto l'albero di fichi\u00bb. Gli replic\u00f2 Natana\u00e8le: \u00abRabb\u00ec, tu sei il Figlio di Dio, tu sei il re d'Israele!\u00bb. Gli rispose Ges\u00f9: \u00abPerch\u00e9 ti ho detto che ti avevo visto sotto l'albero di fichi, tu credi? Vedrai cose pi\u00f9 grandi di queste!\u00bb.\nPoi gli disse: \u00abIn verit\u00e0, in verit\u00e0 io vi dico: vedrete il cielo aperto e gli angeli di Dio salire e scendere sopra il Figlio dell'uomo\u00bb.", "medita": "Il testo tratto dal vangelo di Giovanni ci presenta la figura di Natanaele, uno dei discepoli che il Maestro volle con s\u00e9. Gli altri evangelisti e gli Atti degli Apostoli ci consegnano un elenco dei Dodici dove non compare questo nome. Molti ritengono che Natanaele corrisponda a Bartolomeo, un nome assente, invece, in Giovanni, perch\u00e9 Filippo \u00e8 associato proprio con Bartolomeo.\nGes\u00f9 \u00e8 un rabbino del tutto particolare. A differenza di altri grandi insegnanti, il Maestro chiamava direttamente le persone al suo seguito, chiedendo loro non di essere retribuito per i suoi discorsi, ma di porsi alla sua sequela e vivere secondo le sue indicazioni.\nIl Nazareno \u00e8 sempre il protagonista. Ma si serve anche degli uomini: Andrea inviter\u00e0 Pietro; Filippo porta la grande notizia a Natanaele. Il Signore, poi, vincer\u00e0 le loro naturali resistenze, lo seguiranno divenendo il primo nucleo della Chiesa.\nNatanaele si comporta come faranno molti altri protagonisti del vangelo: incredulit\u00e0, timore che le parole che accompagnano il Signore non corrispondano nei fatti, paura di sperimentare l'ennesima delusione. Anche sarcasmo: Natanaele ci informa che la localit\u00e0 di Nazaret non godesse di buona fama. Eppure, qui come in altre chiamate del Risorto, saranno sufficienti davvero poche parole per fargli capire il senso di abbracciare la strada del Galileo. Tommaso, per credere alla resurrezione, pose condizioni ben pi\u00f9 gravi: a Natanaele non sfiora nemmeno il dubbio che, magari, Ges\u00f9, che lo aveva notato prima sotto il fico, vedesse molto altro. Basteranno le sue parole e il suo sguardo perch\u00e9 riconosca quel rabbino come Figlio e come Re.\nNatanaele, successivamente, come tutti i discepoli imparer\u00e0 la differenza tra \u201cguardare\u201d e \u201cvedere\u201d i segni di Ges\u00f9. La fede gli aprir\u00e0 gli occhi.", "riflettere": "Filippo invita Natanaele servendosi delle stesse parole pronunciate da Ges\u00f9 nella chiamata di Andrea e Pietro. In entrambi i casi troviamo due verbi: venire e vedere.\n\u00c8 necessario seguire il Signore per vedere con la fede il percorso tracciato per tutti: amare Dio per amare i fratelli; amare i fratelli per amare Dio.", "preghfin": "Tutti coloro che in Cristo vengono rinnovati\ne cominciano ad essere partecipi della vita eterna,\ncantano il cantico nuovo.\nE questo \u00e8 un cantico di pace, un cantico d'amore.\nQuando canti l'Alleluja,\ndevi porgere il pane all'affamato, vestire il nudo, ospitare il pellegrino\u2026\nCos\u00ec esalti Dio con la voce, cos\u00ec canti il cantico nuovo,\ncos\u00ec dici l'Alleluja col cuore, con la bocca, con la vita.\n<i>(Agostino, </i>Esposizione sui Salmi<i> 149).</i>"}