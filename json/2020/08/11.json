{"day": 11, "month": 8, "year": 2020, "weekday": 2, "date_str": "marted\u00ec 11 agosto 2020", "quotes": "Ez 2,8-3,4; Sal 118", "quote_vangelo": "secondo Matteo (18,1-5.10.12-14)", "curatore": "Massimo Salani", "prevangelo": "", "indications": "Santa Chiara", "preghiniz": "Giunsero a Caf\u00e0rnao. Quando fu in casa, chiese loro:\n\u201cDi che cosa stavate discutendo per strada?\u201d. Ed essi tacevano.\nPer la strada infatti avevano discusso tra loro chi fosse pi\u00f9 grande.\n<i>(Vangelo secondo Marco 9, 33--34)</i>", "vangelo": "In quel momento i discepoli si avvicinarono a Ges\u00f9 dicendo: \u00abChi dunque \u00e8 pi\u00f9 grande nel regno dei cieli?\u00bb.\nAllora chiam\u00f2 a s\u00e9 un bambino, lo pose in mezzo a loro e disse: \u00abIn verit\u00e0 io vi dico: se non vi convertirete e non diventerete come i bambini, non entrerete nel regno dei cieli. Perci\u00f2 chiunque si far\u00e0 piccolo come questo bambino, costui \u00e8 il pi\u00f9 grande nel regno dei cieli. E chi accoglier\u00e0 un solo bambino come questo nel mio nome, accoglie me.\nGuardate di non disprezzare uno solo di questi piccoli, perch\u00e9 io vi dico che i loro angeli nei cieli vedono sempre la faccia del Padre mio che \u00e8 nei cieli.\nChe cosa vi pare? Se un uomo ha cento pecore e una di loro si smarrisce, non lascer\u00e0 le novantanove sui monti e andr\u00e0 a cercare quella che si \u00e8 smarrita? In verit\u00e0 io vi dico: se riesce a trovarla, si rallegrer\u00e0 per quella pi\u00f9 che per le novantanove che non si erano smarrite. Cos\u00ec \u00e8 volont\u00e0 del Padre vostro che \u00e8 nei cieli, che neanche uno di questi piccoli si perda\u00bb.", "medita": "La Parola oggi ci introduce nei capitoli 18--23 che raccolgono, tematicamente, indicazioni e insegnamenti meglio conosciuti come il \u201cDiscorso sulla Chiesa\u201d. Il testo, che \u00e8 il primo di tre letture tratte dal capitolo 18 di Matteo, raccoglie una precisa richiesta del Maestro.\nIl Nazareno sollecita i discepoli ad abbracciare consapevolmente il percorso di conversione: contro le aspettative e le richieste umane, nella fragilit\u00e0 della nostra esperienza, solo la sequela del Signore pu\u00f2 permetterci di non sbandare.\nI suoi amici sono invitati ad abbandonare uno stile di vita consuetudinario per abbracciare le condizioni per accedere al Regno. Devono, e con loro anche noi, prendere le distanze da un passato ormai superato dall'annuncio della buona novella.\nNon \u00e8 certo un cammino facile.\nIn pi\u00f9 occasioni proprio i discepoli immaginano un Regno strutturato a nostra immagine, secondo il punto di vista delle creature, dove collocarsi in certi posti di prestigio magari per ragioni familiari (una mamma che chiede di \u201cpiazzare\u201d i figli). Oppure, li troviamo impegnati nel difendere una posizione raggiunta, temendo che altri scalfiscano la loro immagine oppure la ridimensionino. Si interrogano chi fosse tra loro il pi\u00f9 importante.\nL'insegnamento del Galileo \u00e8 semplice e al tempo stesso per i suoi amici paradossale. \u00c8 incredibilmente chiaro nel pretendere una consapevole rinuncia di s\u00e9 stessi per servire adeguatamente il Risorto e, con lui, gli altri. Appare illogico per la mente umana: servendo gli altri, mi pongo al servizio di Dio.\nIl bambino, nella sua ingenuit\u00e0 e nella fiducia che ripone negli altri a prescindere, \u00e8 cifra della fede che \u00e8 richiesta per chi vuole seguire il Nazareno. Solo cos\u00ec possiamo comprendere l'assurdit\u00e0 di accettare il rischio di perdere molti per salvarne uno solo. Il pastore lo fa se le altre sono al sicuro. Ma rischia comunque le novantanove pur di cercare l'unica che manca.\nIn questa incredibile volont\u00e0 divina conosciamo l'amore fedele di chi, per questo, non si sottrarr\u00e0 nemmeno al sacrificio di s\u00e9 stesso sulla croce.", "riflettere": "Nel Vangelo la madre di due discepoli chiede al Signore un posto per i figli nel Regno. Ma \u201ctra voi non sia cos\u00ec\u201d: la vita di santa Chiara ci insegna come sia importare rinunciare per conquistare tutto. Rinunciare ad essere \u201cgrandi\u201d per farci \u201cpiccoli\u201d.", "preghfin": "Noi, ragazzi miei, crediamo che la vita dell'uomo\nin questo mondo non abbia un valore assoluto,\nn\u00e9 consideriamo o definiamo vero bene\nci\u00f2 che circoscrive la sua utilit\u00e0 entro i limiti di questa vita.\nPerci\u00f2 non riteniamo degna di essere desiderata\nn\u00e9 la nobilt\u00e0 di nascita n\u00e9 la forza fisica\no la bellezza o la statura del corpo,\nn\u00e9 gli onori del mondo n\u00e9 il potere\ne nemmeno ci\u00f2 che si potrebbe dire grande tra le cose umane.\nE neppure invidiamo quelli che posseggono tali beni,\nma ci spingiamo ben oltre con la speranza\ne facciamo tutto nella prospettiva di un'altra vita.\n<i>(Basilio, </i>Discorso ai giovani<i>, 2)</i>"}