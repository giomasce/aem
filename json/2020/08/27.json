{"day": 27, "month": 8, "year": 2020, "weekday": 4, "date_str": "gioved\u00ec 27 agosto 2020", "quotes": "1Cor 1,1-9; Sal 144", "quote_vangelo": "secondo Matteo (24,42-51)", "curatore": "Massimo Salani", "prevangelo": "", "indications": "Santa Monica", "preghiniz": "Quando leggi \u00e8 Dio che ti parla.\nQuando preghi sei tu che parli a Dio.\n<i>(Agostino, </i>Esposizione sui Salmi<i> 85, 7)</i>", "vangelo": "In quel tempo, Ges\u00f9 disse ai suoi discepoli: \u00abVegliate, perch\u00e9 non sapete in quale giorno il Signore vostro verr\u00e0. Cercate di capire questo: se il padrone di casa sapesse a quale ora della notte viene il ladro, veglierebbe e non si lascerebbe scassinare la casa. Perci\u00f2 anche voi tenetevi pronti perch\u00e9, nell'ora che non immaginate, viene il Figlio dell'uomo.\nChi \u00e8 dunque il servo fidato e prudente, che il padrone ha messo a capo dei suoi domestici per dare loro il cibo a tempo debito? Beato quel servo che il padrone, arrivando, trover\u00e0 ad agire cos\u00ec! Davvero io vi dico: lo metter\u00e0 a capo di tutti i suoi beni.\nMa se quel servo malvagio dicesse in cuor suo: \u201cIl mio padrone tarda\u201d, e cominciasse a percuotere i suoi compagni e a mangiare e a bere con gli ubriaconi, il padrone di quel servo arriver\u00e0 un giorno in cui non se l'aspetta e a un'ora che non sa, lo punir\u00e0 severamente e gli infligger\u00e0 la sorte che meritano gli ipocriti: l\u00e0 sar\u00e0 pianto e stridore di denti\u00bb.", "medita": "I capitoli 24 e 25 del vangelo di Matteo si caratterizzano per il tema centrale, che, giustamente, conosciamo come il discorso del Maestro sugli ultimi tempi.\nI brani di oggi e di domani sono perci\u00f2 strettamente legati tra loro, una relazione resa ancora pi\u00f9 forte perch\u00e9 liturgicamente siamo invitati a ricordare oggi la figura di Monica, mamma del grande Dottore della Chiesa Agostino che incontreremo domani.\nGes\u00f9 si sforza di trasmettere ai suoi discepoli l'importanza della vita costantemente spesa secondo le tracce consegnate dal Nazareno. Invita i suoi amici a non far cadere quella \u201ctensione\u201d che permette di essere sempre presenti e attivi nella quotidianit\u00e0. Da qui gli esempi del Risorto tratti dalla vita comune che abbatte le barriere cronologiche perch\u00e9 sempre attuali: se abbassiamo la guardia, i ladri possono giungere cogliendoci di sorpresa.\nMentre i ladri possono rubare, il padrone che troviamo nel testo di Matteo ci infligge ben altro dolore!\nL'attenta vigilanza permetter\u00e0 di non farci trovare impreparati. Il vangelo di oggi disegna la figura di Monica. Una mamma che come tutte le mamme vive nella continua preoccupazione per gli altri e per il figlio. Non si fa trovare impreparata di fronte alle diverse vicissitudini che si presenteranno di volta in volta. Come un'altra mamma, Maria, anche Monica, pregava incessantemente, ascoltava, meditava la presenza del Signore che si rendeva visibile nella sua famiglia.\nConosciamo nei testi del figlio e di Ambrogio, Dottore della Chiesa e protagonista della conversione di Agostino, come si traducesse la vigilanza di Monica. Innanzitutto, con l'incessante preghiera.", "riflettere": "Agostino in <i>Confessioni</i> 9, 7, 15 scrive che Monica era sempre \u201cin prima fila nelle veglie, viveva di preghiere\u201d. La preghiera, nelle sue molteplici forme, \u00e8 un aiuto preziosissimo per farci trovare pronti.\nIl Padre misericordioso apprezzer\u00e0 anche le preghiere di noi che siamo fragili e peccatori.", "preghfin": "Chi \u00e8 malato, chiami presso di s\u00e9 i presbiteri della Chiesa ed essi preghino su di lui,\nungendolo con olio nel nome del Signore.\nE la preghiera fatta con fede salver\u00e0 il malato:\nil Signore lo sollever\u00e0 e, se ha commesso peccati, gli saranno perdonati.\nConfessate perci\u00f2 i vostri peccati gli uni agli altri\ne pregate gli uni per gli altri per essere guariti.\nMolto potente \u00e8 la preghiera fervorosa del giusto.\n<i>(Lettera di Giacomo 5, 14--16)</i>"}