{"day": 22, "month": 8, "year": 2020, "weekday": 6, "date_str": "sabato 22 agosto 2020", "quotes": "Is 9,1-6; Sal 112", "quote_vangelo": "secondo Luca (1,26-38)", "curatore": "Massimo Salani", "prevangelo": "", "indications": "Beata Vergine Maria regina", "preghiniz": "Oggi \u00e8 l'annuncio di gioia, \u00e8 la celebrazione della Vergine,\nil cielo si unisce con la terra.\nAdamo viene rinnovato, Eva viene liberata dall'antica pena\ne la dimora della nostra natura\ngrazie alla divinizzazione dell'impasto corporeo da lui assunto\n\u00e8 stata chiamata tempio di Dio.\nMistero!\n<i>(Andrea di Creta, </i>Grande canone<i>)</i>", "vangelo": "In quel tempo, l'angelo Gabriele fu mandato da Dio in una citt\u00e0 della Galilea, chiamata N\u00e0zaret, a una vergine, promessa sposa di un uomo della casa di Davide, di nome Giuseppe. La vergine si chiamava Maria. Entrando da lei, disse: \u00abRall\u00e9grati, piena di grazia: il Signore \u00e8 con te\u00bb.\nA queste parole ella fu molto turbata e si domandava che senso avesse un saluto come questo. L'angelo le disse: \u00abNon temere, Maria, perch\u00e9 hai trovato grazia presso Dio. Ed ecco, concepirai un figlio, lo darai alla luce e lo chiamerai Ges\u00f9. Sar\u00e0 grande e verr\u00e0 chiamato Figlio dell'Altissimo; il Signore Dio gli dar\u00e0 il trono di Davide suo padre e regner\u00e0 per sempre sulla casa di Giacobbe e il suo regno non avr\u00e0 fine\u00bb.\nAllora Maria disse all'angelo: \u00abCome avverr\u00e0 questo, poich\u00e9 non conosco uomo?\u00bb. Le rispose l'angelo: \u00abLo Spirito Santo scender\u00e0 su di te e la potenza dell'Altissimo ti coprir\u00e0 con la sua ombra. Perci\u00f2 colui che nascer\u00e0 sar\u00e0 santo e sar\u00e0 chiamato Figlio di Dio. Ed ecco, Elisabetta, tua parente, nella sua vecchiaia ha concepito anch'essa un figlio e questo \u00e8 il sesto mese per lei, che era detta sterile: nulla \u00e8 impossibile a Dio\u00bb.\nAllora Maria disse: \u00abEcco la serva del Signore: avvenga per me secondo la tua parola\u00bb. E l'angelo si allontan\u00f2 da lei.", "medita": "\u201cNulla \u00e8 impossibile a Dio\u201d.\nLa lettura della Parola, tuttavia, ci permette di incontrare non un Dio che mostra i muscoli e che impone il suo volere. Conosciamo un Creatore che ama e si prende cura di noi sue creature. \u00c8 un Dio misericordioso che non rinuncia mai alla nostra salvezza, accettando anche la morte del Figlio in croce, perch\u00e9, risorgendo, permettesse anche a tutti di entrare nel Regno.\nPerch\u00e9 mai servirsi di Maria?\nI grandi segni che leggiamo nel primo Testamento come i grandi gesti compiuti da Ges\u00f9 nella sua attivit\u00e0 pubblica non pretendevano una dichiarazione di fede n\u00e9 obbligavano alla sequela. Dio ci chiama nella speranza di ricevere una adesione alla sua proposta. Chiama tutti. Ognuno ha una vocazione personale ed insostituibile.\nQuella di Maria supera ogni nostra consapevolezza, ma rientra nella logica di Dio che ci sveglia dal nostro torpore e improvvisamente irrompe nella nostra vita. La ragazza di Nazaret avr\u00e0 il privilegio di incontrare un angelo: ma non sar\u00e0 l'unica. Ricever\u00e0 una chiamata, come altri. Ma tutto si svolge e si compie nella dimensione dell'eccezionalit\u00e0. Non un parto stra-ordinario: la storia di Elisabetta si inserisce, appunto, nella onnipotenza di Dio Padre che \u00e8 Creatore.\nMaria \u00e8 grande perch\u00e9 accetta per fede quello che \u00e8 impensabile e non conosciuto; qualcosa di incomprensibile. Forse aveva familiarit\u00e0 con le pagine del primo Testamento; come tutti sar\u00e0 stata colpita dalle parole di Isaia che scrive di una giovane donna, vergine, che avrebbe partorito. Dato alla luce un uomo in condizioni umanamente pensabili.\nMaria si pone al servizio del piano rivelatole dall'angelo: la sua \u201cresistenza\u201d iniziale \u00e8 del tutto ovvia e naturale. Solo una donna con ben altre prerogative, per\u00f2, poteva dare credito alle parole di Gabriele.", "riflettere": "\u201cNulla \u00e8 impossibile a Dio\u201d. Anche di chiamare una giovane donna perch\u00e9 partorisca il Figlio di Dio. Domani leggeremo la domanda che Ges\u00f9 rivolge anche ai discepoli su chi sia.\nPotremmo chiederci chi \u00e8 per noi Maria. Il mistero del Signore Risorto coinvolge anche sua madre: abbiamo gi\u00e0 meditato la sua Assunzione. Oggi la ricordiamo sempre Vergine. La solennit\u00e0 del primo gennaio ce la consegna come Madre di Dio.", "preghfin": "Noi sappiamo che il Verbo ha preso un corpo mortale dalla Vergine\ne ha trasformato l'uomo vecchio nella realt\u00e0 di una creazione nuova.\nNoi sappiamo che Egli si \u00e8 fatto della nostra stessa sostanza\u2026\nIn verit\u00e0, per non essere giudicato diverso da noi, egli ha tollerato la fatica,\nha voluto la fame, non ha rifiutato la sete,\nha accettato di dormire per riposare, non si \u00e8 ribellato alla sofferenza,\nsi \u00e8 assoggettato alla morte, e si \u00e8 svelato nella risurrezione.\nHa offerto come primizia, in tutti i modi, la sua stessa natura di uomo,\nperch\u00e9 non ti perdessi d'animo nella sofferenza,\nma, riconoscendoti uomo, aspetti anche per te ci\u00f2 che il Padre ha offerto a Lui.\n<i>(Ippolito, </i>La confutazione di tutte le eresie<i> 10)</i>"}