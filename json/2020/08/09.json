{"day": 9, "month": 8, "year": 2020, "weekday": 7, "date_str": "domenica 9 agosto 2020", "quotes": "1Re 19,9a.11-13a; Sal 84; Rm 9,1-5", "quote_vangelo": "secondo Matteo (14,22-33)", "curatore": "Massimo Salani", "prevangelo": "", "indications": "Salterio: terza settimana\nSanta Teresa Benedetta della Croce", "preghiniz": "Ma se, facendo il bene, sopporterete con pazienza la sofferenza,\nci\u00f2 sar\u00e0 gradito davanti a Dio.\nA questo infatti siete stati chiamati,\nperch\u00e9 anche Cristo pat\u00ec per voi, lasciandovi un esempio,\nperch\u00e9 ne seguiate le orme.\n<i>(Prima lettera di Pietro 2, 20b-21)</i>", "vangelo": "[Dopo che la folla ebbe mangiato], subito Ges\u00f9 costrinse i discepoli a salire sulla barca e a precederlo sull'altra riva, finch\u00e9 non avesse congedato la folla. Congedata la folla, sal\u00ec sul monte, in disparte, a pregare. Venuta la sera, egli se ne stava lass\u00f9, da solo.\nLa barca intanto distava gi\u00e0 molte miglia da terra ed era agitata dalle onde: il vento infatti era contrario. Sul finire della notte egli and\u00f2 verso di loro camminando sul mare. Vedendolo camminare sul mare, i discepoli furono sconvolti e dissero: \u00ab\u00c8 un fantasma!\u00bb e gridarono dalla paura. Ma subito Ges\u00f9 parl\u00f2 loro dicendo: \u00abCoraggio, sono io, non abbiate paura!\u00bb.\nPietro allora gli rispose: \u00abSignore, se sei tu, comandami di venire verso di te sulle acque\u00bb. Ed egli disse: \u00abVieni!\u00bb. Pietro scese dalla barca, si mise a camminare sulle acque e and\u00f2 verso Ges\u00f9. Ma, vedendo che il vento era forte, s'impaur\u00ec e, cominciando ad affondare, grid\u00f2: \u00abSignore, salvami!\u00bb. E subito Ges\u00f9 tese la mano, lo afferr\u00f2 e gli disse: \u00abUomo di poca fede, perch\u00e9 hai dubitato?\u00bb.\nAppena saliti sulla barca, il vento cess\u00f2. Quelli che erano sulla barca si prostrarono davanti a lui, dicendo: \u00abDavvero tu sei Figlio di Dio!\u00bb.", "medita": "Luned\u00ec scorso abbiamo ascoltato la stessa Parola di oggi, solo completata da altri versetti che qui mancano.\nMatteo, in questo brano, ci consegna un testo dove emerge con forza la povert\u00e0 e la debolezza umana. La scena si svolge in un ambiente che non incute al terrore: quel mare, in realt\u00e0, \u00e8 un lago; le onde, il vento sono condizioni normali per chi, come molti di loro, erano pescatori. Certo non avranno mai visto qualcuno camminare sulle acque! Ma era Ges\u00f9 e, seppur sconvolti ed impauriti, lo avevano riconosciuto. Ma non riuscivano ad accettarlo: meglio gridare fosse un fantasma. Neppure le parole pronunciate dal Maestro sono in grado di tranquillizzarli: la sua voce, quella, doveva essere garanzia della vera presenza del Nazareno. Del resto, le pecore conoscono la voce del Pastore.\nLa povert\u00e0 e la debolezza umana emergono soprattutto ora quando, seppur chiamati a seguire l'Emmanuele, e seppur testimoni di grandi segni compiuti, faticano ad avere una completa fede in lui. Pietro che prende la parola rappresenta non solo s\u00e9 stesso, ma la Chiesa intera attraversata dai dubbi, dalle incertezze, desiderosa di segni capaci di confermare le scelte compiute.\nPietro ha fede: esce dalla barca, si fida del Signore, e cammina sulle acque. La comunit\u00e0 fondata da Ges\u00f9 ha gi\u00e0 mostrato di credere in lui, ma non poche volte rimaneva turbata perch\u00e9 incapace di comprendere molte cose. \u201cIl vento che era forte\u201d \u00e8 sufficiente per Pietro per temere, per essere insicuro, per mettere in discussione la chiamata a seguirlo. Non possiamo che riconoscerci tutti in Pietro e nella prima Chiesa, facendo nostra la richiesta di salvezza: Pietro non rinneg\u00f2 il Cristo, gli chiese aiuto.\nAbbiamo poca fede senz'altro, ma l'evangelista fa emergere nel suo racconto la misericordia e la vicinanza del Galileo quando, come segno di amicizia e di cura, offre la mano a Pietro. Come far\u00e0 con tutti noi.", "riflettere": "Il popolo chiede sempre segni; la pochezza della nostra fede ci annovera in quella schiera. Fatichiamo a riconoscere che la mano del Signore \u00e8 sempre in ricerca della nostra: non siamo soli. Mai.\nQuando torner\u00e0 il Figlio di Dio ci trover\u00e0 consapevoli del suo amore misericordioso?", "preghfin": "Chi non riterrebbe Ges\u00f9 della nostra condizione umana sapendo che nella sua vita\nc'era posto per l'uso del cibo, per il riposo, il sonno, le ansie,\nla tristezza, la compassione e le lacrime?\nProprio perch\u00e9 questa nostra natura doveva essere risanata dalle antiche ferite\ne purificata dalla feccia del peccato, l'Unigenito figlio di Dio\nsi fece anche Figlio dell'uomo\ne riun\u00ec in s\u00e9 autentica natura umana e pienezza divina.\nNe segue che se camminiamo sulla via dei suoi comandamenti\ne non ci vergogniamo di confessare quello che nell'umilt\u00e0 della carne\negli ha operato per la nostra salvezza, anche noi saremo partecipi della sua gloria.\n<i>(Leone Magno, </i>Discorsi<i> 15)</i>"}