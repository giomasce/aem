{"day": 4, "month": 8, "year": 2020, "weekday": 2, "date_str": "marted\u00ec 4 agosto 2020", "quotes": "Ger 30,1-2.12-15.18-22; Sal 101", "quote_vangelo": "secondo Matteo (15,1-2.10-14)", "curatore": "Massimo Salani", "prevangelo": "", "indications": "San Giovanni Maria Vianney", "preghiniz": "Dunque, sia che mangiate sia che beviate\nsia che facciate qualsiasi altra cosa,\nfate tutto per la gloria di Dio.\nNon siate motivo di scandalo n\u00e9 ai Giudei, n\u00e9 ai Greci, n\u00e9 alla Chiesa di Dio;\ncos\u00ec come io mi sforzo di piacere a tutti in tutto,\nsenza cercare il mio interesse ma quello di molti,\nperch\u00e9 giungano alla salvezza.\n<i>(Prima lettera ai Corinzi 10, 31)</i>", "vangelo": "In quel tempo alcuni farisei e alcuni scribi, venuti da Gerusalemme, si avvicinarono a Ges\u00f9 e gli dissero: \u00abPerch\u00e9 i tuoi discepoli trasgrediscono la tradizione degli antichi? Infatti quando prendono cibo non si lavano le mani!\u00bb.\nRiunita la folla, Ges\u00f9 disse loro: \u00abAscoltate e comprendete bene! Non ci\u00f2 che entra nella bocca rende impuro l'uomo; ci\u00f2 che esce dalla bocca, questo rende impuro l'uomo!\u00bb.\nAllora i discepoli si avvicinarono per dirgli: \u00abSai che i farisei, a sentire questa parola, si sono scandalizzati?\u00bb.\nEd egli rispose: \u00abOgni pianta, che non \u00e8 stata piantata dal Padre mio celeste, verr\u00e0 sradicata. Lasciateli stare! Sono ciechi e guide di ciechi. E quando un cieco guida un altro cieco, tutti e due cadranno in un fosso!\u00bb.", "medita": "Oggi e domani mediteremo due brani tratti dal capitolo 15 del vangelo di Matteo che possono offrirci un percorso che li avvicina. Nel testo di oggi protagonisti negativi sono \u201calcuni farisei e alcuni scribi\u201d. Nella pericope di domani incontreremo una donna cananea.\nMatteo \u00e8 particolarmente attento a presentarci un quadro dove risaltano quanti sono i sapienti dell'epoca, coloro che frequentavano assiduamente le letture, e che, non a caso, vengono dalla citt\u00e0 di Gerusalemme, sede del Tempio, quasi a certificare la loro autorit\u00e0. Non solo la Parola: essi erano custodi anche della tradizione umana che presentavano come logica (per loro) attuazione nella prassi quotidiana.\nLavarsi le mani prima di mangiare \u00e8 normale oggi. Doveva esserlo ancora di pi\u00f9 nel passato quando l'igiene personale era assai diversa dalla attuale e che, sappiamo anche dal vangelo, si lavavano anche i piedi. Ma non si tratta di un decreto di Dio.\nIl messaggio del Maestro va molto al di l\u00e0 della questione posta dai suoi avversari, i quali tramavano continuamente contro il Nazareno per screditarlo nei confronti delle folle che rimanevano colpiti dalle sue parole e dai suoi gesti compiuti.\nAl rigoroso legalismo, ma vuoto dell'esercizio della misericordia verso i fratelli, il Signore contrappone il dovere di occuparsi prima delle persone. Soprattutto di quelle pi\u00f9 deboli, degli ultimi, degli esclusi, dei reietti perch\u00e9 colpiti dal giudizio di chi si arroga il diritto di giudicarli peccatori.\nLa cornice nella quale collocare la scena non \u00e8 secondaria. L'alimentazione \u00e8 centrale nell'Ebraismo. Il rispetto rigoroso della normativa alimentare, <i>kashrut</i>, non \u00e8 discusso: \u00e8 semplicemente doveroso. Verr\u00e0 rimproverata la raccolta di spighe nel giorno di sabato. Per gli avversari, ora, lo scandalo \u00e8 il non lavarsi le mani. Per il Risorto \u00e8 la cecit\u00e0 nei confronti dei fratelli. La figura di Giovanni Maria Vianney ci ricorda dove si trova l'essenziale.", "riflettere": "Siamo tutti ciechi. Oppure mettiamo in evidenza la pagliuzza che sicuramente si trova negli occhi dei nostri fratelli, ignorando (non vedendo) la trave che certamente \u00e8 presente in noi. Solo la luce che proviene dal Signore \u00e8 garanzia per intraprendere il giusto cammino. Per evitare di essere guide di altri ciechi.", "preghfin": "[Ges\u00f9] rispose loro: \u201cBene ha profetato Isaia di voi, ipocriti, come sta scritto:\nQuesto popolo mi onora con le labbra,\nma il suo cuore \u00e8 lontano da me.\nInvano mi rendono culto,\ninsegnando dottrine che sono precetti di uomini\u201d.\n<i>(Vangelo secondo Marco 7, 6--7)</i>"}