{"day": 16, "month": 8, "year": 2020, "weekday": 7, "date_str": "domenica 16 agosto 2020", "quotes": "Is 56,1.6-7; Sal 66; Rm 11,13-15.29-32", "quote_vangelo": "secondo Matteo (15,21-28)", "curatore": "Massimo Salani", "prevangelo": "", "indications": "Salterio: quarta settimana", "preghiniz": "Padre, siimi propizio. Concedimi di osservare sempre questa venerazione;\nallontana i peccati purificando la mia coscienza da ogni cattivo pensiero,\naffinch\u00e9 io glorifichi la divinit\u00e0 innalzando mani sante,\nsia lode a Cristo piegando il ginocchio e supplicando\nche egli accolga me suo servo, quando verr\u00e0 a regnare.\nPadre, siimi propizio. Possa io trovare misericordia e grazia,\nperch\u00e9 a te \u00e8 gloria e grazia per tempo infinito.\n<i>(Gregorio di Nazianzo, </i>Inni<i> I)</i>", "vangelo": "In quel tempo, partito di l\u00e0, Ges\u00f9 si ritir\u00f2 verso la zona di Tiro e di Sid\u00f2ne. Ed ecco una donna Canan\u00e8a, che veniva da quella regione, si mise a gridare: \u00abPiet\u00e0 di me, Signore, figlio di Davide! Mia figlia \u00e8 molto tormentata da un demonio\u00bb. Ma egli non le rivolse neppure una parola.\nAllora i suoi discepoli gli si avvicinarono e lo implorarono: \u00abEsaudiscila, perch\u00e9 ci viene dietro gridando!\u00bb. Egli rispose: \u00abNon sono stato mandato se non alle pecore perdute della casa d'Israele\u00bb.\nMa quella si avvicin\u00f2 e si prostr\u00f2 dinanzi a lui, dicendo: \u00abSignore, aiutami!\u00bb. Ed egli rispose: \u00abNon \u00e8 bene prendere il pane dei figli e gettarlo ai cagnolini\u00bb. \u00ab\u00c8 vero, Signore \u2013 disse la donna \u2013, eppure i cagnolini mangiano le briciole che cadono dalla tavola dei loro padroni\u00bb.\nAllora Ges\u00f9 le replic\u00f2: \u00abDonna, grande \u00e8 la tua fede! Avvenga per te come desideri\u00bb. E da quell'istante sua figlia fu guarita.", "medita": "Il brano della terza domenica del mese di agosto, che abbiamo gi\u00e0 meditato anche mercoled\u00ec 5 agosto, invita il lettore a riprendere il testo di domenica scorsa, quando il Maestro rimproverava ai suoi discepoli e a Pietro stesso la povert\u00e0 di fede nei suoi confronti. Era un messaggio forte e chiaro verso i suoi amici, ma accompagnato dal gesto di misericordia e di perdono.\nAnche in questa pericope sono presenti i suoi discepoli. Come domenica scorsa, faticano a comprendere il valore delle parole e dei gesti compiuti da Ges\u00f9. Mercoled\u00ec la riflessione metteva in evidenza la portata inclusiva della salvezza del Risorto: essa viene offerta a chiunque. Anche ai non appartenenti al popolo di Dio.\nI discepoli non ne sono affatto consapevoli. Essi perorano la richiesta della donna protagonista del brano, rivolgendo al Signore parole che rivelano l'incapacit\u00e0 di cogliere quanto in realt\u00e0 si stava svolgendo. La richiesta di assecondarla \u00e8 legata solo al disagio provocato da questa donna insistente che addirittura grida le sue richieste e invoca attenzione. Purch\u00e9 la smetta, chiedono al Galileo di intervenire. Forse anche per paura che gli eventi precipitino, ma comunque nell'inadeguatezza di percepire una situazione che permetter\u00e0 a Ges\u00f9 di pronunciare parole durissime e al tempo stesso di grande speranza per tutti.\nI discepoli scompaiono di fronte al dialogo tra la donna disperata appartenente ad un popolo di religione diversa e il Figlio di Dio. Non sappiamo se lei praticasse un'altra religione (come farebbero supporre le coordinate geografiche) oppure se fosse vicina al giudaismo e conoscesse per fama quello strano profeta (lo chiama Signore per ben tre volte e anche Figlio di Davide). Certa, \u00e8 invece, la capacit\u00e0 di confrontarsi con Ges\u00f9 di Nazaret che, inizialmente, sottolinea la chiamata alla salvezza del popolo di Israele, per riconoscere, nell'ultimo grido della donna, che altro non \u00e8 che una professione di fede, la sua fede: che \u00e8 \u201cgrande\u201d.", "riflettere": "Una non credente capace di professare una fede. Una fede \u201cgrande\u201d.\nTutti possiamo percorrere la strada tracciata da Ges\u00f9: nessun automatismo pu\u00f2 impedire di far parte della Chiesa. L'amore di Dio misericordioso si manifesta a tutti e nessuno ne \u00e8 escluso.", "preghfin": "Questo \u00e8 il mio comandamento: che vi amiate gli uni gli altri come io ho amato voi.\nNessuno ha un amore pi\u00f9 grande di questo: dare la vita per i propri amici.\nVoi siete miei amici, se fate ci\u00f2 che vi comando.\nQuesto vi comando: che vi amiate gli uni gli altri.\n<i>(Vangelo secondo Giovanni 15, 12--14.17)</i>"}