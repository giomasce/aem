{"day": 31, "month": 8, "year": 2020, "weekday": 1, "date_str": "luned\u00ec 31 agosto 2020", "quotes": "1Cor 2,1-5; Sal 118", "quote_vangelo": "secondo Luca (4,16-30)", "curatore": "Massimo Salani", "prevangelo": "", "indications": "", "preghiniz": "Non essere incredulo, dunque, ma abbi la fede!\nNeppure io credevo che ci\u00f2 potesse esistere, ma ora,\ndopo aver meditato su tutto ci\u00f2, io ho fede.\nE cos\u00ec ho preso a leggere le sacre Scritture dei santi profeti i quali,\nper mezzo dello spirito di Dio,\nhanno predetto ci\u00f2 che \u00e8 avvenuto nel modo in cui avvenne;\nci\u00f2 che \u00e8 presente nel modo in cui accade\ne le cose future nell'ordine in cui si compiranno.\n<i>(Teofilo di Antiochia, </i>Ad Autolico<i> I, 14)</i>", "vangelo": "In quel tempo, Ges\u00f9 venne a N\u00e0zaret, dove era cresciuto, e secondo il suo solito, di sabato, entr\u00f2 nella sinagoga e si alz\u00f2 a leggere. Gli fu dato il rotolo del profeta Isaia; apr\u00ec il rotolo e trov\u00f2 il passo dove era scritto: \u00abLo Spirito del Signore \u00e8 sopra di me; per questo mi ha consacrato con l'unzione e mi ha mandato a portare ai poveri il lieto annuncio, a proclamare ai prigionieri la liberazione e ai ciechi la vista; a rimettere in libert\u00e0 gli oppressi, a proclamare l'anno di grazia del Signore\u00bb.\nRiavvolse il rotolo, lo riconsegn\u00f2 all'inserviente e sedette. Nella sinagoga, gli occhi di tutti erano fissi su di lui. Allora cominci\u00f2 a dire loro: \u00abOggi si \u00e8 compiuta questa Scrittura che voi avete ascoltato\u00bb.\nTutti gli davano testimonianza ed erano meravigliati delle parole di grazia che uscivano dalla sua bocca e dicevano: \u00abNon \u00e8 costui il figlio di Giuseppe?\u00bb. Ma egli rispose loro: \u00abCertamente voi mi citerete questo proverbio: \u201cMedico, cura te stesso. Quanto abbiamo udito che accadde a Caf\u00e0rnao, fallo anche qui, nella tua patria!\u201d\u00bb. Poi aggiunse: \u00abIn verit\u00e0 io vi dico: nessun profeta \u00e8 bene accetto nella sua patria. Anzi, in verit\u00e0 io vi dico: c'erano molte vedove in Israele al tempo di Elia, quando il cielo fu chiuso per tre anni e sei mesi e ci fu una grande carestia in tutto il paese; ma a nessuna di esse fu mandato Elia, se non a una vedova a Sarepta di Sidone. C'erano molti lebbrosi in Israele al tempo del profeta Eliseo; ma nessuno di loro fu purificato, se non Naam\u00e0n, il Siro\u00bb.\nAll'udire queste cose, tutti nella sinagoga si riempirono di sdegno. Si alzarono e lo cacciarono fuori della citt\u00e0 e lo condussero fin sul ciglio del monte, sul quale era costruita la loro citt\u00e0, per gettarlo gi\u00f9. Ma egli, passando in mezzo a loro, si mise in cammino.", "medita": "Il mese di agosto termina con un brano tratto dal vangelo di Luca riportando una scena che vede il Maestro agli inizi della sua attivit\u00e0 pubblica.\nGes\u00f9 \u00e8 un ebreo osservante: il sabato raggiunge la sinagoga, luogo dove si vivono i riti religiosi collettivi che pongono al centro la lettura ed il commento di testi tratti dal primo Testamento.\nIl Nazareno aveva i requisiti perch\u00e9 potesse leggere un testo e proporre alla sua comunit\u00e0, dove non potevano mancare familiari e conoscenti, qualche riflessione ricavata dalla parola proclamata. Il testo letto si trova, effettivamente, in Isaia. Quello che nessuno poteva immaginare, tuttavia, erano i commenti che avrebbe offerto. Poche parole. E dopo un apparente silenzio.\nIl Signore si presenta come colui che \u00e8 capace di realizzare la parola dei profeti: i gesti descritti dal profeta costituiscono una sorte di indice di quanto realizzer\u00e0 l'Emmanuele. Saranno segni eclatanti che, tuttavia, non ne impediranno l'abbandono da parte dei suoi amici, l'arresto e la condanna a morte.\nTroviamo in questa pericope, che racconta i fatti svolti a Nazaret, quello che avverr\u00e0 fino all'epilogo a Gerusalemme: la frequentazione di Ges\u00f9 della sinagoga e del tempio; le figure sacerdotali che guidavano luoghi di culto che si riveleranno tra gli avversari pi\u00f9 accaniti; il continuo tentativo di screditare \u201cil figlio di Giuseppe\u201d al punto di cercare di ucciderlo. Ben prima della Passione!\nMa l'annuncio del vangelo \u00e8 tale da superare queste difficolt\u00e0. \u00c8 protagonista un uomo che si presenta capace di dare corpo alle parole di Dio; un uomo che ricorda ai suoi compaesani che quel Dio \u00e8 un Padre che ama tutti; un Nazareno che predicava la salvezza anche per chi non appartiene al popolo eletto.\nPer tutti, ancora, non era che solo un uomo: il figlio di Giuseppe.", "riflettere": "La missione di Ges\u00f9 incontra molti ostacoli. Molte incomprensioni, fraintendimenti, anche difficolt\u00e0 per capire un linguaggio cos\u00ec diverso da ritenerlo anche sbagliato. Ma non si fermer\u00e0.\nIl Crocifisso porter\u00e0 a compimento anche altre scritture: Lui \u00e8 il protagonista che liberamente accetta la morte per la salvezza di noi tutti. Ancora oggi \u201ccammina\u201d nella nostra vita, e se poniamo degli ostacoli ci amer\u00e0 al punto da non fermarsi.", "preghfin": "Senza l'amore la fede \u00e8 vana.\nLa fede del cristiano \u00e8 accompagnata dall'amore, la fede del demonio \u00e8 senza amore\u2026\nHai cos\u00ec scoperto il cristianesimo, hai trovato il cittadino di Gerusalemme,\nil concittadino degli angeli, il pellegrino che sospira lungo la via.\nAggregati a lui, perch\u00e9 \u00e8 tuo compagno di viaggio;\ncorri con lui, perch\u00e9 anche tu sia quello che \u00e8 lui.\n<i>(Agostino, </i>Commento alla prima lettera di Giovanni<i> 10, 2)</i>"}