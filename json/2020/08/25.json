{"day": 25, "month": 8, "year": 2020, "weekday": 2, "date_str": "marted\u00ec 25 agosto 2020", "quotes": "2Ts 2,1-3a.13-17; Sal 95", "quote_vangelo": "secondo Matteo (23,23-26)", "curatore": "Massimo Salani", "prevangelo": "", "indications": "", "preghiniz": "Abbi piet\u00e0, Signore!\nAbbi piet\u00e0, Cristo!\nAbbi piet\u00e0, Signore!\nPerch\u00e9 ho creduto in te.\nAbbi piet\u00e0, Signore!\nPerch\u00e9 ti ho conosciuto nella tua misericordia.\n<i>(Mario Vittorino, </i>Inni<i> 2, 1--5)</i>", "vangelo": "In quel tempo, Ges\u00f9 parl\u00f2 dicendo: \u00abGuai a voi, scribi e farisei ipocriti, che pagate la decima sulla menta, sull'an\u00e9to e sul cum\u00ecno, e trasgredite le prescrizioni pi\u00f9 gravi della Legge: la giustizia, la misericordia e la fedelt\u00e0. Queste invece erano le cose da fare, senza tralasciare quelle. Guide cieche, che filtrate il moscerino e ingoiate il cammello!\nGuai a voi, scribi e farisei ipocriti, che pulite l'esterno del bicchiere e del piatto, ma all'interno sono pieni di avidit\u00e0 e d'intemperanza. Fariseo cieco, pulisci prima l'interno del bicchiere, perch\u00e9 anche l'esterno diventi pulito!\u00bb.", "medita": "Con i brani di Matteo tratti dal capitolo 23 termina quel blocco di testi che raccolgono, tra i molti insegnamenti, le indicazioni che il Maestro consegna alla giovane comunit\u00e0 che si sta formando. Ascoltando le parole di Ges\u00f9, comprese le dure posizioni nei confronti dei suoi avversari pi\u00f9 accaniti che troviamo nelle pericopi di oggi e di domani, i discepoli prendono sempre pi\u00f9 coscienza della novit\u00e0 introdotta dal Signore.\nGli scribi e i farisei sono duramente rimproverati dal Nazareno. Non possono essere accusati di ignoranza delle scritture: le studiano, le conoscono bene, le vivono. Ma si tratta di una prassi legalistica priva di quella dimensione misericordiosa che caratterizza il Padre che mandato l'Emmanuele.\nLe scelte degli scribi e dei farisei si radicano nella Parola: ma dimenticano altri testi dove Dio chiede giustizia e non condanna, l'amore verso tutti, compresi i peccatori, e non la distanza da ci\u00f2 che \u00e8 impuro.\n\u00c8 un messaggio importante da capire per la giovane comunit\u00e0 quando dovr\u00e0 districarsi, aiutata dalla presenza dello Spirito Santo, di fronte agli stessi avversari e a nuove situazioni che si verificheranno durante lo slancio missionario.\nPer ben due volte il Signore introduce con \u201cGuai a voi\u201d il suo forte rammarico. Il termine rimanda, in negativo, a quel \u201cBeati voi\u201d che invece caratterizza lo stile di chi, liberamente, accetta la logica del Regno. Gli interlocutori del Maestro rappresentano quanti volevano salvaguardare la specificit\u00e0 di un popolo eletto direttamente da Dio, lo stesso che, tuttavia, desiderava e desidera la salvezza di tutti, nessuno escluso. Un Padre che condanna il peccato ma spera nella salvezza di ogni peccatore.\nUn insegnamento la cui importanza resta inalterata e non conosce una scadenza temporale.", "riflettere": "Ges\u00f9 ricorre a immagini note per far comprendere l'ipocrisia di chi si comporta diversamente da quello che dice. Attenti pi\u00f9 agli altri che a s\u00e9 stessi: i primi da condannare, loro da giustificare.\nUna cartina di tornasole per comprendere ci\u00f2 che deve essere la Chiesa di Dio, cio\u00e8 noi stessi.", "preghfin": "Erma, cessa di pregare per tutti i tuoi peccati;\nprega anche per la giustizia\nperch\u00e9 tu ne riceva qualche parte per la tua casa.\n<i>(Erma, </i>Il Pastore<i>, Visione III, IX, 6)</i>"}