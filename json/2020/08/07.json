{"day": 7, "month": 8, "year": 2020, "weekday": 5, "date_str": "venerd\u00ec 7 agosto 2020", "quotes": "Na 2,1.3;3,1-3.6-7; Dt 32,35-36.39.41", "quote_vangelo": "secondo Matteo (16,24-28)", "curatore": "Massimo Salani", "prevangelo": "", "indications": "", "preghiniz": "O Dio che ci hai amato per primo, noi parliamo di te come di un semplice fatto storico,\ncome se una volta soltanto tu ci avessi amati per primo.\nE tuttavia tu lo fai sempre. Molte volte, ogni volta, durante tutta la vita, tu ci ami per primo.\nQuando ci svegliamo al mattino e volgiamo a te il nostro pensiero,\ntu sei il primo, tu ci hai amati per primo.\nSe mi alzo all'alba e volgo a te, in un medesimo istante, il mio animo,\ntu mi hai gi\u00e0 preceduto, mi hai amato per primo.\nQuando m'allontano dalle distrazioni, e mi raccolgo per pensare a te,\ntu sei stato il primo. E cos\u00ec sempre.\nE poi, noi ingrati, parliamo come se una volta sola tu ci avessi amato cos\u00ec per primo!\n<i>(S\u00f8ren Kierkegaard)</i>", "vangelo": "In quel tempo, Ges\u00f9 disse ai suoi discepoli: \u00abSe qualcuno vuole venire dietro a me, rinneghi se stesso, prenda la sua croce e mi segua. Perch\u00e9 chi vuole salvare la propria vita, la perder\u00e0; ma chi perder\u00e0 la propria vita per causa mia, la trover\u00e0. Infatti quale vantaggio avr\u00e0 un uomo se guadagner\u00e0 il mondo intero, ma perder\u00e0 la propria vita? O che cosa un uomo potr\u00e0 dare in cambio della propria vita?\nPerch\u00e9 il Figlio dell'uomo sta per venire nella gloria del Padre suo, con i suoi angeli, e allora render\u00e0 a ciascuno secondo le sue azioni.\nIn verit\u00e0 io vi dico: vi sono alcuni tra i presenti che non moriranno, prima di aver visto venire il Figlio dell'uomo con il suo regno\u00bb.", "medita": "Il brano di oggi \u00e8 l'unico tratto dal capitolo 16 del vangelo di Matteo nelle letture feriali e si colloca in un pi\u00f9 ampio testo che riprenderemo nella lettura dell'ultima domenica del mese.\nNella prima parte della pericope, Matteo presenta il Maestro che parla ai suoi discepoli: Ges\u00f9 cerca di far comprendere quella terribile realt\u00e0 che lo porter\u00e0 sulla croce e la necessit\u00e0 che anche loro accettino liberamente lo logica del totale servizio agli altri. Una scelta di amore incondizionato che non \u00e8 fine a s\u00e9 stessa, ma porter\u00e0 al Regno di Dio. Un percorso, quello disegnato ai suoi amici, tracciato e vissuto dal Nazareno stesso. Per chiedere cos\u00ec tanto alla giovane comunit\u00e0 che si va formando, l'Emmanuele porta s\u00e9 stesso come gesto di amore di Dio nei confronti dell'uomo.\nQuei discepoli, come avranno interpretato le parole del Nazareno che chiude la pericope? Crederanno di sopravvivere fisicamente prima che tutto si sia compiuto nella storia di salvezza? Paolo, nelle sue lettere, non lo escludeva. Ma il Nazareno poco prima aveva chiesto di \u201cprendere la sua croce\u201d a chi lo vuole seguire; perdere la vita per ottenere quella vera. Un discorso duro, ma chiaro; faticoso da accettare, ma non ambiguo. La vera ed unica \u201clogica\u201d \u00e8 quella che il Signore ha indicato nella sua vita terrena: l'amore disinteressato per gli altri. L'amore fino a dare tutto.\nQualcuno arriva a capirlo, altri anche a viverlo. Non mancher\u00e0 chi si sottrarr\u00e0. I discepoli, durante la predicazione di Ges\u00f9 hanno gi\u00e0 accettato di rinunciare a molto (famiglia, lavoro, altri interessi); ma continuano a scoprire la distanza tra il piano divino da quello umano.\nQuelli che \u201cnon moriranno\u201d lasceranno traccia della loro vita umana nella gioia di aver compreso, forse anche solo all'ultimo, che Ges\u00f9 di Nazaret \u00e8 il Signore della vita. E, grazie a Lui, entreranno nel Regno di Dio, perch\u00e9 \u00e8 Dio che ci ama per primi.", "riflettere": "Il cammino dei discepoli \u00e8 stato tracciato direttamente dal Signore che li ha chiamati a seguirlo. Tutti noi abbiamo ricevuto una vocazione. Diversa, ma con tratti comuni: amare Dio e amare gli uomini. Spesso \u00e8 pi\u00f9 facile con Dio che con gli uomini.\nSicuramente non \u00e8 possibile accettare il primo e rifiutare gli altri.", "preghfin": "Chi va verso Dio non si allontana dagli uomini,\nma si rende invece ad essi veramente vicino.\n<i>(Benedetto XVI, </i>Deus caritas est<i>, 42)</i>"}