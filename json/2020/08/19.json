{"day": 19, "month": 8, "year": 2020, "weekday": 3, "date_str": "mercoled\u00ec 19 agosto 2020", "quotes": "Ez 34,1-11; Sal 22", "quote_vangelo": "secondo Matteo (20,1-16)", "curatore": "Massimo Salani", "prevangelo": "", "indications": "", "preghiniz": "Ma Dio, ricco di misericordia, per il grande amore con il quale ci ha amato,\nda morti che eravamo per le colpe, ci ha fatto rivivere con Cristo: per grazia siete salvati.\nCon lui ci ha anche resuscitato e ci ha fatto sedere nei cieli,\nin Cristo Ges\u00f9, per mostrare nei secoli futuri la straordinaria ricchezza della sua grazia\nmediante la sua bont\u00e0 verso di noi in Cristo Ges\u00f9.\n<i>(Lettera agli Efesini 2, 4--7)</i>", "vangelo": "In quel tempo, Ges\u00f9 disse ai suoi discepoli questa parabola: \u00abIl regno dei cieli \u00e8 simile a un padrone di casa che usc\u00ec all'alba per prendere a giornata lavoratori per la sua vigna. Si accord\u00f2 con loro per un denaro al giorno e li mand\u00f2 nella sua vigna. Uscito poi verso le nove del mattino, ne vide altri che stavano in piazza, disoccupati, e disse loro: \u201cAndate anche voi nella vigna; quello che \u00e8 giusto ve lo dar\u00f2\u201d. Ed essi andarono. Usc\u00ec di nuovo verso mezzogiorno, e verso le tre, e fece altrettanto. Uscito ancora verso le cinque, ne vide altri che se ne stavano l\u00ec e disse loro: \u201cPerch\u00e9 ve ne state qui tutto il giorno senza far niente?\u201d. Gli risposero: \u201cPerch\u00e9 nessuno ci ha presi a giornata\u201d. Ed egli disse loro: \u201cAndate anche voi nella vigna\u201d.\nQuando fu sera, il padrone della vigna disse al suo fattore: \u201cChiama i lavoratori e da' loro la paga, incominciando dagli ultimi fino ai primi\u201d. Venuti quelli delle cinque del pomeriggio, ricevettero ciascuno un denaro. Quando arrivarono i primi, pensarono che avrebbero ricevuto di pi\u00f9. Ma anch'essi ricevettero ciascuno un denaro. Nel ritirarlo, per\u00f2, mormoravano contro il padrone dicendo: \u201cQuesti ultimi hanno lavorato un'ora soltanto e li hai trattati come noi, che abbiamo sopportato il peso della giornata e il caldo\u201d.\nMa il padrone, rispondendo a uno di loro, disse: \u201cAmico, io non ti faccio torto. Non hai forse concordato con me per un denaro? Prendi il tuo e vattene. Ma io voglio dare anche a quest'ultimo quanto a te: non posso fare delle mie cose quello che voglio? Oppure tu sei invidioso perch\u00e9 io sono buono?\u201d.\nCos\u00ec gli ultimi saranno primi e i primi, ultimi\u00bb.", "medita": "La pericope di oggi, l'unica di tutto il capitolo 20 del vangelo di Matteo, termina con le stesse parole, in una sequenza invertita, del brano meditato ieri. I destinatari della parabola del Maestro sono ancora i discepoli: ad essi sar\u00e0 affidato il compito di guidare la giovane comunit\u00e0 quando rester\u00e0 orfana di Ges\u00f9; loro i chiamati a portare un messaggio che fatica ad essere accolto.\nLa buona novella predicata dal Nazareno, infatti, si scontra facilmente con le consuetudini e le tradizioni religiose e umane. Ancor pi\u00f9 facilmente quando si parla di denaro.\nL'ebraismo al tempo del Nazareno conosceva molti testi dove si ribadiva che Dio avrebbe premiato i migliori: del resto un Dio giusto, secondo le aspettative umane rappresentate dai primi operai, doveva comportarsi diversamente da quello di cui si dice nella parabola. \u201cMormorano\u201d perch\u00e9 non conoscono le logiche del Regno, mormorano come nell'Antico Testamento coloro che sono delusi ed arrabbiati perch\u00e9 gli esiti non sono quelli desiderati.\nAi discepoli il Signore consegna un altro messaggio. Egli che \u00e8 misericordia ama tutti; non fa preferenze e desidera che tutti vivano. Questo \u00e8 il punto centrale che i suoi amici devono comprendere bene per essere capaci poi di trasmetterlo.\nDio \u00e8 giusto: consegna un denaro a coloro che avevano pattuito quella cifra; quelli del mattino e del pomeriggio accettarono il lavoro senza nemmeno conoscere la ricompensa, confidando nella giustizia del padrone; ancor di pi\u00f9 gli ultimi. Un denaro corrispondeva alla spesa giornaliera per mantenere la famiglia: cosa avrebbero portato a casa quelli delle cinque?\nGli ultimi sono coloro che maggiormente hanno fede nel Risorto, coloro che pongono ogni speranza nel Signore, morto per salvare ogni uomo. I primi meritano la salvezza tanto quanto gli ultimi. Anzich\u00e9 una gioia condivisa, c'\u00e8 chi mormora. Come quel fratello maggiore infastidito dall'accoglienza riservata dal padre al fratello minore. Ma il Padre \u00e8 misericordia.", "riflettere": "L'invidia \u00e8 un peccato che non procura piacere ma che rode e consuma chi lo abita. Satana \u00e8 l'invidioso per eccellenza: non capisce perch\u00e9 la creatura preferisca il Creatore anzich\u00e9 lui.\nLa nostra fede si fonda su Dio Padre che \u00e8 Amore disinteressato per tutti. Anche per me.", "preghfin": "Pietro allora prese la parola e disse:\n\u201cIn verit\u00e0 sto rendendomi conto che Dio non fa preferenze di persone,\nma accoglie chi lo teme e pratica la giustizia,\na qualunque nazione appartenga\u201d.\n<i>(Atti degli Apostoli 10, 34--35)</i>"}