{"day": 17, "month": 8, "year": 2020, "weekday": 1, "date_str": "luned\u00ec 17 agosto 2020", "quotes": "Ez 24,15-24; Dt 32,18-21", "quote_vangelo": "secondo Matteo (19,16-22)", "curatore": "Massimo Salani", "prevangelo": "", "indications": "", "preghiniz": "Come una fontana d\u00e0 acqua sempre pi\u00f9 pura se da essa si attinge,\nmentre l'acqua imputridisce se non la si usa,\ncos\u00ec \u00e8 la ricchezza che giace inutile;\nma se si muove e corre, diventa fruttuosa, utile alla comunit\u00e0.\nChe lode a te si innalza da parte di quelli che soccorri,\nuna lode che tu neppure sospetti!\nE che lode avrai dal giusto giudice, di cui non puoi dubitare!\n<i>(Basilio, </i>Omelia contro l'avidit\u00e0<i>, 4--5)</i>", "vangelo": "In quel tempo, un tale si avvicin\u00f2 e gli disse: \u00abMaestro, che cosa devo fare di buono per avere la vita eterna?\u00bb. Gli rispose: \u00abPerch\u00e9 mi interroghi su ci\u00f2 che \u00e8 buono? Buono \u00e8 uno solo. Se vuoi entrare nella vita, osserva i comandamenti\u00bb. Gli chiese: \u00abQuali?\u00bb.\nGes\u00f9 rispose: \u00abNon ucciderai, non commetterai adulterio, non ruberai, non testimonierai il falso, onora il padre e la madre e amerai il prossimo tuo come te stesso\u00bb. Il giovane gli disse: \u00abTutte queste cose le ho osservate; che altro mi manca?\u00bb. Gli disse Ges\u00f9: \u00abSe vuoi essere perfetto, va', vendi quello che possiedi, dallo ai poveri e avrai un tesoro nel cielo; e vieni! Seguimi!\u00bb.\nUdita questa parola, il giovane se ne and\u00f2, triste; possedeva infatti molte ricchezze.", "medita": "Anche oggi incontriamo la Parola del Signore che consegna nuovi insegnamenti per definire meglio lo stile di chi sceglie liberamente di far parte della comunit\u00e0.\nCome nel brano di domani, il Risorto affronta un tema delicato ieri come oggi: il rapporto dell'uomo con la ricchezza.\nProtagonista del racconto con Ges\u00f9 \u00e8 un uomo senza nome che ha familiarit\u00e0 con la Parola, la conosce e la vive. Chi parla con il Nazareno \u00e8 consapevole di rivolgersi ad un uomo fuori dal comune e che merita attenzione: l'appellativo \u201cMaestro\u201d colloca il Nazareno tra i grandi rabbini dell'epoca. Da lui \u00e8 possibile ricavare gli insegnamenti divini e le modalit\u00e0 di viverli nella quotidianit\u00e0. \u00c8 un uomo che cerca e riconosce nel Galileo la persona giusta.\nMatteo scrive il suo vangelo destinandolo ad una comunit\u00e0 dove molti provenivano dalla stessa terra del Signore. Sicuramente erano frequentatori delle sinagoghe e, pertanto, lettori ed ascoltatori della legge che riconducevano alle tavole consegnate da Dio a Mos\u00e8. Lo era anche l'interlocutore del Signore che percepiva, per\u00f2, che non era sufficiente: \u201cChe altro mi manca?\u201d.\nLa risposta del Risorto \u00e8 destinata a tutti: anche ai discepoli come a tutti noi. Un insegnamento chiaro che non \u00e8 possibile fraintendere e che doveva caratterizzare la giovane comunit\u00e0 che si andava formando, modello di quella che dovr\u00e0 camminare da sola pur con l'aiuto indispensabile dello Spirito Santo. Il \u201ctale\u201d, ora scopriamo dal testo, \u00e8 \u201cun giovane\u201d, forse come quelli che seguivano i rabbini dell'epoca ed erano pronti a pagare i loro maestri pur di poterli seguire ed imparare da loro. Ges\u00f9 di Nazaret \u00e8 uno strano maestro; non vuole essere pagato, non cerca il successo n\u00e9 la visibilit\u00e0. Desidera che il giovane ed i suoi discepoli comprendano che le ricchezze in s\u00e9 non sono un male. \u00c8 quando esse diventano il centro e lo scopo della vita che bisogna liberarsene.", "riflettere": "Trovare un tesoro nel cielo \u00e8 accettare che la ricchezza terrena, economica e ogni forma di autosufficienza da Dio rendono difficile la pratica dell'amore verso i fratelli. La rinuncia di s\u00e9 per dare senso completo alla nostra vita: questa \u00e8 la via per la perfezione. Ogni nostra ricchezza \u00e8 preziosa se condivisa.", "preghfin": "Il popolo nuovo \u00e8 un popolo di bambini, amabile come i bambini.\nPaolo\u2014che parla della propria gioia in \u201cun cuore senza malizia\u201d\u2014\nd\u00e0 in un certo senso una definizione dei bambini quando scrive:\n\u201cVoglio che siate saggi nel bene e inesperti nel male\u201d.\nIn questa accezione, siamo sempre bambini, sempre delicati,\nsempre nuovi, noi che partecipiamo alla Parola nuova.\nChi \u00e8 stato chiamato all'eternit\u00e0 deve rassomigliare all'Incorruttibile.\nPer questo, tutta la nostra vita sia primavera, e dentro di noi la verit\u00e0 non invecchi.\n<i>(Clemente di Alessandria, </i>Pedagogo<i> 1, 5, 19)</i>"}