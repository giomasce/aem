{"day": 5, "month": 8, "year": 2020, "weekday": 3, "date_str": "mercoled\u00ec 5 agosto 2020", "quotes": "Ger 31,1-7; Ger 31,10-13", "quote_vangelo": "secondo Matteo (15,21-28)", "curatore": "Massimo Salani", "prevangelo": "", "indications": "", "preghiniz": "Entrato in Cafarnao, gli venne incontro un centurione che lo scongiurava e diceva:\n\u201cSignore, il mio servo \u00e8 in casa, a letto, paralizzato e soffre terribilmente\u201d.\nGli disse: \u201cVerr\u00f2 e lo guarir\u00f2\u201d.\nMa il centurione rispose:\n\u201cSignore, io non sono degno che tu entri sotto il mio tetto,\nma di' soltanto una parola e il mio servo sar\u00e0 guarito\u201d.\n<i>(Vangelo secondo Luca 8, 5--8)</i>", "vangelo": "In quel tempo, Ges\u00f9 si ritir\u00f2 verso la zona di Tiro e di Sidone. Ed ecco, una donna cananea, che veniva da quella regione, si mise a gridare: \u00abPiet\u00e0 di me, Signore, figlio di Davide! Mia figlia \u00e8 molto tormentata da un demonio\u00bb. Ma egli non le rivolse neppure una parola.\nAllora i suoi discepoli gli si avvicinarono e lo implorarono: \u00abEsaudiscila, perch\u00e9 ci viene dietro gridando!\u00bb. Egli rispose: \u00abNon sono stato mandato se non alle pecore perdute della casa d'Israele\u00bb.\nMa quella si avvicin\u00f2 e si prostr\u00f2 dinanzi a lui, dicendo: \u00abSignore, aiutami!\u00bb. Ed egli rispose: \u00abNon \u00e8 bene prendere il pane dei figli e gettarlo ai cagnolini\u00bb. \u00ab\u00c8 vero, Signore \u2013 disse la donna \u2013, eppure i cagnolini mangiano le briciole che cadono dalla tavola dei loro padroni\u00bb.\nAllora Ges\u00f9 le replic\u00f2: \u00abDonna, grande \u00e8 la tua fede!  Avvenga per te come desideri\u00bb. E da quell'istante sua figlia fu guarita.", "medita": "Ges\u00f9 e i suoi discepoli hanno varcato i confini della terra promessa. Matteo, precisando il nome delle due citt\u00e0, sottolinea la loro estraneit\u00e0 al popolo di Israele. Non desta meraviglia, dunque, che si imbattano in persone cananee: ma, in queste citt\u00e0, la maggior parte degli abitanti non poteva che essere politeista. Non sappiamo delle fede della donna: l'appellativo cananea potrebbe indicarla lontano dalla fede degli ebrei, ma i titoli che usa nei confronti del Maestro potrebbero suggerire, forse, una attenzione ed una conoscenza particolari.\nMatteo scrive che il Nazareno \u201csi ritir\u00f2\u201d in quella zona. Altre volte il Signore cerca momenti per isolarsi: nelle prime letture del mese abbiamo visto che predilige il deserto e il monte. Questa volta ripara in un territorio impuro per l'ebraismo; frequenta persone lontane dalla fede nel Dio Uno e soprattutto \u00e8 consapevole dell'impurit\u00e0 che deriver\u00e0 dalla sua scelta, contagiandone pure i discepoli.\nSe rare sono le occasioni in cui il Signore attraversa i confini della terra promessa e saltuari gli incontri con persone di fede diversa da quella degli ebrei, chiare restano le conseguenze di quella scelta.\nAgli occhi dei discepoli avr\u00e0 destato stupore l'attenzione che il Risorto dedica a quella donna. Senz'altro avrebbe scandalizzato molto di pi\u00f9 le autorit\u00e0 religiose come sadducei e farisei. I quali avrebbero condiviso la prima parte del dialogo con la donna: i profeti dell'Antico Testamento (con una importantissima eccezione) erano stati portavoce della parola di Dio rivolta agli ebrei. E, spesso, pagarono con la vita la fedelt\u00e0 al compito ricevuto. A loro era destinato il pane.\nMa Ges\u00f9 \u00e8 venuto a salvare tutti. Certo, l'Emmanuele \u00e8 nato e percorse la terra promessa, mor\u00ec a Gerusalemme e tutti gli avvenimenti centrali si svolsero nei luoghi dove apparir\u00e0 il Risorto.\nMa il progetto del Padre \u00e8 portare attraverso il Figlio la buona novella senza escludere nessuno. L'Amore non conosce confini: salvano anche le sue briciole.", "riflettere": "Il profeta Giona fu inviato da Dio al nemico principale dell'epoca: Ninive. Un avversario politico e del tutto lontano dalla legge consegnata a Mos\u00e8. Conosciamo le riluttanze del profeta: salvare gli altri? Ma Ninive si convertir\u00e0.\nSiamo tutti Giona. Dio, invece, \u00e8 un Padre misericordioso.", "preghfin": "\u201cSignore, non sono degno di partecipare alla tua mensa:\nma di' soltanto una parola e io sar\u00f2 salvato\u201d.\n<i>(dalla liturgia eucaristica)</i>"}