{"day": 15, "month": 8, "year": 2020, "weekday": 6, "date_str": "sabato 15 agosto 2020", "quotes": "Ap 11,19a;12,1-6a.10ab; Sal 44; 1Cor 15,20-27a", "quote_vangelo": "secondo Luca (1,39-56)", "curatore": "Massimo Salani", "prevangelo": "", "indications": "Assunzione della beata Vergine Maria", "preghiniz": "Cristo venne da Eva, genitrice di tutti i viventi.\nElla \u00e8 la vigna, la cui siepe fu aperta proprio dalla morte\nper le mani di quella stessa Eva che doveva, per questo,\ngustare i frutti della morte.\nEva, madre di tutti i viventi, divenne anche causa di morte per tutti i viventi.\nFior\u00ec poi Maria, nuova vite rispetto all'antica Eva,\ned in lei prese dimora la nuova vita, Cristo.\n<i>(Efrem, </i>Discorsi<i> 3--4, 9)</i>", "vangelo": "In quei giorni Maria si alz\u00f2 e and\u00f2 in fretta verso la regione montuosa, in una citt\u00e0 di Giuda.\nEntrata nella casa di Zaccar\u00eca, salut\u00f2 Elisabetta. Appena Elisabetta ebbe udito il saluto di Maria, il bambino sussult\u00f2 nel suo grembo.\nElisabetta fu colmata di Spirito Santo ed esclam\u00f2 a gran voce: \u00abBenedetta tu fra le donne e benedetto il frutto del tuo grembo! A che cosa devo che la madre del mio Signore venga da me? Ecco, appena il tuo saluto \u00e8 giunto ai miei orecchi, il bambino ha sussultato di gioia nel mio grembo. E beata colei che ha creduto nell'adempimento di ci\u00f2 che il Signore le ha detto\u00bb.\nAllora Maria disse: \u00abL'anima mia magnifica il Signore e il mio spirito esulta in Dio, mio salvatore, perch\u00e9 ha guardato l'umilt\u00e0 della sua serva. D'ora in poi tutte le generazioni mi chiameranno beata. Grandi cose ha fatto per me l'Onnipotente e Santo \u00e8 il suo nome; di generazione in generazione la sua misericordia per quelli che lo temono. Ha spiegato la potenza del suo braccio, ha disperso i superbi nei pensieri del loro cuore; ha rovesciato i potenti dai troni, ha innalzato gli umili; ha ricolmato di beni gli affamati, ha rimandato i ricchi a mani vuote.  Ha soccorso Israele, suo servo, ricordandosi della sua misericordia, come aveva detto ai nostri padri, per Abramo e la sua discendenza, per sempre\u00bb.\nMaria rimase con lei circa tre mesi, poi torn\u00f2 a casa sua.", "medita": "Nella solennit\u00e0 che celebriamo oggi viene proclamata la Parola con la nota risposta di Maria ad Elisabetta: il Magnificat \u00e8 giustamente conosciuto e pregato da moltissimi fedeli. La giovane vergine di Nazaret ha accettato di far parte del progetto di Dio annunciatole dall'angelo. Si \u00e8 posta al servizio del Padre misericordioso che desidera la salvezza di tutti. Con il suo esempio sotto la croce e vicina nei primi momenti quando il Risorto torn\u00f2 dal Padre, si \u00e8 posta da subito al servizio della giovane Chiesa.\nTra pochi giorni la ricorderemo meditandola Beata e Vergine e, come tutte le feste mariane, anche quella di oggi, al di l\u00e0 del percorso storico che ha portato la Chiesa a riconoscerne il ruolo collocandola pienamente nel piano storico-salvifico, si offre come ponte tra il primo Testamento e la grande notizia del vangelo.\nLe parole di Maria evocano personaggi e contesti che precedono la venuta del Salvatore. Al tempo stesso, lei sar\u00e0 la donna che aprir\u00e0 al futuro: \u201ctutte le generazioni\u201d riconosceranno che in lei Dio Padre misericordioso ha operato in modo stra-ordinario.\nIl Figlio di Dio \u00e8 l'Emmanuele, Dio che si fa uomo, Persona della Santissima Trinit\u00e0: lui, nuovo Adamo, \u00e8 protagonista assoluto della nostra salvezza.\nMaria, nuova Eva, ci accompagna, come vera madre, ponendosi come modello di credente per accedere al Regno di Dio.\nIl suo profilo corregge quello di Eva, per mostrarcene uno adeguato all'insegnamento del Salvatore. Entrambe ricevettero la visita di un angelo: il primo, tentatore e decaduto; Gabriele, l'annunziatore. Eva, come Adamo, non seppe mantenersi fedele al comando divino, fu disobbediente; Maria sar\u00e0 sempre serva fedele e obbedir\u00e0, soffrendone ma accettando la volont\u00e0 divina anche sotto la croce. Per la sua incapacit\u00e0 di una vera relazione con Dio, Eva sar\u00e0 cacciata dal paradiso; Maria, per la sua totale adesione a Dio, sar\u00e0 assunta in cielo.", "riflettere": "Le prerogative di Maria si comprendono alla luce della Santissima Trinit\u00e0: in Maria incontriamo la volont\u00e0 del Padre, l'amore del Figlio, e la presenza dello Spirito Santo.\nMaria riceve questa luce e la offre a tutti coloro che la invocano. La misericordia del Padre si manifesta anche nel dono di Maria assunta e Madre della speranza. Madre di Dio.", "preghfin": "Sotto la tua protezione cerchiamo rifugio, santa Maria Madre di Dio.\nNon disprezzare le suppliche di noi che siamo nella prova,\nma liberaci da ogni pericolo, o Vergine gloriosa e benedetta.\n<i>(la pi\u00f9 antica preghiera a Maria, III secolo)</i>"}