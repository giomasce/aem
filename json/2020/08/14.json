{"day": 14, "month": 8, "year": 2020, "weekday": 5, "date_str": "venerd\u00ec 14 agosto 2020", "quotes": "Ez 16,1-15.60.63; Is 12,2-6", "quote_vangelo": "secondo Matteo (19,3-12)", "curatore": "Massimo Salani", "prevangelo": "", "indications": "San Massimiliano Maria Kolbe", "preghiniz": "Dio \u00e8 inoltre amore e fonte di amore.\nDice questo il grande Giovanni: \u201cL'amore \u00e8 da Dio\u201d e \u201cDio \u00e8 amore\u201d.\nIl creatore ha impresso in noi anche questo carattere.\n\u201cDa questo tutti sapranno se siete miei discepoli,\nse avrete amore gli uni per gli altri\u201d.\nDunque, se questo non c'\u00e8, tutta l'immagine viene sfigurata.\n<i>(Gregorio di Nissa, </i>De hominis opificio<i> 5)</i>", "vangelo": "In quel tempo, si avvicinarono a Ges\u00f9 alcuni farisei per metterlo alla prova e gli chiesero: \u00ab\u00c8 lecito a un uomo ripudiare la propria moglie per qualsiasi motivo?\u00bb.\nEgli rispose: \u00abNon avete letto che il Creatore da principio li fece maschio e femmina e disse: \u201cPer questo l'uomo lascer\u00e0 il padre e la madre e si unir\u00e0 a sua moglie e i due diventeranno una sola carne\u201d? Cos\u00ec non sono pi\u00f9 due, ma una sola carne. Dunque l'uomo non divida quello che Dio ha congiunto\u00bb.\nGli domandarono: \u00abPerch\u00e9 allora Mos\u00e8 ha ordinato di darle l'atto di ripudio e di ripudiarla?\u00bb.\nRispose loro: \u00abPer la durezza del vostro cuore Mos\u00e8 vi ha permesso di ripudiare le vostre mogli; all'inizio per\u00f2 non fu cos\u00ec. Ma io vi dico: chiunque ripudia la propria moglie, se non in caso di unione illegittima, e ne sposa un'altra, commette adulterio\u00bb.\nGli dissero i suoi discepoli: \u00abSe questa \u00e8 la situazione dell'uomo rispetto alla donna, non conviene sposarsi\u00bb.\nEgli rispose loro: \u00abNon tutti capiscono questa parola, ma solo coloro ai quali \u00e8 stato concesso. Infatti vi sono eunuchi che sono nati cos\u00ec dal grembo della madre, e ve ne sono altri che sono stati resi tali dagli uomini, e ve ne sono altri ancora che si sono resi tali per il regno dei cieli. Chi pu\u00f2 capire, capisca\u00bb.", "medita": "La pericope di oggi \u00e8 il secondo brano tratto dal capitolo 19 del vangelo di Matteo. Incontriamo nuovi protagonisti, i farisei, ma i discepoli restano i veri destinatari delle parole del Maestro, intento nel suo sforzo di far comprendere ai suoi amici le note che dovrebbero caratterizzare la comunit\u00e0 che si sta formando.\nIl pretesto \u00e8 offerto dalla lunga disputa con coloro che rifiutavano le novit\u00e0 portate dal Nazareno in quanto arroccati sulle loro convinzioni religiose e sociali. Non a caso, Matteo, precisa subito che la ragione della disputa non \u00e8 centrale: quello che premeva ai contendenti era \u201cmetterlo alla prova\u201d nella speranza di screditarlo agli occhi dei suoi discepoli e delle folle che lo seguivano.\nLa controversia chiama in causa la legge e la sua interpretazione. I farisei privilegiavano una lettura letterale: il ripudio, perci\u00f2, era talvolta ammesso. Ges\u00f9 spiega la parola spostando l'attenzione sul superamento della legge, perch\u00e9 essa ha un senso solo se al servizio dell'uomo. Sappiamo come l'ostilit\u00e0 dei farisei attraversi tutto il vangelo. Ma non per questo il Signore si sottrae alle loro provocazioni e, come nel brano di oggi, sfrutta l'occasione per consegnare un messaggio ai discepoli.\nNon a caso, le ultime parole pronunciate dal Risorto ai farisei provocano la risposta proprio dei suoi amici! Hanno capito davvero bene?\nGes\u00f9 chiede tutto di loro stessi. Le condizioni per mettersi alla sequela del Signore \u00e8 la fiducia di chi accetta il sacrificio per essere premiato, abbandona per essere riempito. Qualcuno ha gi\u00e0 rinunciato al lavoro e altri alla famiglia. Per entrare nel Regno ci viene chiesto di scegliere tra l'egoismo e il servizio, per scoprire che servire Dio impone di amare i fratelli.", "riflettere": "Nel brano troviamo parole \u201cdure\u201d pronunciate da Ges\u00f9, che non vuole impoverire n\u00e9 il matrimonio n\u00e9 la famiglia. Piuttosto mette in evidenza che solo completamente dandosi potremo amare e cos\u00ec vivere nella quotidianit\u00e0 il servizio agli altri. E, quindi, a Dio.", "preghfin": "Il Verbo stesso di Dio\u2026 viene in aiuto alla sua propria immagine\ne si fa uomo per amore dell'uomo.\nAssume un corpo per salvare il corpo e per amore della mia anima\naccetta di unirsi ad un'anima dotata di umana intelligenza\u2026\nE Colui che \u00e8 la totalit\u00e0, si spoglia di s\u00e9 fino all'annullamento.\nSi priva infatti, anche se per breve tempo, della sua gloria,\nperch\u00e9 io partecipi della sua pienezza.\n<i>(Gregorio di Nazianzo, </i>Discorsi<i> 54, 9, 22)</i>"}