{"day": 20, "month": 8, "year": 2020, "weekday": 4, "date_str": "gioved\u00ec 20 agosto 2020", "quotes": "Ez 36,23-28; Sal 50", "quote_vangelo": "secondo Matteo (22,1-14)", "curatore": "Massimo Salani", "prevangelo": "", "indications": "San Bernardo", "preghiniz": "Ormai, te solo amo, te solo seguo, te solo cerco, te solo sono pronto a servire,\npoich\u00e9 tu solo comandi con giustizia, a te desidero appartenere.\nComanda, ti prego, e ordina quello che vuoi, ma risana e apri le mie orecchie\nperch\u00e9 con esse io ascolti le tue parole.\nRisana e apri i miei occhi perch\u00e9 con essi io veda i tuoi cenni.\nScaccia da me l'insania perch\u00e9 ti conosca.\nDimmi da quale parte volgermi per vederti,\ne spero di fare tutto ci\u00f2 che mi comanderai.\n<i>(Agostino, </i>Soliloqui<i> 5)</i>", "vangelo": "In quel tempo, Ges\u00f9, riprese a parlare con parabole [ai capi dei sacerdoti e ai farisei] e disse: \u00abIl regno dei cieli \u00e8 simile a un re, che fece una festa di nozze per suo figlio. Egli mand\u00f2 i suoi servi a chiamare gli invitati alle nozze, ma questi non volevano venire.\nMand\u00f2 di nuovo altri servi con quest'ordine: \u201cDite agli invitati: Ecco, ho preparato il mio pranzo; i miei buoi e gli animali ingrassati sono gi\u00e0 uccisi e tutto \u00e8 pronto; venite alle nozze!\u201d. Ma quelli non se ne curarono e andarono chi al proprio campo, chi ai propri affari; altri poi presero i suoi servi, li insultarono e li uccisero. Allora il re si indign\u00f2: mand\u00f2 le sue truppe, fece uccidere quegli assassini e diede alle fiamme la loro citt\u00e0.\nPoi disse ai suoi servi: \u201cLa festa di nozze \u00e8 pronta, ma gli invitati non erano degni; andate ora ai crocicchi delle strade e tutti quelli che troverete, chiamateli alle nozze\u201d. Usciti per le strade, quei servi radunarono tutti quelli che trovarono, cattivi e buoni, e la sala delle nozze si riemp\u00ec di commensali.\nIl re entr\u00f2 per vedere i commensali e l\u00ec scorse un uomo che non indossava l'abito nuziale. Gli disse: \u201cAmico, come mai sei entrato qui senza l'abito nuziale?\u201d. Quello ammutol\u00ec. Allora il re ordin\u00f2 ai servi: \u201cLegatelo mani e piedi e gettatelo fuori nelle tenebre; l\u00e0 sar\u00e0 pianto e stridore di denti\u201d.\nPerch\u00e9 molti sono chiamati, ma pochi eletti\u00bb.", "medita": "La parabola che troviamo nella lettura di oggi ha come primi destinatari quanti continuano ad avversare e a complottare contro quel Nazareno dal quale intuiscono la pericolosit\u00e0. Il suo seguito e i discepoli che lo accompagnano sono il segno evidente che occorre fermare Ges\u00f9.\nLe parole che il Galileo rivolge ai capi dei sacerdoti e ai farisei riconducono alla storia di salvezza di Dio che invita tutti alla festa, alle nozze, al Regno. Gli invitati che rifiutano l'invito, al punto da uccidere anche i servi (sappiamo bene che morir\u00e0 anche il Figlio del Re), sono i rappresentanti pi\u00f9 autorevoli di chi poteva cogliere la novit\u00e0 che portava l'Emmanuele. Ma il loro rifiuto porter\u00e0 i servi ad invitare tutti gli altri senza distinzione di ceto sociale o di appartenenza religiosa.\nTutti: senza nemmeno verificarne il merito o la condotta personale.\nTutti: a nessuno viene impedito di raggiungere la sala delle nozze, anche se qualcuno poi si rifiuter\u00e0 di far parte dei commensali. Mentre prima l'invito era riservato, ora l'accesso \u00e8 garantito a chiunque.\nLa nota finale della parabola sintetizza i fatti che contrassegnano la vita pubblica dell'Emmanuele. Allo scontro con i primi che dovevano accogliere la sua venuta e riconoscerlo Messia seguir\u00e0 la chiamata universale di salvezza.\nEcco perch\u00e9, nella parabola come nella Chiesa, svolgono un ruolo essenziale i servi. Nella parabola come nella Chiesa nascente e nella Chiesa di oggi sono coloro che portano il messaggio di salvezza agli uomini. Dio chiama a collaborare l'uomo per salvare tutte le sue creature.\nLe quali restano libere anche di cacciare i servi, fino ad ucciderli.", "riflettere": "I discepoli si saranno riconosciuti nella figura dei servi della parabola di Matteo. La morte di Ges\u00f9 ha fatto capire loro che l'annuncio della buona novella porter\u00e0 ad altre morti.\nCome avverr\u00e0 in tutti i secoli. Oggi ricordiamo il dottore della Chiesa Bernardo che oper\u00f2 nel XI-XII secolo. Non mancher\u00e0 mai chi vive le parole del Signore.\n\u201cMolti sono chiamati\u201d: lo siamo anche noi.", "preghfin": "Portami sulla croce che d\u00e0 la salvezza agli erranti,\nsoltanto nella quale c'\u00e8 riposo per gli affaticati,\nsoltanto nella quale vivranno tutti quelli che muoiono.\n<i>(Ambrogio, </i>Commento al Salmo CXVII<i> 22, 30)</i>"}