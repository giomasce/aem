{"day": 3, "month": 8, "year": 2020, "weekday": 1, "date_str": "luned\u00ec 3 agosto 2020", "quotes": "Ger 28,1-17; Sal 118", "quote_vangelo": "secondo Matteo (14,22-36)", "curatore": "Massimo Salani", "prevangelo": "", "indications": "", "preghiniz": "Quello che era da principio, quello che noi abbiamo udito,\nquello che abbiamo veduto con i nostri occhi,\nquello che contemplammo e che le nostre mani toccarono del Verbo della vita [\u2026]\nquello che abbiamo veduto e udito,\nnoi lo annunciamo anche a voi, perch\u00e9 anche voi siate in comunione con noi.\nE la nostra comunione \u00e8 con il Padre e con il Figlio suo, Ges\u00f9 Cristo.\nQueste cose vi scriviamo perch\u00e9 la nostra gioia sia piena.\n<i>(Prima lettera di Giovanni 1, 1--4)</i>", "vangelo": "[Dopo che la folla ebbe mangiato,] subito Ges\u00f9 costrinse i discepoli a salire sulla barca e a precederlo sull'altra riva, finch\u00e9 non avesse congedato la folla. Congedata la folla, sal\u00ec sul monte, in disparte, a pregare. Venuta la sera, egli se ne stava lass\u00f9, da solo.\nLa barca intanto distava gi\u00e0 molte miglia da terra ed era agitata dalle onde: il vento infatti era contrario. Sul finire della notte egli and\u00f2 verso di loro camminando sul mare. Vedendolo camminare sul mare, i discepoli furono sconvolti e dissero: \u00ab\u00c8 un fantasma!\u00bb e gridarono dalla paura. Ma subito Ges\u00f9 parl\u00f2 loro dicendo: \u00abCoraggio, sono io, non abbiate paura!\u00bb.\nPietro allora gli rispose: \u00abSignore, se sei tu, comandami di venire verso di te sulle acque\u00bb. Ed egli disse: \u00abVieni!\u00bb. Pietro scese dalla barca, si mise a camminare sulle acque e and\u00f2 verso Ges\u00f9. Ma, vedendo che il vento era forte, s'impaur\u00ec e, cominciando ad affondare, grid\u00f2: \u00abSignore, salvami!\u00bb. E subito Ges\u00f9 tese la mano, lo afferr\u00f2 e gli disse: \u00abUomo di poca fede, perch\u00e9 hai dubitato?\u00bb.\nAppena saliti sulla barca, il vento cess\u00f2. Quelli che erano sulla barca si prostrarono davanti a lui, dicendo: \u00abDavvero tu sei Figlio di Dio!\u00bb.\nCompiuta la traversata, approdarono a Genn\u00e8saret. E la gente del luogo, riconosciuto Ges\u00f9, diffuse la notizia in tutta la regione; gli portarono tutti i malati e lo pregavano di poter toccare almeno il lembo del suo mantello. E quanti lo toccarono furono guariti.", "medita": "Con il brano di oggi terminano le letture tratte dal capitolo 14 del vangelo di Matteo. Nella prima parte di questa pericope troviamo anche un testo che mediteremo nel vangelo della celebrazione eucaristica di domenica 9 agosto.\nDopo il segno della condivisione dei pani e dei pesci tratto dalla lettura di ieri, il Maestro \u00e8 ben lungi dal gloriarsi della celebrit\u00e0 ottenuta. Fugge dalla folla, evita facili trionfalismi, si apparta anche dai suoi amici. Non \u00e8 la prima volta, n\u00e9 sar\u00e0 l'ultima. Cambia la destinazione: a volte \u00e8 il deserto, in questa occasione un monte.\nIl Nazareno non ama appellativi che possono fraintendere se non falsificare le ragioni della sua presenza tra di noi. Egli \u00e8 l'Emmanuele, il Dio-con-noi, venuto a portare la salvezza per tutti. I segni compiuti dal Nazareno costituiscono parte della pedagogia di Ges\u00f9 che progressivamente cerca di presentarsi per quello che effettivamente \u00e8: il Salvatore.\nSi servir\u00e0, in molte occasioni, delle parabole e dei discorsi. Non mancano, come nella lettura di oggi, anche gesti di guarigione. La sua fama era dovuta anche dalle parole pronunciate, ma, come ancora oggi, episodi clamorosi o gesti che superano l'ordinariet\u00e0 sono potente veicolo di notoriet\u00e0.\nForse, tuttavia, pochi (e tra questi gli stessi discepoli) avranno percepito come la guarigione impartita dal Galileo fosse un gesto di totale misericordia di Dio nei confronti dei pi\u00f9 deboli. Non \u00e8 specificato quale malattia colpiva quanti furono guariti. Matteo tace anche su altri aspetti: i guariti lo consideravano un abile medico? Nessuno, poi, si preoccupa di ringraziarlo, n\u00e9 di seguirlo. Possibile?\nNon serve: l'essenziale emerge con chiarezza. Dio \u00e8 pura misericordia. Ci ama anche senza essere ricambiato.", "riflettere": "Dio \u00e8 puro amore. Il Figlio nasce per salvarci. Ges\u00f9 muore sulla croce per salvarci. Torna dal Padre, aprendo la strada del Regno, il cui accesso non \u00e8 impedito a nessuno. Ci viene chiesto di abbracciarne e vivere le condizioni. Amare tutti: senza chiedere nulla in cambio. Puro Amore.", "preghfin": "Entrando in un villaggio, gli vennero incontro dieci lebbrosi, che si fermarono a distanza\ne dissero ad alta voce: \u201cGes\u00f9, maestro, abbi piet\u00e0 di noi!\u201d.\nAppena li vide, Ges\u00f9 disse loro: \u201cAndate a presentarvi dai sacerdoti\u201d.\nE mentre essi andavano, furono purificati.\nUno di loro, vedendosi guarito, torn\u00f2 indietro lodando Dio a gran voce,\ne si prostr\u00f2 davanti a Ges\u00f9, ai suoi piedi, per ringraziarlo.\nEra un Samaritano.\nMa Ges\u00f9 osserv\u00f2: \u201cNon ne sono stati purificati dieci? E gli altri nove dove sono?\nNon si \u00e8 trovato nessuno che tornasse indietro a rendere gloria a Dio,\nall'infuori di questo straniero?\u201d.\nE gli disse: \u201cAlzati e va'; la tua fede ti ha salvato!\u201d.\n<i>(Vangelo secondo Luca 17, 11--19)</i>"}