{"day": 26, "month": 8, "year": 2020, "weekday": 3, "date_str": "mercoled\u00ec 26 agosto 2020", "quotes": "2Ts 3,6-10.16-18; Sal 127", "quote_vangelo": "secondo Matteo (23,27-32)", "curatore": "Massimo Salani", "prevangelo": "", "indications": "", "preghiniz": "Mentre stavano compiendosi i giorni in cui sarebbe stato elevato in alto,\n[Ges\u00f9] prese la ferma decisione di mettersi in cammino verso Gerusalemme\u2026\n[I] Samaritani non vollero riceverlo,\nperch\u00e9 era chiaramente in cammino verso Gerusalemme.\nQuando videro ci\u00f2, i discepoli Giacomo e Giovanni dissero:\n\u201cSignore, vuoi che diciamo che scenda un fuoco dal cielo e li consumi?\u201d.\nSi volt\u00f2 e li rimprover\u00f2.\n<i>(Vangelo secondo Luca 9, 51.53--55)</i>", "vangelo": "In quel tempo, Ges\u00f9 parl\u00f2 dicendo: \u00abGuai a voi, scribi e farisei ipocriti, che assomigliate a sepolcri imbiancati: all'esterno appaiono belli, ma dentro sono pieni di ossa di morti e di ogni marciume. Cos\u00ec anche voi: all'esterno apparite giusti davanti alla gente, ma dentro siete pieni di ipocrisia e di iniquit\u00e0.\nGuai a voi, scribi e farisei ipocriti, che costruite le tombe dei profeti e adornate i sepolcri dei giusti, e dite: \u201cSe fossimo vissuti al tempo dei nostri padri, non saremmo stati loro complici nel versare il sangue dei profeti\u201d. Cos\u00ec testimoniate, contro voi stessi, di essere figli di chi uccise i profeti. Ebbene, voi colmate la misura dei vostri padri\u00bb.", "medita": "La forte invettiva di Ges\u00f9 contro gli scribi e i farisei si collega direttamente con il brano di Matteo meditato ieri. Anche in questa pericope, il Maestro si rivolge loro per ben due volte, come ieri, con le parole \u201cGuai a voi, scribi e farisei ipocriti\u201d.\nSeguono immediatamente le ragioni del rimprovero: una accusa di ipocrisia articolata prima con immagini tratte dalla quotidianit\u00e0 ma sempre nell'ambito della morte (sepolcri, tombe) quasi anticipando l'esito finale del loro comportamento. Poi, evidenzia quella condotta di vita che non pu\u00f2 che essere proprio quella che la giovane comunit\u00e0 dei suoi amici e della giovane Chiesa dovr\u00e0 evitare.\nIl Nazareno conosce la fragilit\u00e0 umana. Anche tra i discepoli, anche tra quanti lo hanno meglio conosciuto ascoltando le sue parole e testimoni di gesti clamorosi, perfino loro, talvolta, faticano a comprendere e a vivere gli insegnamenti proposti dal loro Maestro.\nNon vengono mai meno le tentazioni di ipocrisia (mostro agli altri quello che non sono, non vivo quanto affermo) come una sorta di autosufficienza che condanna gli altri sulla base di una presunta personale capacit\u00e0 di non sbagliare. Il Risorto, ripetutamente, imputa agli scribi e ai farisei scelte di vita per indicare uno stile, quello del Regno, che si smarca, rifiuta e combatte quello pi\u00f9 consueto che attraversa la storia dell'uomo (non a caso accenna alle stesse colpe dei padri).\nQuanti sono stati chiamati a seguire il Signore sperimenteranno anche questa stagione: conoscono l'invito alla misericordia e all'amore, ma talvolta non lo vivranno; il popolo eletto ha alle spalle una storia ricca di tradimenti nei confronti di Dio, ed anche Pietro non sapr\u00e0 sottrarsi alla stessa tentazione.\nMa sar\u00e0 lo stesso discepolo a guidare sulla retta strada la Chiesa prendendo come punto di riferimento la Via.", "riflettere": "Difficile sostenere che mai nessuno sia in qualche misura scriba e fariseo. Si tratta di prendere consapevolezza di quei limiti che ci appartengono, per renderci conto che Dio condanna il peccato, ma opera per la salvezza del peccatore. Un messaggio di grande speranza.", "preghfin": "Ma non basta essere giusti\n(giustizia \u00e8 rendere uguale a uguali),\nma ci viene chiesto di essere buoni e pazienti.\n<i>(Atenagora, </i>Supplica per i cristiani<i> 34.1, 3)</i>"}