{"day": 8, "month": 8, "year": 2020, "weekday": 6, "date_str": "sabato 8 agosto 2020", "quotes": "Ab 1,12-2,4; Sal 9", "quote_vangelo": "secondo Matteo (17,14-20)", "curatore": "Massimo Salani", "prevangelo": "", "indications": "San Domenico", "preghiniz": "O Signore, nostro redentore, concedici quello che ti chiediamo\nE degnati di custodirci nella fede cattolica.\nTutti voi che volete regnare con il Signore salvatore,\ncustodite con tutto il cuore ci\u00f2 che ascoltate dalla santa fede.\n<i>(Fulgenzio di Ruspe, </i>Salmo contro i Vandali ariani<i>)</i>", "vangelo": "In quel tempo, si avvicin\u00f2 a Ges\u00f9 un uomo che gli si gett\u00f2 in ginocchio e disse: \u00abSignore, abbi piet\u00e0 di mio figlio! \u00c8 epilettico e soffre molto; cade spesso nel fuoco e sovente nell'acqua. L'ho portato dai tuoi discepoli, ma non sono riusciti a guarirlo\u00bb.\nE Ges\u00f9 rispose: \u00abO generazione incredula e perversa! Fino a quando sar\u00f2 con voi? Fino a quando dovr\u00f2 sopportarvi? Portatelo qui da me\u00bb. Ges\u00f9 lo minacci\u00f2 e il demonio usc\u00ec da lui, e da quel momento il ragazzo fu guarito.\nAllora i discepoli si avvicinarono a Ges\u00f9, in disparte, e gli chiesero: \u00abPerch\u00e9 noi non siamo riusciti a scacciarlo?\u00bb. Ed egli rispose loro: \u00abPer la vostra poca fede. In verit\u00e0 io vi dico: se avrete fede pari a un granello di senape, direte a questo monte: \u201cSp\u00f2stati da qui a l\u00e0\u201d, ed esso si sposter\u00e0, e nulla vi sar\u00e0 impossibile\u00bb.", "medita": "Il brano di oggi \u00e8 l'unico tratto dal capitolo 17 del vangelo di Matteo, un capitolo che chiude la sequenza dei capitoli 13--17 conosciuti come il \u201cDiscorso in parabole\u201d.\nCome nel testo di ieri, anche in questo, l'evangelista mette in luce la povert\u00e0 e l'incapacit\u00e0 umana di comprendere il mistero di quell'uomo che pur seguono. Ascoltano le parole autorevoli del Maestro, hanno il privilegio di vedere segni stra-ordinari, lo frequentano da tempo, eppure faticano a dimostrare la loro fede nella quotidianit\u00e0.\nL'occasione \u00e8 data da una mancata guarigione da parte dei discepoli e il successivo segno compiuto dal Signore. \u201cPer la vostra poca fede\u201d: il Nazareno non evidenzia la mancanza di fede nei loro confronti. Segnala che \u00e8 poca. Non \u00e8 ancora sufficiente.\nI suoi amici hanno provato a sanare una persona gravemente colpita e dato ascolto ad un padre senz'altro distrutto dal dolore e disperato. Hanno compreso bene, quindi, dall'esempio di Ges\u00f9, l'attenzione primaria per i deboli, per gli esclusi, per i malati, per i reietti dalla societ\u00e0 dell'epoca. L'insegnamento del Galileo \u00e8 stato recepito: manca, per\u00f2, ancora qualcosa.\nLa vera e completa fede nel Risorto \u00e8 capace di superare ogni ostacolo e trasformare ogni situazione: lo sperimenteranno Pietro e Paolo capaci, grazie al Figlio di Dio, di sanare malati e ridare vita a chi l'aveva perduta. \u00c8 la stessa fede di san Domenico di Guzman che, secoli dopo, operer\u00e0 i medesimi segni per volont\u00e0 di Dio.\n\u00c8 difficile pensare come la misericordia di Dio si spinga fino rendere possibile tutto questo: siamo una generazione incredula. Non crediamo che il Padre ci ami fino a questo punto e fatichiamo a riconoscere i suoi segni compiuti servendosi, talvolta, anche di noi povere e fragili creature.", "riflettere": "Sappiamo dai vangeli la difficolt\u00e0 di Pietro a capire l'insegnamento del Maestro. Eppure fu scelto guida della prima comunit\u00e0. Saulo la perseguitava: ma convertitosi, Paolo, fu reso capace da Ges\u00f9 di compiere gli stessi segni di Pietro. Il primo diede vita a Tabit\u00e0, il secondo ad un giovane, Eutico.\nQuanta fede abbiamo per riconoscere i segni che Dio compie, ancora oggi, servendosi delle sue deboli creature?", "preghfin": "Ora poi camminate nella fede, per tutto il tempo in cui,\ndimorando in questo corpo mortale,\nsiete come pellegrini lontani dal Signore.\nVostra via sicura si \u00e8 fatto Colui al quale tendete, cio\u00e8 lo stesso Cristo Ges\u00f9,\nche per voi si \u00e8 degnato di farsi uomo.\nPer coloro che lo temono ha riserbato tesori di felicit\u00e0\nche effonder\u00e0 copiosamente su quanti sperano in Lui,\nallorch\u00e9 riceveranno nella realt\u00e0 ci\u00f2 che hanno ricevuto ora nella speranza.\n<i>(Agostino, </i>Discorsi<i> 8)</i>"}