{"day": 30, "month": 8, "year": 2020, "weekday": 7, "date_str": "domenica 30 agosto 2020", "quotes": "Ger 20,7-9; Sal 62; Rm 12,1-2", "quote_vangelo": "secondo Matteo (16,21-27)", "curatore": "Massimo Salani", "prevangelo": "", "indications": "Salterio: seconda settimana", "preghiniz": "Non vergogniamoci, allora, di confessare il Crocifisso.\nIn qualsiasi occasione, con fede,\ntracciamo con le dita un segno di croce:\nquando mangiamo il pane o beviamo, quando entriamo od usciamo,\nprima di addormentarci, quando siamo coricati e quando ci alziamo,\nsia che siamo in movimento o rimaniamo al nostro posto.\n\u00c8 un aiuto efficace: gratuito, per i poveri e,\nper chi \u00e8 debole, non richiede alcuno sforzo.\nSi tratta, infatti, d'una grazia di Dio:\ncontrassegno dei fedeli e terrore dei demoni.\n<i>(Cirillo di Gerusalemme, </i>Catechesi battesimali<i>, 13, 35)</i>", "vangelo": "In quel tempo, Ges\u00f9 cominci\u00f2 a spiegare ai suoi discepoli che doveva andare a Gerusalemme e soffrire molto da parte degli anziani, dei capi dei sacerdoti e degli scribi, e venire ucciso e risorgere il terzo giorno.\nPietro lo prese in disparte e si mise a rimproverarlo dicendo: \u00abDio non voglia, Signore; questo non ti accadr\u00e0 mai\u00bb. Ma egli, voltandosi, disse a Pietro: \u00abVa' dietro a me, Satana! Tu mi sei di scandalo, perch\u00e9 non pensi secondo Dio, ma secondo gli uomini!\u00bb.\nAllora Ges\u00f9 disse ai suoi discepoli: \u00abSe qualcuno vuole venire dietro a me, rinneghi se stesso, prenda la sua croce e mi segua. Perch\u00e9 chi vuole salvare la propria vita, la perder\u00e0; ma chi perder\u00e0 la propria vita per causa mia, la trover\u00e0.\nInfatti quale vantaggio avr\u00e0 un uomo se guadagner\u00e0 il mondo intero, ma perder\u00e0 la propria vita? O che cosa un uomo potr\u00e0 dare in cambio della propria vita?\nPerch\u00e9 il Figlio dell'uomo sta per venire nella gloria del Padre suo, con i suoi angeli, e allora render\u00e0 a ciascuno secondo le sue azioni\u00bb.", "medita": "Il testo dell'ultima domenica del mese di agosto evoca quello meditato venerd\u00ec 7 agosto. La pericope di oggi, che ha una prima parte assente nel brano feriale, descrive il Maestro nello sforzo di preparare i discepoli agli eventi di Gerusalemme.\nL'attivit\u00e0 pubblica del Nazareno, contrassegnata dall'annuncio del Regno in parole e segni, si concluder\u00e0 nel modo pi\u00f9 inaspettato ed incomprensibile per i discepoli.\nChi ha guarito decine di persone e addirittura reso la vita a chi l'aveva perduta; chi ha predicato con parole capaci di trasformare una vita ed insegnato di persona che si pu\u00f2 vivere quanto si proclama, Ges\u00f9 Cristo, \u00e8 lo stesso che ora annuncia la necessit\u00e0 della sua morte. Non si tratta della fine di tutto, piuttosto di dare senso a quanto trascorso in vista della risurrezione. Un premio finale negato dai sadducei e per niente chiaro anche per coloro che credevano nell'aldil\u00e0.\nPietro d\u00e0 voce alla comunit\u00e0 che seguiva il Signore. Sono persone che durante la sequela del Risorto hanno gi\u00e0 dato prova di difficolt\u00e0 nel comprendere il suo messaggio e, al tempo stesso, scelto di abbandonare molto del loro passato ponendo totale fiducia nell'Emmanuele.\nChe debba morire per mano degli uomini, Pietro, che pensa come tutti i discepoli, non pu\u00f2 accettarlo. Non accettiamo ancora oggi ci\u00f2 che contrasta il nostro modo di pensare; quanto va in una direzione che non condividiamo; troviamo assurda la necessit\u00e0 di svestire gli abiti che, anche con fatica, portiamo nella nostra quotidianit\u00e0. Per indossare, poi, la veste che ci porter\u00e0 alla morte?\nLa morte di Ges\u00f9 \u00e8 una via per tutti noi: conduce al calvario e chiede di portare la croce. Lui che \u00e8 la Via, ha mostrato per primo fino a che punto si deve spingere l'amore. Tappa verso il Regno dei cieli.", "riflettere": "Dio \u00e8 amore. Ci ama totalmente in modo disinteressato. \u00c8 un Dio misericordioso che non vuole altro che la salvezza di tutti. Quando poniamo ostacoli, distinguo, tergiversiamo\u2026 anche noi siamo scandalo agli occhi del Padre.\nMa Dio ci ama lo stesso.", "preghfin": "Chi, ripeto, avrebbe mai sperato\nche tutte le genti avrebbero posto la loro speranza in Cristo?\nE precisamente quando Cristo veniva arrestato legato, percosso, oltraggiato e crocifisso;\nquando gli stessi suoi discepoli avevano perso la speranza gi\u00e0 riposta in lui.\nA stento allora un ladrone solamente sper\u00f2 nella croce,\ned ora vi sperano i popoli diffusi sulla terra;\ne per non morire in eterno, si segnano con la croce, su cui egli mor\u00ec.\n<i>(Agostino, </i>La citt\u00e0 di Dio<i>, 20, 30)</i>"}