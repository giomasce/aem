{"day": 29, "month": 8, "year": 2020, "weekday": 6, "date_str": "sabato 29 agosto 2020", "quotes": "Ger 1,17-19; Sal 70", "quote_vangelo": "secondo Marco (6,17-29)", "curatore": "Massimo Salani", "prevangelo": "", "indications": "Martirio di San Giovanni Battista", "preghiniz": "\u00c8 apparso oggi il grande precursore, generato dagli sterili fianchi di Elisabetta,\nil profeta pi\u00f9 grande di tutti i profeti, come lui altro non c'\u00e8, n\u00e9 c'\u00e8 stato,\npoich\u00e9 alla lampada precorritrice fa seguito la luce splendente, e alla voce la parola,\ne lo sposo all'amico che prepara al Signore un popolo sovrabbondante\ne con l'acqua purifica in vista dello spirito:\ngermoglio di Zaccaria e figlio bellissimo del deserto,\nmessaggero della penitenza e purificazione dei peccati,\nannunciatore, nell'Ade, della risurrezione dai morti e intercessore per le nostre anime.\n<i>(Andrea di Creta, </i>Grande canone<i>)</i>", "vangelo": "In quel tempo, Erode aveva mandato ad arrestare Giovanni e lo aveva messo in prigione a causa di Erod\u00ecade, moglie di suo fratello Filippo, perch\u00e9 l'aveva sposata. Giovanni infatti diceva a Erode: \u00abNon ti \u00e8 lecito tenere con te la moglie di tuo fratello\u00bb. Per questo Erod\u00ecade lo odiava e voleva farlo uccidere, ma non poteva, perch\u00e9 Erode temeva Giovanni, sapendolo uomo giusto e santo, e vigilava su di lui; nell'ascoltarlo restava molto perplesso, tuttavia lo ascoltava volentieri.\nVenne per\u00f2 il giorno propizio, quando Erode, per il suo compleanno, fece un banchetto per i pi\u00f9 alti funzionari della sua corte, gli ufficiali dell'esercito e i notabili della Galilea. Entrata la figlia della stessa Erod\u00ecade, danz\u00f2 e piacque a Erode e ai commensali. Allora il re disse alla fanciulla: \u00abChiedimi quello che vuoi e io te lo dar\u00f2\u00bb. E le giur\u00f2 pi\u00f9 volte: \u00abQualsiasi cosa mi chiederai, te la dar\u00f2, fosse anche la met\u00e0 del mio regno\u00bb. Ella usc\u00ec e disse alla madre: \u00abChe cosa devo chiedere?\u00bb. Quella rispose: \u00abLa testa di Giovanni il Battista\u00bb. E subito, entrata di corsa dal re, fece la richiesta, dicendo: \u00abVoglio che tu mi dia adesso, su un vassoio, la testa di Giovanni il Battista\u00bb. Il re, fattosi molto triste, a motivo del giuramento e dei commensali non volle opporle un rifiuto.\nE subito il re mand\u00f2 una guardia e ordin\u00f2 che gli fosse portata la testa di Giovanni. La guardia and\u00f2, lo decapit\u00f2 in prigione e ne port\u00f2 la testa su un vassoio, la diede alla fanciulla e la fanciulla la diede a sua madre. I discepoli di Giovanni, saputo il fatto, vennero, ne presero il cadavere e lo posero in un sepolcro.", "medita": "Il testo del vangelo di Marco, come leggiamo anche nella versione di Matteo, esalta il forte contrasto tra la condotta del Precursore e quella di tutti gli altri protagonisti del brano. Nessuno escluso.\nGiovanni \u00e8 colui che battezz\u00f2 Ges\u00f9 di Nazaret e che riconobbe in lui il Cristo, il mandato dal Padre per la salvezza del genere umano. Sua \u00e8 la definizione del Signore come \u201cAgnello di Dio\u201d. Nel Nazareno, Giovanni vide l'amore di Dio fattosi carne, colui che liberamente accetter\u00e0 il sacrificio estremo donando la propria vita per gli altri. Anche per chi lo uccider\u00e0. Invocandone il perdono al Padre.\nIl Battista \u00e8 precursore anche in questo. Era innocente come Ges\u00f9 e capace anch'egli di attirare a s\u00e9 dei discepoli per l'autorevolezza del suo pensiero e della sua condotta. Non a caso i primi discepoli del Maestro erano al seguito di Giovanni, il quale li indirizz\u00f2 al Nazareno.\nConsapevole della forza della verit\u00e0 non rinunci\u00f2 mai a proclamarla, come fece il Risorto, conoscendo bene fino a che punto la fragilit\u00e0 umana poteva giungere. Cio\u00e8 alla morte: la decollazione del Battista anticipa la morte in croce del Figlio di Dio.\nIn questo quadro di incomprensione e di ignoranza, non pu\u00f2 che risaltare con grande forza l'assurdit\u00e0 di quanti non impedirono la morte di Giovanni. Erode \u00e8 un re disposto a rinunciare a met\u00e0 del regno per una danza; Erodiade \u00e8 una madre che si serve della figlia, consenziente e spregevole al punto di pretendere la testa su un vassoio, per ottenere la vendetta della madre; quale ruolo ebbero, poi, gli invitati, spettatori indifferenti e caso mai curiosi di conoscere come andr\u00e0 a finire; infine, la guardia complice perch\u00e9 esecutore.\nSolo per un attimo il re percepisce l'assurdit\u00e0 della situazione. Doveva scegliere, come far\u00e0 il popolo interpellato da Pilato. Ma si trattava di perdere la faccia rinunciando alla parola data. Ordiner\u00e0 la morte.\nGiovanni il Battista perder\u00e0 la testa anche per loro. Ges\u00f9 Cristo morir\u00e0 in croce anche per loro.", "riflettere": "Con il battesimo siamo entrati nella grande famiglia della Chiesa. Siamo re, sacerdoti e profeti. Abbiamo accettato l'insegnamento del Risorto e ci sforziamo di viverlo nella nostra vita. Conosciamo, purtroppo, come in altre parti del mondo i nostri fratelli nella fede che seguono la Via versano sangue, pur di non rinunciare alla Verit\u00e0 e abbracciare la vera Vita.", "preghfin": "Cos\u00ec pure, quando \u00e8 morto Cristo,\nnon \u00e8 morta la sua divinit\u00e0 presente nell'uomo Ges\u00f9.\nGloriamoci dunque anche noi nella croce del Signore nostro Ges\u00f9 Cristo.\n<i>(Agostino d'Ippona, </i>Sermone<i> 218/C, 4)</i>"}