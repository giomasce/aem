{"day": 13, "month": 8, "year": 2020, "weekday": 4, "date_str": "gioved\u00ec 13 agosto 2020", "quotes": "Ez 12,1-12; Sal 77", "quote_vangelo": "secondo Matteo (18,21-19,1)", "curatore": "Massimo Salani", "prevangelo": "", "indications": "", "preghiniz": "Cos\u00ec anche i nostri corpi, nutriti dall'Eucaristia,\ndeposti sulla terra e andati in dissoluzione,\nrisorgeranno a suo tempo perch\u00e9 il Verbo dona loro la resurrezione a gloria di Dio Padre.\nEgli circonda di immortalit\u00e0 questo corpo mortale\ne largisce gratuitamente l'incorruzione della carne corruttibile.\nIn questa maniera la forza di Dio si manifesta pienamente nella debolezza degli uomini.\n<i>(Ireneo di Lione, </i>Contro le eresie<i> 5, 2, 2--3)</i>", "vangelo": "In quel tempo, Pietro si avvicin\u00f2 a Ges\u00f9 e gli disse: \u00abSignore, se il mio fratello commette colpe contro di me, quante volte dovr\u00f2 perdonargli? Fino a sette volte?\u00bb.\nE Ges\u00f9 gli rispose: \u00abNon ti dico fino a sette volte, ma fino a settanta volte sette.\nPer questo, il regno dei cieli \u00e8 simile a un re che volle regolare i conti con i suoi servi. Aveva cominciato a regolare i conti, quando gli fu presentato un tale che gli doveva diecimila talenti. Poich\u00e9 costui non era in grado di restituire, il padrone ordin\u00f2 che fosse venduto lui con la moglie, i figli e quanto possedeva, e cos\u00ec saldasse il debito. Allora il servo, prostrato a terra, lo supplicava dicendo: \u201cAbbi pazienza con me e ti restituir\u00f2 ogni cosa\u201d. Il padrone ebbe compassione di quel servo, lo lasci\u00f2 andare e gli condon\u00f2 il debito.\nAppena uscito, quel servo trov\u00f2 uno dei suoi compagni, che gli doveva cento denari. Lo prese per il collo e lo soffocava, dicendo: \u201cRestituisci quello che devi!\u201d. Il suo compagno, prostrato a terra, lo pregava dicendo: \u201cAbbi pazienza con me e ti restituir\u00f2\u201d. Ma egli non volle, and\u00f2 e lo fece gettare in prigione, fino a che non avesse pagato il debito.\nVisto quello che accadeva, i suoi compagni furono molto dispiaciuti e andarono a riferire al loro padrone tutto l'accaduto. Allora il padrone fece chiamare quell'uomo e gli disse: \u201cServo malvagio, io ti ho condonato tutto quel debito perch\u00e9 tu mi hai pregato. Non dovevi anche tu aver piet\u00e0 del tuo compagno, cos\u00ec come io ho avuto piet\u00e0 di te?\u201d. Sdegnato, il padrone lo diede in mano agli aguzzini, finch\u00e9 non avesse restituito tutto il dovuto.\nCos\u00ec anche il Padre mio celeste far\u00e0 con voi se non perdonerete di cuore, ciascuno al proprio fratello\u00bb.\nTerminati questi discorsi, Ges\u00f9 lasci\u00f2 la Galilea e and\u00f2 nella regione della Giudea, al di l\u00e0 del Giordano.", "medita": "Il testo di oggi richiama immediatamente quello di ieri e lo completa. Non perch\u00e9 le parole del Maestro fossero oscure. Piuttosto, preoccupavano.\nPietro d\u00e0 voce alla comunit\u00e0 dei discepoli che si interroga, come noi oggi, sulle difficolt\u00e0 che emergono quando siamo invitati a vivere quello che preghiamo. L'esercizio del perdono, sperano, sia imposto ma con una scadenza, venga assegnato indicando un termine, superato il quale sia dato spazio (finalmente) alle rivendicazioni tipicamente umane.\n\u201cQuante volte\u201d \u00e8 una richiesta che pone un limite invalicabile all'amore che ci viene chiesto nei confronti dei nostri fratelli. Ges\u00f9 ha insegnato ad amare senza quantificare; \u00e8 morto in croce per noi sapendo che offriva tutto s\u00e9 stesso perdonando tutti; il Risorto ha aperto lo spazio perch\u00e9 tutti possano accedere al Regno: senza precisare che l'accesso sia consentito ad alcuni ed impedito ad altri.\nPietro rappresenta una comunit\u00e0 che da tempo segue il Galileo di Nazaret compiendo scelte (rinunce) importanti pur di seguirlo. Forse sperava in una risposta ben diversa. Era risaputa, infatti, la valenza simbolica del numero, che rimandava ai giorni della creazione, quando Dio oper\u00f2 in modo completo e perfetto. \u201cFino a sette volte\u201d indicava, nei fatti, per sempre.\nLa parabola proposta dal Signore mette in evidenza la fragilit\u00e0 umana da una parte, sempre pronta ad accogliere piuttosto che dare, e l'immensa misericordia del Creatore. La prima, dalla memoria corta, si scorda l'amore ricevuto, la seconda capace di trascurare l'incapacit\u00e0 umana di mantenersi sempre fedele al Padre.\nPerch\u00e9 \u00e8 per settanta volte sette che dobbiamo perdonare ed amare. Come Dio nei nostri confronti.", "riflettere": "Perdonare, sempre. Amare, sempre. Senza stancarsi e senza resistenze. Nei confronti di tutti (anche dei nemici) e farlo col cuore. Non solo settanta volte dobbiamo perdonare: ci viene chiesto di farlo col cuore! Impossibile, da soli; possibile se accettiamo Ges\u00f9 al nostro fianco.", "preghfin": "Se questa infatti \u00e8 la volont\u00e0 di Dio,\n\u00e8 meglio soffrire operando il bene che facendo il male,\nperch\u00e9 anche Cristo \u00e8 morto una volta per sempre per i peccati,\ngiusto per gli ingiusti, per ricondurvi a Dio;\nmesso a morte nel corpo, ma reso vivo nello spirito.\n<i>(Prima lettera di Pietro 3, 17--18)</i>"}