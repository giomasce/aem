{"day": 12, "month": 3, "year": 2020, "weekday": 4, "date_str": "gioved\u00ec 12 marzo 2020", "quotes": "Ger 17,5-10; Sal 1", "quote_vangelo": "secondo Luca (16,19-31)", "curatore": "una francescana secolare in cammino", "prevangelo": "", "indications": "", "preghiniz": "O Dio, che ami l'innocenza, e la ridoni a chi l'ha perduta,\nvolgi verso di te i nostri cuori\ne donaci il fervore del Tuo spirito,\nperch\u00e9 possiamo essere saldi nella fede e operosi nella carit\u00e0.\n<i>(dalla liturgia)</i>", "vangelo": "In quel tempo, Ges\u00f9 disse ai farisei: \u00abC'era un uomo ricco, che indossava vestiti di porpora e di lino finissimo, e ogni giorno si dava a lauti banchetti. Un povero, di nome Lazzaro, stava alla sua porta, coperto di piaghe, bramoso di sfamarsi con quello che cadeva dalla tavola del ricco; ma erano i cani che venivano a leccare le sue piaghe.\nUn giorno il povero mor\u00ec e fu portato dagli angeli accanto ad Abramo. Mor\u00ec anche il ricco e fu sepolto. Stando negli inferi fra i tormenti, alz\u00f2 gli occhi e vide di lontano Abramo, e Lazzaro accanto a lui.\nAllora gridando disse: \u201cPadre Abramo, abbi piet\u00e0 di me e manda Lazzaro a intingere nell'acqua la punta del dito e a bagnarmi la lingua, perch\u00e9 soffro terribilmente in questa fiamma\u201d.\nMa Abramo rispose: \u201cFiglio, ric\u00f2rdati che, nella vita, tu hai ricevuto i tuoi beni, e Lazzaro i suoi mali; ma ora in questo modo lui \u00e8 consolato, tu invece sei in mezzo ai tormenti. Per di pi\u00f9, tra noi e voi \u00e8 stato fissato un grande abisso: coloro che di qui vogliono passare da voi, non possono, n\u00e9 di l\u00ec possono giungere fino a noi\u201d.\nE quello replic\u00f2: \u201cAllora, padre, ti prego di mandare Lazzaro a casa di mio padre, perch\u00e9 ho cinque fratelli. Li ammonisca severamente, perch\u00e9 non vengano anch'essi in questo luogo di tormento\u201d.\nMa Abramo rispose: \u201cHanno Mos\u00e8 e i Profeti; ascoltino loro\u201d. E lui replic\u00f2: \u201cNo, padre Abramo, ma se dai morti qualcuno andr\u00e0 da loro, si convertiranno\u201d.\nAbramo rispose: \u201cSe non ascoltano Mos\u00e8 e i Profeti, non saranno persuasi neanche se uno risorgesse dai morti\u201d\u00bb.", "medita": "Lazzaro e il ricco epulone: l'uno ha un nome, un'identit\u00e0 e quindi una personalit\u00e0; l'altro \u00e8 semplicemente un uomo condizionato dal suo ego e schiavo delle sue ricchezze. Tra loro c'\u00e8 un abisso, eppure vivono nello stesso luogo, si incontrano ogni giorno: uno sta alla porta ad elemosinare, solo i cani hanno compassione di lui e gli leccano le ferite; l'altro sta dentro a far feste, indifferente ai bisogni del povero. Altra scena: i due sono morti e di nuovo c'\u00e8 un abisso tra di loro, ma \u00a0mentre Lazzaro \u00e8 nella pace accanto ad Abramo, l'altro \u00e8 negl'inferi tra i tormenti. Il ricco finalmente vede Lazzaro. I ruoli e la condizione \u00a0sono invertiti, l'abisso capovolge completamente la situazione: il ricco adesso ha bisogno di Lazzaro, ma quello che \u00e8 stato nella vita terrena non si pu\u00f2 cambiare.\nGes\u00f9 desidera adesso una conversione del cuore dell'uomo. Solo la Parola di Dio accolta pu\u00f2 rigenerare l'animo umano ed \u00e8 qui, nella vita terrena, \u00a0che pu\u00f2 essere possibile il riscatto per ogni uomo, affinch\u00e9 la giustizia di Dio trionfi in terra e in cielo. \u201cIl Signore rimane fedele sempre, rende giustizia agli oppressi, da pane agli affamati\u201d (Salmo 145).\nQuindi la \u00a0ricchezza non \u00e8 peccato, ma \u00a0abbiamo la responsabilit\u00e0 di sentirci \u201camministratori della provvidenza\u201d per un mondo pi\u00f9 giusto, perch\u00e9 se ci consideriamo privilegiati abbiamo il dovere di far partecipare dei nostri beni anche coloro che non ne hanno, attraverso la compassione.", "riflettere": "Ges\u00f9 si \u00e8 fatto povero per noi, perch\u00e9 in Lui, fossimo ricchi grazie alla sua povert\u00e0. (2Cor 8, 9)\nCome mi rivolgo allo straniero o al povero che incontro, riesco a guardarlo negli occhi, rivolgo qualche domanda per conoscerlo? Esco da me stesso per andare incontro all'altro? (Papa Francesco)", "preghfin": "Sforzatevi di essere la manifestazione di Dio all'interno della vostra comunit\u00e0.\nA volte vediamo come la gioia ritorni nella vita dei pi\u00f9 derelitti\nquando queste persone si accorgono che molte di noi\nsi preoccupano per loro e li trattano con amore.\nSe sono malati migliora persino il loro stato di salute.\nNon dimentichiamo mai che nella solidariet\u00e0 ai poveri\nabbiamo una magnifica opportunit\u00e0 di fare qualcosa di bello per Dio.\nQuando ci dedichiamo ai poveri con tutto il cuore\nvediamo infatti Cristo nei loro volti emaciati.\nLui stesso ha detto: \u201cLo avete fatto a me\u201d.\n<i>(Santa Madre Teresa di Calcutta)</i>"}