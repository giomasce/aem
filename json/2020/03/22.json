{"day": 22, "month": 3, "year": 2020, "weekday": 7, "date_str": "domenica 22 marzo 2020", "quotes": "1Sam 16,1b.4.6-7.10-13; Sal 22; Ef 5,8-14", "quote_vangelo": "secondo Giovanni (9,1-41)", "curatore": "una francescana secolare in cammino", "prevangelo": "Riportiamo la forma breve del Vangelo di oggi", "indications": "Salterio: quarta settimana", "preghiniz": "Il Signore \u00e8 il mio pastore: non manco di nulla.\nSu pascoli erbosi mi fa riposare, ad acque tranquille mi conduce.\nRinfranca l'anima mia. Mi guida per il giusto cammino a motivo del suo nome.\nAnche se vado in una valle oscura, non temo alcun male, perch\u00e9 tu sei con me.\nIl tuo bastone e il tuo vincastro mi danno sicurezza.\nS\u00ec, bont\u00e0 e fedelt\u00e0 mi saranno compagne tutti i giorni della mia vita,\nabiter\u00f2 ancora nella casa del Signore per lunghi anni.\n<i>(Salmo 22)</i>", "vangelo": "In quel tempo, Ges\u00f9 passando vide un uomo cieco dalla nascita e i suoi discepoli lo interrogarono: \u00abRabb\u00ec, chi ha peccato, lui o i suoi genitori, perch\u00e9 sia nato cieco?\u00bb. Rispose Ges\u00f9: \u00abN\u00e9 lui ha peccato n\u00e9 i suoi genitori, ma \u00e8 perch\u00e9 in lui siano manifestate le opere di Dio. Bisogna che noi compiamo le opere di colui che mi ha mandato finch\u00e9 \u00e8 giorno; poi viene la notte, quando nessuno pu\u00f2 agire. Finch\u00e9 io sono nel mondo, sono la luce del mondo\u00bb.\nDetto questo, sput\u00f2 per terra, fece del fango con la saliva, spalm\u00f2 il fango sugli occhi del cieco e gli disse: \u00abVa' a lavarti nella piscina di S\u00ecloe\u00bb, che significa \u201cInviato\u201d. Quegli and\u00f2, si lav\u00f2 e torn\u00f2 che ci vedeva.\nAllora i vicini e quelli che lo avevano visto prima, perch\u00e9 era un mendicante, dicevano: \u00abNon \u00e8 lui quello che stava seduto a chiedere l'elemosina?\u00bb. Alcuni dicevano: \u00ab\u00c8 lui\u00bb; altri dicevano: \u00abNo, ma \u00e8 uno che gli assomiglia\u00bb. Ed egli diceva: \u00abSono io!\u00bb.\nCondussero dai farisei quello che era stato cieco: era un sabato, il giorno in cui Ges\u00f9 aveva fatto del fango e gli aveva aperto gli occhi. Anche i farisei dunque gli chiesero di nuovo come aveva acquistato la vista. Ed egli disse loro: \u00abMi ha messo del fango sugli occhi, mi sono lavato e ci vedo\u00bb. Allora alcuni dei farisei dicevano: \u00abQuest'uomo non viene da Dio, perch\u00e9 non osserva il sabato\u00bb. Altri invece dicevano: \u00abCome pu\u00f2 un peccatore compiere segni di questo genere?\u00bb. E c'era dissenso tra loro. Allora dissero di nuovo al cieco: \u00abTu, che cosa dici di lui, dal momento che ti ha aperto gli occhi?\u00bb. Egli rispose: \u00ab\u00c8 un profeta!\u00bb. Gli replicarono: \u00abSei nato tutto nei peccati e insegni a noi?\u00bb. E lo cacciarono fuori.\nGes\u00f9 seppe che l'avevano cacciato fuori; quando lo trov\u00f2, gli disse: \u00abTu, credi nel Figlio dell'uomo?\u00bb. Egli rispose: \u00abE chi \u00e8, Signore, perch\u00e9 io creda in lui?\u00bb. Gli disse Ges\u00f9: \u00abLo hai visto: \u00e8 colui che parla con te\u00bb. Ed egli disse: \u00abCredo, Signore!\u00bb. E si prostr\u00f2 dinanzi a lui.", "medita": "\u201cDi chi \u00e8 la colpa, sua o dei genitori?\u201d. La domanda dei discepoli \u00a0nasce \u00a0dal dubbio sulla sorte di \u00a0un uomo che \u00e8 nato cieco, perch\u00e9 le \u00a0Scritture sostenevano che la malattia di un uomo fosse il risultato di una colpa del padre o della madre. Ges\u00f9 ribalta il punto di vista: \u201c\u00c8 cos\u00ec perch\u00e9 si manifestino nell'uomo le opere di Dio, attraverso di me che sono la Luce del mondo!\u201d. Nei problemi o nelle sofferenze della nostra vita non dobbiamo domandarci di chi \u00e8 la colpa, ma comprendere che il Signore entra nella nostra storia ferita e la trasforma al meglio. Il cieco non chiede di essere guarito, \u00e8 Ges\u00f9 stesso che desidera che l'uomo veda le opere grandiose di Dio. Cos\u00ec prende la terra, la bagna con la sua saliva e la pone sugli occhi dell'uomo. Un gesto semplice che ricorda la creazione del primo uomo: la saliva rappresenta la parola come promessa divina che, impastata con la nostra vita, ci fa nuove creature. Il Signore ordina all'uomo di andare a \u00a0lavarsi alla piscina di Siloe, situata dalla parte opposta di Gerusalemme. Cos\u00ec il cieco, per bagnare i suoi occhi, dovr\u00e0 attraversare da solo tutta Gerusalemme! L'uomo si fida di Ges\u00f9 e inizia a camminare su strade mai attraversate verso la piscina che contiene \u201cl'acqua della fiducia\u201d. Avere fiducia e obbedire, facendo alleanza con la parola, ci d\u00e0 il desiderio di incamminarci su strade sconosciute e ci fa scoprire il nostro io pi\u00f9 profondo. L'acqua della parola ci guarir\u00e0 per la nostra \u00a0fede nelle promesse del Signore. Cos\u00ec potremo scoprire la nostra missione nel mondo, quel desiderio di Dio per ognuno di noi \u00a0che ci fa unici.", "riflettere": "Ognuno di noi \u00e8 stato cieco dalla nascita, l'incontro con il Signore e l'abbandono alla Sua volont\u00e0 \u00a0ci \u00a0converte ogni giorno; lentamente riusciremo a vedere ci\u00f2 che \u00e8 stato preparato per noi.", "preghfin": "Mentre i capi dei farisei, dall'alto della loro sicurezza,\ngiudicano sia lui che Ges\u00f9, come peccatori,\nil cieco guarito, con semplicit\u00e0 disarmante, difende Ges\u00f9\ne alla fine professa la fede in Lui, condividendo anche la sua sorte:\nentrambi vengono esclusi.\nIn realt\u00e0, quell'uomo \u00e8 entrato a far parte della nuova comunit\u00e0,\nbasata sulla fede in Ges\u00f9 e sull'amore fraterno.\nLasciatevi incontrare da Ges\u00f9, solo Lui pu\u00f2 liberare il cuore\ndalla chiusura e dal pessimismo e aprirlo alla vita a alla speranza.\n<i>(Papa Francesco)</i>"}