{"day": 28, "month": 3, "year": 2020, "weekday": 6, "date_str": "sabato 28 marzo 2020", "quotes": "Ger 11,18-20; Sal 7", "quote_vangelo": "secondo Giovanni (7,40-53)", "curatore": "una francescana secolare in cammino", "prevangelo": "", "indications": "", "preghiniz": "Il Signore me lo ha manifestato e io l'ho saputo; mi ha fatto vedere i loro intrighi.\nE io, come un agnello mansueto che viene portato al macello,\nnon sapevo che tramavano contro di me, e dicevano:\n\u201cAbbattiamo l'albero nel suo pieno vigore,\nstrappiamolo dalla terra dei viventi;\nnessuno ricordi pi\u00f9 il suo nome\u201d.\n<i>(Geremia 11, 18--19)</i>", "vangelo": "In quel tempo, all'udire le parole di Ges\u00f9, alcuni fra la gente dicevano: \u00abCostui \u00e8 davvero il profeta!\u00bb. Altri dicevano: \u00abCostui \u00e8 il Cristo!\u00bb. Altri invece dicevano: \u00abIl Cristo viene forse dalla Galilea? Non dice la Scrittura: \u201cDalla stirpe di Davide e da Betlemme, il villaggio di Davide, verr\u00e0 il Cristo\u201d?\u00bb. E tra la gente nacque un dissenso riguardo a lui.\nAlcuni di loro volevano arrestarlo, ma nessuno mise le mani su di lui. Le guardie tornarono quindi dai capi dei sacerdoti e dai farisei e questi dissero loro: \u00abPerch\u00e9 non lo avete condotto qui?\u00bb. Risposero le guardie: \u00abMai un uomo ha parlato cos\u00ec!\u00bb. Ma i farisei replicarono loro: \u00abVi siete lasciati ingannare anche voi? Ha forse creduto in lui qualcuno dei capi o dei farisei? Ma questa gente, che non conosce la Legge, \u00e8 maledetta!\u00bb. Allora Nicod\u00e8mo, che era andato precedentemente da Ges\u00f9, ed era uno di loro, disse: \u00abLa nostra Legge giudica forse un uomo prima di averlo ascoltato e di sapere ci\u00f2 che fa?\u00bb. Gli risposero: \u00abSei forse anche tu della Galilea? Studia, e vedrai che dalla Galilea non sorge profeta!\u00bb. E ciascuno torn\u00f2 a casa sua.", "medita": "Ges\u00f9, ovunque si trovi, fa parlare di s\u00e9; egli \u00e8 al centro di discussioni e delle diatribe: per alcuni \u00e8 vero scandalo, per altri \u00e8 indemoniato, per altri ancora \u00e8 il Messia, il Cristo. Il fatto \u00e8 che solo chi ha un cuore aperto e disponibile ha la capacit\u00e0 di riconoscere l'identit\u00e0 di Ges\u00f9. Egli \u00a0seduce i miti \u00a0con la sua parola, perch\u00e9 porta la novit\u00e0 dell'Amore, perfino le guardie che dovevano arrestarlo rimangono affascinate dalle sue parole. Ma \u00e8 rifiutato da \u00a0coloro che hanno il potere e \u00a0che si sentono accusati, giudicati, perch\u00e9 ingabbiati dalle loro tradizioni sminuzzate in tante regole, sempre pi\u00f9 artificiose e complicate, che li allontanano dalla vera volont\u00e0 di Dio. Ci\u00f2 che non tollera il fariseo \u00e8 il sentirsi smascherato nella sua ipocrisia nascosta sotto le apparenze legali e sacrali. Ancora oggi Ges\u00f9 sconvolge la vita di molti. Le sue parole scalfiscono l'anima dell'uomo, ma \u00e8 il cuore a determinare la conversione, come per Nicodemo. Ancora oggi il Vangelo \u00e8 umanamente inaccettabile! Ancora oggi Cristo \u00e8 perseguitato.", "riflettere": "Chi \u00e8 Ges\u00f9 per me?", "preghfin": "Il peccato dunque non regni pi\u00f9 nel vostro corpo mortale,\ncos\u00ec da sottomettervi ai suoi desideri.\nNon offrite al peccato le vostre membra come strumenti di ingiustizia,\nma offrite voi stessi a Dio come viventi, ritornati dai morti,\ne le vostre membra a Dio come strumenti di giustizia.\nIl peccato infatti non dominer\u00e0 su di voi,\nperch\u00e9 non siete sotto la Legge, ma sotto la grazia.\nChe dunque? Ci metteremo a peccare perch\u00e9 non siamo sotto la Legge ma sotto la grazia?\n\u00c8 assurdo! Non sapete che, se vi mettete a servizio\ndi qualcuno come schiavi per obbedirgli,\nsiete schiavi di colui al quale obbedite:\nsia del peccato che porta alla morte,\nsia dell'obbedienza che conduce alla giustizia?\nRendiamo grazie a Dio, perch\u00e9 eravate schiavi del peccato,\nma avete obbedito di cuore a quella forma di insegnamento alla quale siete stati affidati.\nCos\u00ec, liberati dal peccato, siete stati resi schiavi della giustizia.\n<i>(Lettera ai Romani 6, 12--18)</i>"}