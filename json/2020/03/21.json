{"day": 21, "month": 3, "year": 2020, "weekday": 6, "date_str": "sabato 21 marzo 2020", "quotes": "Os 6,1-6; Sal 50", "quote_vangelo": "secondo Luca (18,9-14)", "curatore": "una francescana secolare in cammino", "prevangelo": "", "indications": "", "preghiniz": "O Dio, Padre Nostro, che nella celebrazione della Quaresima,\nci fai pregustare la gioia della Pasqua,\ndonaci di approfondire e vivere i misteri della redenzione,\nper godere la pienezza dei suoi frutti.\n<i>(dalla liturgia)</i>", "vangelo": "In quel tempo, Ges\u00f9 disse ancora questa parabola per alcuni che avevano l'intima presunzione di essere giusti e disprezzavano gli altri: \u00abDue uomini salirono al tempio a pregare: uno era fariseo e l'altro pubblicano. Il fariseo, stando in piedi, pregava cos\u00ec tra s\u00e9: \u201cO Dio, ti ringrazio perch\u00e9 non sono come gli altri uomini, ladri, ingiusti, ad\u00f9lteri, e neppure come questo pubblicano. Digiuno due volte alla settimana e pago le decime di tutto quello che possiedo\u201d.\nIl pubblicano invece, fermatosi a distanza, non osava nemmeno alzare gli occhi al cielo, ma si batteva il petto dicendo: \u201cO Dio, abbi piet\u00e0 di me peccatore\u201d.\nIo vi dico: questi, a differenza dell'altro, torn\u00f2 a casa sua giustificato, perch\u00e9 chiunque si esalta sar\u00e0 umiliato, chi invece si umilia sar\u00e0 esaltato\u00bb.", "medita": "Il capitolo 18 di Luca inizia con l'esortazione di Ges\u00f9 \u00a0a \u201cpregare sempre senza stancarci mai\u201d; dopodich\u00e9 si pone un interrogativo: \u201cma il Figlio dell'uomo, quando verr\u00e0, trover\u00e0 fede sulla terra?\u201d (Lc 18, 13). Con la parabola del fariseo e del pubblicano il Signore ci insegna come dobbiamo pregare perch\u00e9 Egli possa trovare fede autentica in ognuno di noi. Luca ci fa assistere alla scena del tempio facendoci partecipare come spettatori, affinch\u00e9 possiamo comprendere da che parte stiamo: il fariseo \u00e8 colui che ha la presunzione di sentirsi giusto, che ha s\u00e9 stesso al centro della preghiera e della propria vita. Egli non ringrazia Dio per ci\u00f2 che gli ha donato, non coglie ed esalta la Sua magnificenza, ma si lascia dominare dal proprio ego giudicando gli altri; si \u00a0accontenta delle regole esteriori, perch\u00e9 si fa dio di s\u00e9 stesso. Nella \u00a0preghiera del fariseo non c'\u00e8 lode o ringraziamento, ma semplice autocompiacimento. Egli si attiene alla legge, perch\u00e9 non fa quello che \u00e8 vietato, ma allo stesso tempo non si sofferma su ci\u00f2 che sarebbe bello fare: la sua \u00e8 una \u00a0preghiera senza amore. Al contrario il pubblicano \u00e8 colui che \u00e8 considerato un peccatore dalla societ\u00e0 ed \u00e8 consapevole di esserlo, ma in quella breve preghiera esprime la sua contrizione. Eppure nella sua supplica Dio \u00e8 il centro, Egli \u00e8 il Salvatore, e lui come peccatore \u00e8 assetato di perdono. L'umilt\u00e0 \u00e8 di fronte a Dio. La piccolezza e l'abbandono ad un Padre misericordioso, nella consapevolezza di essere comunque sempre bisognosi, \u00e8 il modo giusto di pregare.\nIl \u00a0fariseo torner\u00e0 a casa senza essere cambiato e il suo cuore rimarr\u00e0 di pietra. Il pubblicano torner\u00e0 trasformato, poich\u00e9 il suo cuore adesso \u00e8 divenuto di carne.", "riflettere": "\u201cSignore Ges\u00f9, Figlio di Dio, abbi piet\u00e0 di me peccatore\u201d \u00e8 la preghiera incessante che molti padri della Chiesa hanno adottato nei secoli, per mantenersi umili e bisognosi.", "preghfin": "La preghiera \u00e8 un cammino che si intraprende giorno dopo giorno\ne che ci plasma a nostra insaputa.\nPi\u00f9 che un rito da compiere o un esercizio da seguire,\n\u00e8 un'esperienza \u00a0di fede e di amore che si vive nel pi\u00f9 profondo del nostro cuore.\nEssa si leva con i nostri corpi sin dal mattino,\nprocede e cresce al ritmo delle stagioni,\nci accompagna lungo le tappe della nostra vita.\nVocale o silenziosa, la preghiera assume la forma della domanda e della lode,\ndella supplica o dell'azione di grazia, dell'adorazione o intercessione.\nSi impara a pregare, pregando.\n\u00c8 un dono che Dio elargisce a chiunque ne faccia richiesta.\n<i>(Jacques Gauthier, </i>Guida pratica alla preghiera<i>)</i>"}