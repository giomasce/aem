{"day": 8, "month": 3, "year": 2020, "weekday": 7, "date_str": "domenica 8 marzo 2020", "quotes": "Gn 12,1-4a; Sal 32; 2Tm 1,8b-10", "quote_vangelo": "secondo Matteo (17,1-9)", "curatore": "una francescana secolare in cammino", "prevangelo": "", "indications": "Salterio: seconda settimana", "preghiniz": "Di Te dice il mio cuore: \u201cCercate il Suo Volto\u201d.\nIl Tuo volto io cerco o \u00a0Signore.\nNon nascondermi il Tuo volto.\n<i>(Salmo 26)</i>", "vangelo": "In quel tempo, Ges\u00f9 prese con s\u00e9 Pietro, Giacomo e Giovanni suo fratello e li condusse in disparte, su un alto monte. E fu trasfigurato davanti a loro: il suo volto brill\u00f2 come il sole e le sue vesti divennero candide come la luce. Ed ecco apparvero loro Mos\u00e8 ed Elia, che conversavano con lui.\nPrendendo la parola, Pietro disse a Ges\u00f9: \u00abSignore, \u00e8 bello per noi essere qui! Se vuoi, far\u00f2 qui tre capanne, una per te, una per Mos\u00e8 e una per Elia\u00bb. Egli stava ancora parlando, quando una nube luminosa li copr\u00ec con la sua ombra. Ed ecco una voce dalla nube che diceva: \u00abQuesti \u00e8 il Figlio mio, l'amato: in lui ho posto il mio compiacimento. Ascoltatelo\u00bb.\nAll'udire ci\u00f2, i discepoli caddero con la faccia a terra e furono presi da grande timore. Ma Ges\u00f9 si avvicin\u00f2, li tocc\u00f2 e disse: \u00abAlzatevi e non temete\u00bb. Alzando gli occhi non videro nessuno, se non Ges\u00f9 solo.\nMentre scendevano dal monte, Ges\u00f9 ordin\u00f2 loro: \u00abNon parlate a nessuno di questa visione, prima che il Figlio dell'uomo non sia risorto dai morti\u00bb.", "medita": "Ges\u00f9 aveva annunciato ai discepoli ci\u00f2 che avrebbe dovuto soffrire giunto a Gerusalemme; adesso porta con s\u00e9, su un alto monte, Pietro, Giacomo e Giovanni. \u00a0Il Signore sale con i suoi, sconvolti da quell'annuncio, per consolarli e pregare. \u00a0L\u00e0, sul monte \u201cil Suo volto brill\u00f2 come il sole e le sue vesti divennero candide come la luce\u201d. Nella salita faticosa, tutti insieme verso il punto pi\u00f9 alto, i tre discepoli non sanno ci\u00f2 che verr\u00e0 loro rivelato e dovranno custodire. \u201cVenite, saliamo sul monte del Signore, al tempio del Dio di Giacobbe, perch\u00e9 ci indichi le sue vie e possiamo camminare per i suoi sentieri\u201d (Is 2, 3).\nOgni volta che Ges\u00f9 prega, la sua \u00a0preghiera \u00e8 profonda, il dialogo con il Padre \u00e8 intimo e il Signore si fa Luce. Ma adesso i suoi amici, e solo adesso, vedono la Luce che trasfigura il loro maestro perch\u00e9 sono pronti a ricevere questa divina visione. Si trovano immersi in ci\u00f2 che Ges\u00f9 vive normalmente nella preghiera e riescono a vivere la Pace avvolti nella Sua luce. Egli \u00e8 in comunione con il Padre ed il Padre manifesta la Sua parola agli apostoli. La sua voce dal cielo invita loro ad ascoltare il Figlio amato, a fidarsi di Lui, ad abbandonarsi a ci\u00f2 che dovr\u00e0 accadere perch\u00e9 possano scoprire chi \u00e8 veramente Ges\u00f9 e non abbiano pi\u00f9 paura. C'\u00e8 un invito anche a noi oggi: nella preghiera profonda, nel desiderio di intimit\u00e0 con il Signore anche noi saremo trasfigurati per riconoscere l'opera di Dio nella nostra storia e, nell'abbandonarci con fede alla Sua volont\u00e0, per riuscire ad immergerci, senza paura, nella concretezza della nostra vita.", "riflettere": "Sento il desiderio di ascolto nella preghiera? Vedo la Luce nella parola di Dio, Luce che mi fa lampada?", "preghfin": "Il Dio del Signore nostro Ges\u00f9 Cristo, il Padre della gloria,\nvi dia uno spirito di sapienza e di rivelazione\nper una pi\u00f9 profonda conoscenza di Lui.\nPossa Egli davvero illuminare gli occhi della vostra mente\nper farvi comprendere a quale speranza vi ha chiamati,\nquale tesoro di gloria racchiude la sua eredit\u00e0 fra i santi.\n<i>(Lettera agli Efesini 1, 17--18)</i>"}