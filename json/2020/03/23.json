{"day": 23, "month": 3, "year": 2020, "weekday": 1, "date_str": "luned\u00ec 23 marzo 2020", "quotes": "Is 65,17-21; Sal 29", "quote_vangelo": "secondo Giovanni (4,43-54)", "curatore": "una francescana secolare in cammino", "prevangelo": "", "indications": "", "preghiniz": "Ecco io creo nuovi cieli e nuova terra,\nnon si ricorder\u00e0 pi\u00f9 il passato, non verr\u00e0 pi\u00f9 in mente,\npoich\u00e9 si godr\u00e0 e si gioir\u00e0 sempre di quello che sto per creare,\npoich\u00e9 creo Gerusalemme per la gioia e il suo popolo per il gaudio.\nIo esulter\u00f2 di Gerusalemme, godr\u00f2 del mio popolo.\nNon si udranno pi\u00f9 in essa voci di pianto, grida di angoscia.\n<i>(Isaia 65, 17--19)</i>", "vangelo": "In quel tempo, Ges\u00f9 part\u00ec [dalla Samar\u00eca] per la Galilea. Ges\u00f9 stesso infatti aveva dichiarato che un profeta non riceve onore nella propria patria. Quando dunque giunse in Galilea, i Galilei lo accolsero, perch\u00e9 avevano visto tutto quello che aveva fatto a Gerusalemme, durante la festa; anch'essi infatti erano andati alla festa.\nAnd\u00f2 dunque di nuovo a Cana di Galilea, dove aveva cambiato l'acqua in vino. Vi era un funzionario del re, che aveva un figlio malato a Caf\u00e0rnao. Costui, udito che Ges\u00f9 era venuto dalla Giudea in Galilea, si rec\u00f2 da lui e gli chiedeva di scendere a guarire suo figlio, perch\u00e9 stava per morire. Ges\u00f9 gli disse: \u00abSe non vedete segni e prodigi, voi non credete\u00bb. Il funzionario del re gli disse: \u00abSignore, scendi prima che il mio bambino muoia\u00bb. Ges\u00f9 gli rispose: \u00abVa', tuo figlio vive\u00bb. Quell'uomo credette alla parola che Ges\u00f9 gli aveva detto e si mise in cammino. Proprio mentre scendeva, gli vennero incontro i suoi servi a dirgli: \u00abTuo figlio vive!\u00bb. Volle sapere da loro a che ora avesse cominciato a star meglio. Gli dissero: \u00abIeri, un'ora dopo mezzogiorno, la febbre lo ha lasciato\u00bb. Il padre riconobbe che proprio a quell'ora Ges\u00f9 gli aveva detto: \u00abTuo figlio vive\u00bb, e credette lui con tutta la sua famiglia.\nQuesto fu il secondo segno, che Ges\u00f9 fece quando torn\u00f2 dalla Giudea in Galilea.", "medita": "La profezia di Isaia sembra incarnarsi in questo quadro: Ges\u00f9 cammina, va a portare la novit\u00e0 del Vangelo, a \u201ccreare nuovi cieli e nuova terra, perch\u00e9 non si ricordi pi\u00f9 il dolore del passato\u201d. S\u00ec, in Isaia c'\u00e8 una promessa: \u201cSi gioir\u00e0 \u00a0sempre di quello che sto per creare\u201d. Il profeta ci indica che c'\u00e8 una felicit\u00e0 futura per una nuova creazione presente. La dinamicit\u00e0 della gioia, in attesa di ci\u00f2 che il Signore \u00e8 pronto a donare per rendere l'uomo appagato nella verit\u00e0, ci trasforma. In Giovanni la situazione \u00e8 apparentemente opposta alla gioia perch\u00e9 Ges\u00f9 sembra ostile alla folla che incontra. Questa gente ha sentito parlare dei suoi prodigi, l\u00ec nella citt\u00e0 di Cana e a Caf\u00e0rnao, ma \u00a0adesso vuole vedere con i propri occhi. Egli desiderava che quella gente credesse e gioisse in virt\u00f9 di ci\u00f2 che altri avevano visto; ed ecco che un funzionario del re Erode, un uomo di potere, si rende umile di fronte a Ges\u00f9. Egli \u00e8 disperato, sicuramente \u00e8 arrivato a piedi da Cafarn\u00e0o (si capisce dal tempo impiegato per il ritorno), ha camminato per circa ventisei chilometri, come se fosse stato un pellegrinaggio. Non c'\u00e8 pi\u00f9 tempo, suo figlio sta morendo \u00a0e il padre implora il Signore di seguirlo a casa sua. Ges\u00f9 risponde semplicemente: \u201cVa', tuo figlio vive!\u201d. Ed ecco che l'uomo, tutta l'umanit\u00e0, si apre alla gioia di ci\u00f2 che Dio sta per creare. L'uomo crede, non ci sono pi\u00f9 parole \u00a0e nella speranza inizia a gioire\u2026 non pi\u00f9 spazio, non pi\u00f9 tempo, non pi\u00f9 dolore, solo amore e salvezza. Allora si mette in cammino sulla strada di casa, un attesa che lo converte. Cos\u00ec credette lui, che gi\u00e0 credeva, e tutta la sua famiglia.", "riflettere": "Adesso la \u00a0folla presente, che non vedr\u00e0 la guarigione del bambino, \u00a0 creder\u00e0 per il segno della fede di quell'uomo?", "preghfin": "Hai mutato il mio lamento in danza,\nmi hai tolto l'abito di sacco,\nmi hai rivestito di gioia,\nperch\u00e9 ti canti il mio cuore senza tacere.\nSignore mio Dio, ti render\u00f2 grazie per sempre.\n<i>(Salmo 30)</i>"}