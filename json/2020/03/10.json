{"day": 10, "month": 3, "year": 2020, "weekday": 2, "date_str": "marted\u00ec 10 marzo 2020", "quotes": "Is 1,10.16-20; Sal 49", "quote_vangelo": "secondo Matteo (23,1-12)", "curatore": "una francescana secolare in cammino", "prevangelo": "", "indications": "", "preghiniz": "Custodisci, o Padre, la tua chiesa con la tua continua benevolenza\ne poich\u00e9, a causa della debolezza umana\nnon pu\u00f2 sostenersi senza di Te,\nil tuo aiuto la liberi sempre da ogni pericolo\ne la guidi alla salvezza eterna.\n<i>(dalla liturgia)</i>", "vangelo": "In quel tempo, Ges\u00f9 si rivolse alla folla e ai suoi discepoli dicendo: \u00abSulla cattedra di Mos\u00e8 si sono seduti gli scribi e i farisei. Praticate e osservate tutto ci\u00f2 che vi dicono, ma non agite secondo le loro opere, perch\u00e9 essi dicono e non fanno. Legano infatti fardelli pesanti e difficili da portare e li pongono sulle spalle della gente, ma essi non vogliono muoverli neppure con un dito.  Tutte le loro opere le fanno per essere ammirati dalla gente: allargano i loro filatt\u00e8ri e allungano le frange; si compiacciono dei posti d'onore nei banchetti, dei primi seggi nelle sinagoghe, dei saluti nelle piazze, come anche di essere chiamati \u201crabb\u00ec\u201d dalla gente.\nMa voi non fatevi chiamare \u201crabb\u00ec\u201d, perch\u00e9 uno solo \u00e8 il vostro Maestro e voi siete tutti fratelli. E non chiamate \u201cpadre\u201d nessuno di voi sulla terra, perch\u00e9 uno solo \u00e8 il Padre vostro, quello celeste. E non fatevi chiamare \u201cguide\u201d, perch\u00e9 uno solo \u00e8 la vostra Guida, il Cristo.\nChi tra voi \u00e8 pi\u00f9 grande, sar\u00e0 vostro servo; chi invece si esalter\u00e0, sar\u00e0 umiliato e chi si umilier\u00e0 sar\u00e0 esaltato\u00bb.", "medita": "Ges\u00f9 \u00a0\u00e8 duro \u00a0perch\u00e9 conosce bene l'animo umano e quello che pu\u00f2 generare di bene o di male. Dopo aver messo in crisi i farisei e gli scribi, si rivolge ai suoi e alla folla che lo segue: \u201cFate e osservate quanto vi dicono. Ma non fate secondo le loro opere perch\u00e9 dicono e non fanno\u201d. Cosa \u00a0non fanno? Non agiscono nell'amore, ma esprimono concetti per essere ammirati, con parole che mascherano il desiderio di appagare soltanto il loro ego. Il Signore ci mette di fronte a queste incoerenze e a questa realt\u00e0 non per condannarci ma, come fa un padre, per correggerci. \u201cVoi non comportatevi cos\u00ec! Voi tutti siete fratelli!\u201d. Fratelli perch\u00e9 abbiamo un unico Padre e un solo Maestro, Ges\u00f9. Il Signore ci invita \u00a0a costruire una vita solida ed essere noi stessi, facendo del bene nel nascondimento, senza farsi pubblicit\u00e0. \u00a0Ed infine la ricetta per essere vincenti nella vita: il maggiore sia il \u00a0minore\u2014\u201cChi tra voi \u00e8 il pi\u00f9 grande, sar\u00e0 vostro servo; chi si umilier\u00e0 sar\u00e0 esaltato\u201d\u2014questo \u00e8 lo scandalo e la gloria della Croce. Ges\u00f9 parla di s\u00e9 stesso, Servitore per la salvezza dell'umanit\u00e0.", "riflettere": "Ges\u00f9 mi pone di fronte ad uno specchio: desidero rivedere il mio \u00a0modo di pensare e di essere per conformarmi alle \u00a0Sue parole?", "preghfin": "Similmente tutti i frati non abbiano in questo alcun potere o dominio,\nsoprattutto fra di loro, come dice infatti il Signore:\n\u201cI principi delle nazioni le signoreggiano,\ne i grandi esercitano il potere su di esse (Mt 20, 25)\u201d;\nnon cos\u00ec sar\u00e0 tra i frati; e chi tra loro vorr\u00e0 essere maggiore,\nsia il ministro e servo (Mt 20, 26--27);\ne chi tra essi \u00e8 maggiore, si faccia minore (Lc 22, 26).\n<i>(Regola non bollata di San Francesco di Assisi)</i>"}