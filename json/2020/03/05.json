{"day": 5, "month": 3, "year": 2020, "weekday": 4, "date_str": "gioved\u00ec 5 marzo 2020", "quotes": "Est 4,17n.p-r.aa-bb.gg-hh; Sal 137", "quote_vangelo": "secondo Matteo (7,7-12)", "curatore": "una francescana secolare in cammino", "prevangelo": "Il commento di oggi \u00e8 proposto dal Centro Diocesano per le Vocazioni di Pisa", "indications": "", "preghiniz": "Dio di bont\u00e0 e di misericordia,\nche ci chiedi di collaborare alla tua opera di salvezza,\nmanda numerosi e santi operai per la tua vigna,\nperch\u00e9 alla tua Chiesa non manchino mai\nannunciatori coraggiosi del Vangelo,\nsacerdoti che ti offrano anche con la vita il sacrificio dell'Eucarestia\ne che quali segni splendenti di Cristo buon pastore,\nguidino il tuo popolo sulle strade della carit\u00e0.\nManda il tuo Spirito Santo a rinfrancare il cuore dei giovani,\nperch\u00e9 abbiano il coraggio di dirti S\u00ec quando li chiami al servizio dei fratelli,\nla perseveranza nel seguire Ges\u00f9 anche sulla via della croce\ne la gioia grande di essere nel mondo testimoni del tuo amore.\nO Maria, Madre dei sacerdoti, dona a tutti i membri della Chiesa pisana\nla tua stessa fedelt\u00e0 per testimoniare a tutti\nla gioia che nasce dall'incontro con Cristo\nche vive e regna nei secoli in eterno. Amen.\n<i>(Giovanni Paolo Benotto)</i>", "vangelo": "In quel tempo, Ges\u00f9 disse ai suoi discepoli: \u00abChiedete e vi sar\u00e0 dato; cercate e troverete, bussate e vi sar\u00e0 aperto. Perch\u00e9 chiunque chiede riceve, e chi cerca trova, e a chi bussa sar\u00e0 aperto.\nChi di voi, al figlio che gli chiede un pane, dar\u00e0 una pietra? E se gli chiede un pesce, gli dar\u00e0 una serpe?\nSe voi, dunque, che siete cattivi, sapete dare cose buone ai vostri figli, quanto pi\u00f9 il Padre vostro che \u00e8 nei cieli dar\u00e0 cose buone a quelli che gliele chiedono!\nTutto quanto volete che gli uomini facciano a voi, anche voi fatelo a loro: questa infatti \u00e8 la Legge e i Profeti\u00bb.", "medita": "\u201cChiedete e vi sar\u00e0 dato\u201d (7, 7). Pregare \u00e8 riconoscere che Dio \u00e8 l'alfa e l'omega della nostra vita, tutto viene da Lui e tutto si compie attraverso di Lui. Chi ha questa fede scopre la gioia di consegnare tutto nelle mani del Padre, anche e soprattutto i desideri, le ansie, le preoccupazioni. Lo facciamo senza pretese e senza vantare diritti. A noi basta sapere che Dio ci ascolta e tutto orienta verso il bene. Ges\u00f9 assicura che il Padre celeste risponder\u00e0 ma non dice che ci dar\u00e0 esattamente quello che abbiamo chiesto. Quando accade\u2014e spesso accade!\u2014di non ottenere quello che abbiamo chiesto, non vuol dire che Dio non ascolta o non si prende cura di noi, vuol dire semplicemente che vuole darci altro e in altro tempo. Pretendere di conoscere la volont\u00e0 di Dio significa metterci al posto di Dio. La preghiera di domanda non sarebbe autentica se avesse qualche pretesa, anche minima. La fiducia \u00e8 l'anima della preghiera, se non riceviamo quanto abbiamo chiesto, invece di dare spazio all'amarezza e di chiuderci nello sconforto, rinnoviamo con gioia la nostra fede e chiediamogli la grazia di accogliere con amore la sua volont\u00e0, anche se facciamo fatica a comprendere. Non possiamo misurare la bont\u00e0 di Dio con le nostre attese! Anche se le nostre intenzioni sono sempre buone, non sempre chiediamo cose buone. Chi ha pi\u00f9 anni sulle spalle sa per esperienza che tante volte, sospinti dalla fretta di fare qualcosa, abbiamo compiuto scelte sbagliate. Il silenzio di Dio \u00e8 un implicito invito a cercare ancora e a guardare pi\u00f9 lontano.", "riflettere": "Dobbiamo pregare sempre, senza stancarci mai, nella consapevolezza che tutta la nostra vita pu\u00f2 e deve diventare preghiera, sia quando sediamo nei banchi di chiesa, sia quando siamo intenti a svolgere le nostre diverse mansioni. Ma alla preghiera delle labbra e del cuore deve far seguito quella del nostro operato nella vita di ogni giorno. Il primo motivo della nostra preghiera deve essere sempre quello che Ges\u00f9 stesso ci ha suggerito nel Padre Nostro, e cio\u00e8 che <i>si compia in noi la volont\u00e0 di Dio</i>.", "preghfin": "Offriamo in questa giornata la nostra preghiera\ne le nostre azioni al Signore per <i>le vocazioni in difficolt\u00e0</i>.\nLa tua misericordia e la nostra vicinanza possano essere di sostegno\nalle sorelle e ai fratelli che nei diversi stati di vita\n\u2014matrimonio, sacerdozio, consacrazione\u2014\nstanno vivendo un tempo di ripensamento e di prova.\nNon si sentano giudicati, ma accompagnati e sostenuti\nin questo tempo di fragilit\u00e0.\nPossano riscoprire il senso e il valore della propria vocazione,\nsegno dell'amore di Dio Padre."}