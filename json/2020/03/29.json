{"day": 29, "month": 3, "year": 2020, "weekday": 7, "date_str": "domenica 29 marzo 2020", "quotes": "Ez 37,12-14; Sal 129; Rm 8,8-11", "quote_vangelo": "secondo Giovanni (11,1-45)", "curatore": "una francescana secolare in cammino", "prevangelo": "Riportiamo la forma breve del Vangelo di oggi", "indications": "Salterio: prima settimana", "preghiniz": "Riconoscerete che io sono il Signore,\nquando aprir\u00f2 le vostre tombe e vi far\u00f2 uscire dai vostri sepolcri, o popolo mio.\nFar\u00f2 entrare in voi il mio spirito e rivivrete;\nvi far\u00f2 riposare nella vostra terra. Saprete che io sono il Signore.\nL'ho detto e lo far\u00f2. Oracolo del Signore.\n<i>(Ezechiele 37, 13--14)</i>", "vangelo": "In quel tempo, le sorelle di Lazzaro mandarono dunque a dire a Ges\u00f9: \u00abSignore, ecco, colui che tu ami \u00e8 malato\u00bb.\nAll'udire questo, Ges\u00f9 disse: \u00abQuesta malattia non porter\u00e0 alla morte, ma \u00e8 per la gloria di Dio, affinch\u00e9 per mezzo di essa il Figlio di Dio venga glorificato\u00bb. Ges\u00f9 amava Marta e sua sorella e Lazzaro. Quando sent\u00ec che era malato, rimase per due giorni nel luogo dove si trovava. Poi disse ai discepoli: \u00abAndiamo di nuovo in Giudea!\u00bb.\nQuando Ges\u00f9 arriv\u00f2, trov\u00f2 Lazzaro che gi\u00e0 da quattro giorni era nel sepolcro. Marta dunque, come ud\u00ec che veniva Ges\u00f9, gli and\u00f2 incontro; Maria invece stava seduta in casa. Marta disse a Ges\u00f9: \u00abSignore, se tu fossi stato qui, mio fratello non sarebbe morto! Ma anche ora so che qualunque cosa tu chiederai a Dio, Dio te la conceder\u00e0\u00bb. Ges\u00f9 le disse: \u00abTuo fratello risorger\u00e0\u00bb. Gli rispose Marta: \u00abSo che risorger\u00e0 nella risurrezione dell'ultimo giorno\u00bb. Ges\u00f9 le disse: \u00abIo sono la risurrezione e la vita; chi crede in me, anche se muore, vivr\u00e0; chiunque vive e crede in me, non morir\u00e0 in eterno. Credi questo?\u00bb. Gli rispose: \u00abS\u00ec, o Signore, io credo che tu sei il Cristo, il Figlio di Dio, colui che viene nel mondo\u00bb.\nGes\u00f9 allora si commosse profondamente e, molto turbato, domand\u00f2: \u00abDove lo avete posto?\u00bb. Gli dissero: \u00abSignore, vieni a vedere!\u00bb. Ges\u00f9 scoppi\u00f2 in pianto. Dissero allora i Giudei: \u00abGuarda come lo amava!\u00bb. Ma alcuni di loro dissero: \u00abLui, che ha aperto gli occhi al cieco, non poteva anche far s\u00ec che costui non morisse?\u00bb.\nAllora Ges\u00f9, ancora una volta commosso profondamente, si rec\u00f2 al sepolcro: era una grotta e contro di essa era posta una pietra. Disse Ges\u00f9: \u00abTogliete la pietra!\u00bb. Gli rispose Marta, la sorella del morto: \u00abSignore, manda gi\u00e0 cattivo odore: \u00e8 l\u00ec da quattro giorni\u00bb. Le disse Ges\u00f9: \u00abNon ti ho detto che, se crederai, vedrai la gloria di Dio?\u00bb. Tolsero dunque la pietra. Ges\u00f9 allora alz\u00f2 gli occhi e disse: \u00abPadre, ti rendo grazie perch\u00e9 mi hai ascoltato. Io sapevo che mi dai sempre ascolto, ma l'ho detto per la gente che mi sta attorno, perch\u00e9 credano che tu mi hai mandato\u00bb. Detto questo, grid\u00f2 a gran voce: \u00abLazzaro, vieni fuori!\u00bb. Il morto usc\u00ec, i piedi e le mani legati con bende, e il viso avvolto da un sudario. Ges\u00f9 disse loro: \u00abLiber\u00e0telo e lasci\u00e0telo andare\u00bb.\nMolti dei Giudei che erano venuti da Maria, alla vista di ci\u00f2 che egli aveva compiuto, credettero in lui.", "medita": "\u201cColui che ami \u00e8 malato\u201d. Ges\u00f9 \u00e8 legato a questi fratelli, li ama profondamente; Maria \u00e8 la donna che lo ha unto con un profumo prezioso e ha asciugato i suoi piedi con i capelli, \u00e8 colei che, con la sorella, lo accoglieva abitualmente nella sua casa e che, seduta ai suoi piedi, amava ascoltarlo perch\u00e9 assetata della Sua parola. \u201cQuesta malattia non porter\u00e0 alla morte ma \u00e8 per la gloria di Dio, affinch\u00e9 per mezzo di essa il Figlio di Dio venga glorificato\u201d. Questa affermazione di Ges\u00f9 \u00e8 il fulcro di ci\u00f2 che sta per accadere: la resurrezione dell'amico morto, affinch\u00e9 \u00a0Lui possa essere riconosciuto come Figlio di Dio e tutti possano sentirsi salvati. Il superamento della morte \u00e8 il pi\u00f9 grande desiderio dell'uomo e il messaggio di Ges\u00f9 ci libera dalla paura della morte. Come? Desiderando con fede di stare nell'Amore: \u201cChiunque creder\u00e0 in me non morir\u00e0 mai\u201d\u2014chi crede in Lui ha gi\u00e0 una vita tale che non pu\u00f2 fare esperienza di morte. Lazzaro vuol dire \u201cDio aiuta\u201d, quasi a significare che \u00e8 un miracolato, salvato dalla morte fisica e spirituale. La parola malato, ripetuta pi\u00f9 volte, si \u00a0contrappone alla parola amato per sottolineare che l'infermit\u00e0 fisica e spirituale pu\u00f2 essere guarita dall'Amore del Signore. Marta va incontro a Ges\u00f9, non ha ancora \u00a0capito chi \u00e8 veramente. Ella compie un viaggio, il suo \u00e8 un cammino di fede \u00a0perch\u00e9 ha desiderio di guarigione e di vita sia per il fratello che per s\u00e9. \u00a0Lo sguardo di Ges\u00f9 la accoglie con tenerezza e il dialogo tra loro converte la donna. Marta riceve il dono della fede e la fede fa vincere la morte. \u201cIo sono la resurrezione e la vita, credi questo?\u201d\u2014\u201cS\u00ec, o Signore, io credo che tu sei \u00a0il Cristo il Figlio di Dio, colui che viene nel mondo!\u201d. \u00a0Ecco, Marta finalmente vede.\nGes\u00f9 si commuove, piange lacrime d'amore per l'amico morto, ma soprattutto per coloro che lo piangono, perch\u00e9 condivide il dolore dell'uomo. Piange l'uomo e con l'uomo e poi lo salva; cos\u00ec Ges\u00f9 partecipa \u00a0alla nostra vita. \u00a0La pietra davanti al sepolcro \u00e8 ci\u00f2 che separa l'uomo da Dio; cos\u00ec Ges\u00f9 viene a cercarci nei nostri sepolcri, nelle nostre vite vuote, dolenti, deluse, nelle nostre fatiche, nella nostra morte, anche se vivi, e \u00a0chiama ognuno per \u00a0nome: \u201cLazzaro, vieni fuori!\u201d. Non entra nel sepolcro, ma \u00a0invita alla luce e ci d\u00e0 la libert\u00e0 di decidere se rimanere nelle tenebre o se \u00a0uscire nella vita risorta. La Salvezza ci coinvolge e ci rende partecipi nell'opera del Signore: \u201cLiberatelo e lasciatelo andare!\u201d. S\u00ec, siamo coinvolti con l'amore nel sostenere le difficolt\u00e0 di un fratello, siamo coinvolti nella liberazione dell'altro perch\u00e9 possa camminare da s\u00e9 incontro a Dio.", "riflettere": "Ges\u00f9 chiede a me, come a Marta, di fare un cammino per passare dalla religione che ancora mi condiziona alla fede che mi libera. Voglio seguirlo? Voglio partecipare alla salvezza dei fratelli?", "preghfin": "Ma Dio, ricco di misericordia, per il grande amore con il quale ci ha amato,\nda morti che eravamo per le colpe, ci ha fatto rivivere in Cristo:\nper grazia siete stati salvati.\nCon Lui ci ha anche risuscitato e ci ha fatto sedere nei cieli, in Cristo Ges\u00f9,\nper mostrare nei secoli futuri la straordinaria ricchezza della sua grazia\nmediante la sua bont\u00e0 verso di noi in Cristo Ges\u00f9.\nPer grazia infatti siete stati salvati mediante la fede, e ci\u00f2 non viene da voi,\nma \u00e8 dono di Dio; n\u00e9 viene dalle opere, perch\u00e9 nessuno possa vantarsene.\nSiamo infatti opera sua, creati in Cristo Ges\u00f9 per le opere buone,\nche Dio ha preparato perch\u00e9 in esse camminassimo.\n<i>(Lettera agli Efesini \u00a02, 4--8)</i>"}