{"day": 4, "month": 3, "year": 2020, "weekday": 3, "date_str": "mercoled\u00ec 4 marzo 2020", "quotes": "Gio 3,1-10; Sal 50", "quote_vangelo": "secondo Luca (11,29-32)", "curatore": "una francescana secolare in cammino", "prevangelo": "", "indications": "", "preghiniz": "Crea in me, o Dio, un cuore puro,\nrinnova in me uno spirito saldo.\nTu non gradisci il sacrificio;\nse offro olocausti tu non li accetti.\nUno spirito contrito \u00e8 sacrificio a Dio;\nil cuore contrito e affranto tu, \u00a0o Dio, non disprezzi.\n<i>(Salmo 50)</i>", "vangelo": "In quel tempo, mentre le folle si accalcavano, Ges\u00f9 cominci\u00f2 a dire: \u00abQuesta generazione \u00e8 una generazione malvagia; essa cerca un segno, ma non le sar\u00e0 dato alcun segno, se non il segno di Giona. Poich\u00e9, come Giona fu un segno per quelli di N\u00ecnive, cos\u00ec anche il Figlio dell'uomo lo sar\u00e0 per questa generazione.\nNel giorno del giudizio, la regina del Sud si alzer\u00e0 contro gli uomini di questa generazione e li condanner\u00e0, perch\u00e9 ella venne dagli estremi confini della terra per ascoltare la sapienza di Salomone. Ed ecco, qui vi \u00e8 uno pi\u00f9 grande di Salomone.\nNel giorno del giudizio, gli abitanti di N\u00ecnive si alzeranno contro questa generazione e la condanneranno, perch\u00e9 essi alla predicazione di Giona si convertirono. Ed ecco, qui vi \u00e8 uno pi\u00f9 grande di Giona\u00bb.", "medita": "Ges\u00f9 ha successo, attira a s\u00e9 grandi folle che si accalcano intorno a Lui, ma sa che molti \u00a0di loro sono \u00a0 \u00a0l\u00ec per metterlo alla prova; hanno chiesto un segno grande, magari un miracolo spettacolare. Sono uomini e donne superficiali, che non hanno compreso la novit\u00e0 della sua parola e \u00a0barattano la propria conversione: \u201cTu ci dai un segno e poi noi crederemo in te\u201d. \u00c8 una folla che \u00a0vuole metterlo in difficolt\u00e0, come \u00e8 successo ai profeti che sono venuti prima di Lui.\nGes\u00f9 non sta a questo gioco, inveisce contro di loro dicendo che hanno gi\u00e0 avuto un segno ed \u00e8 quello che \u00e8 stato Giona per Ninive: Lui stesso sar\u00e0 segno per quella folla, per quella generazione! E la nostra generazione? Noi abbiamo gi\u00e0 conosciuto il segno misericordioso di Ges\u00f9 sulla croce! Eppure ancora oggi abbiamo bisogno di sensazionalismo, di effetti \u00a0spettacolaristici. Non ci accorgiamo che ogni giorno, nel piccolo del nostro quotidiano, ci sono tanti segni della presenza, dell'opera di Dio. Ognuno di noi, nella propria vita, se pur apparentemente monotona, pu\u00f2 scorgere miracoli strepitosi che rendono visibile l'azione misericordiosa di Dio. \u201cBeati piuttosto coloro che ascoltano la parola di Dio e la osservano\u201d \u00e8 ci\u00f2 che il Signore ci chiede per poter partecipare alla storia dell'umanit\u00e0; solo in questo modo la storia di Dio si intreccia alla storia dell'uomo.", "riflettere": "Quaresima, tempo di conversione: che immagine mi sono fatto di Dio, su cosa si basa la mia fede? Sui segni o sulla parola di Dio?", "preghfin": "Crea in me, o Dio, un cuore puro,\nrinnova in me uno spirito saldo,\nnon respingermi alla tua presenza\ne non privarmi del Tuo Santo Spirito.\nRendimi la gioia di essere salvato,\nsostieni in me un animo generoso.\nInsegner\u00f2 agli erranti le tue vie\ne i peccatori a te ritorneranno.\n<i>(Salmo 50)</i>"}