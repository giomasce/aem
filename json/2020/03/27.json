{"day": 27, "month": 3, "year": 2020, "weekday": 5, "date_str": "venerd\u00ec 27 marzo 2020", "quotes": "Sap 2,1a.12-22; Sal 33", "quote_vangelo": "secondo Giovanni (7,1-2.10.25-30)", "curatore": "una francescana secolare in cammino", "prevangelo": "", "indications": "", "preghiniz": "Dicono gli empi fra loro sragionando: tendiamo insidie al giusto,\nche per noi \u00e8 d'incomodo e si oppone alle nostre azioni;\nci rimprovera le colpe contro la legge\ne \u00a0ci rinfaccia le trasgressioni contro l'educazione ricevuta.\nProclama di possedere la conoscenza di Dio\ne chiama s\u00e9 stesso figlio del Signore.\n\u00c8 diventato per noi una condanna ai nostri pensieri;\nci \u00e8 insopportabile solo al vederlo,\nperch\u00e9 la sua vita non \u00e8 come quella degli altri,\ne del tutto diverse sono le sue strade.\nSiamo stati considerati da lui moneta falsa,\ne si tiene lontano dalle nostre vie come da cose impure.\nProclama beata la sorte finale dei giusti\ne si vanta di avere Dio per Padre.\n<i>(Sapienza 2, 1a. 12--16)</i>", "vangelo": "In quel tempo, Ges\u00f9 se ne andava per la Galilea; infatti non voleva pi\u00f9 percorrere la Giudea, perch\u00e9 i Giudei cercavano di ucciderlo. Si avvicinava intanto la festa dei Giudei, quella delle Capanne. Quando i suoi fratelli salirono per la festa, vi sal\u00ec anche lui: non apertamente, ma quasi di nascosto.\nAlcuni abitanti di Gerusalemme dicevano: \u00abNon \u00e8 costui quello che cercano di uccidere? Ecco, egli parla liberamente, eppure non gli dicono nulla. I capi hanno forse riconosciuto davvero che egli \u00e8 il Cristo? Ma costui sappiamo di dov'\u00e8; il Cristo invece, quando verr\u00e0, nessuno sapr\u00e0 di dove sia\u00bb.\nGes\u00f9 allora, mentre insegnava nel tempio, esclam\u00f2: \u00abCerto, voi mi conoscete e sapete di dove sono. Eppure non sono venuto da me stesso, ma chi mi ha mandato \u00e8 veritiero, e voi non lo conoscete. Io lo conosco, perch\u00e9 vengo da lui ed egli mi ha mandato\u00bb.\nCercavano allora di arrestarlo, ma nessuno riusc\u00ec a mettere le mani su di lui, perch\u00e9 non era ancora giunta la sua ora.", "medita": "Ges\u00f9 si trova a Gerusalemme per la festa delle Capanne, la festa che ricorda la liberazione dall'Egitto e il lungo periodo di esodo per gli ebrei. \u00a0Va \u00a0di \u00a0nascosto \u00a0perch\u00e9 vogliono ucciderlo. \u00a0 Se pur \u00a0nella difficolt\u00e0 della persecuzione decide di continuare a predicare, ad insegnare nel tempio senza paura. \u00c8 un esigenza, un bisogno che Lui ha, perch\u00e9 \u00e8 la sua vocazione e sa \u00a0che \u00e8 l'unica opportunit\u00e0 per quelle folle \u00a0di essere salvate. Non c'\u00e8 pi\u00f9 tempo, non c'\u00e8 pi\u00f9 spazio, tutto \u00e8 stato svolto e Ges\u00f9, per amore, non vuole che sia perduta neppure l'ultima delle sue pecorelle. Ma quelli vogliono ucciderlo perch\u00e9 dice di essere Figlio di Dio, il Cristo; Lui \u00e8 nato a Nazareth, \u00e8 uno di loro, eppure non vogliono credere. Ges\u00f9 si esprime nella verit\u00e0, insiste e mette di fronte ad uno specchio coloro che peccano. La \u00a0vita di Ges\u00f9 \u00e8 stata un continuo ammonimento \u00a0per coloro che lo hanno accusato e, non volendo imitarlo, n\u00e9 potendo sopportare le sue parole, adesso vogliono eliminarlo. Eppure Ges\u00f9 non ha predicato per condannare \u00a0ma, nell'amore, ha \u00a0insegnato \u00a0come fa un padre con i suoi figli. Un padre che ama, vuol correggere i suoi figli perch\u00e9 desidera il loro bene.\nPaolo nella lettera agli Ebrei ci dice: \u201c\u00c8 vero che qualunque correzione sul momento non sembra \u00a0recar gioia, ma tristezza.; in seguito tuttavia produce frutto di pace e di giustizia in coloro che sono stati addestrati per mezzo di essa\u201d.", "riflettere": "Ges\u00f9 Cristo \u00e8 ancora perseguitato. Lo sappiamo dai tanti martiri che ancora oggi difendono la \u00a0fede in Lui. Anche \u00a0noi in occidente abbiamo difficolt\u00e0 a professare che siamo cristiani. La Parola di Ges\u00f9 scava nel cuore e \u00a0sa mettere in crisi l'uomo di ogni tempo.", "preghfin": "Il volto del Signore contro i malfattori, per eliminarne dalla terra il ricordo.\nGridano i giusti e il Signore li ascolta, li libera da tutte le loro angosce.\nIl Signore \u00e8 vicino a chi ha il cuore spezzato, egli salva gli spiriti affranti.\nMolti sono i mali del giusto, ma da tutti lo libera il Signore.\nCustodisce tutte le sue ossa: neppure uno sar\u00e0 spezzato.\nIl Signore riscatta la vita dei suoi servi; non sar\u00e0 condannato chi in Lui si rifugia.\n<i>(Salmo 33)</i>"}