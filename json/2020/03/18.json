{"day": 18, "month": 3, "year": 2020, "weekday": 3, "date_str": "mercoled\u00ec 18 marzo 2020", "quotes": "Dt 4,1.5-9; Sal 147", "quote_vangelo": "secondo Matteo (5,17-19)", "curatore": "una francescana secolare in cammino", "prevangelo": "", "indications": "", "preghiniz": "La legge che Io vi do la osserverete e la metterete in pratica,\nperch\u00e9 quella \u00e8 la vostra saggezza e la vostra intelligenza agli occhi dei popoli.\nQuale grande nazione ha leggi e norme giuste\ncome \u00e8 tutta questa legislazione che Io oggi vi do?\nMa bada a te e guardati bene dal dimenticare\nle cose che i tuoi occhi hanno visto,\nnon ti sfuggano dal cuore per tutto il tempo della tua vita.\nLe insegnerai anche ai tuoi figli e ai figli dei tuoi figli.\n<i>(Deuteronomio 4)</i>", "vangelo": "In quel tempo, Ges\u00f9 disse ai suoi discepoli: \u00abNon crediate che io sia venuto ad abolire la Legge o i Profeti; non sono venuto ad abolire, ma a dare pieno compimento. In verit\u00e0 io vi dico: finch\u00e9 non siano passati il cielo e la terra, non passer\u00e0 un solo iota o un solo trattino della Legge, senza che tutto sia avvenuto.\nChi dunque trasgredir\u00e0 uno solo di questi minimi precetti e insegner\u00e0 agli altri a fare altrettanto, sar\u00e0 considerato minimo nel regno dei cieli. Chi invece li osserver\u00e0 e li insegner\u00e0, sar\u00e0 considerato grande nel regno dei cieli\u00bb.", "medita": "Il capitolo quinto di Matteo ci fa vivere Ges\u00f9 sulla montagna: le Beatitudini, considerate come il nuovo Decalogo, unite a quel \u201cVoi siete il sale della terra e la luce del mondo\u201d, convocano Israele e proclamano in maniera definitiva la volont\u00e0 di Dio. Il Signore non porta la novit\u00e0 di un comandamento nuovo, ma una chiave di lettura che esalta \u00a0la legge dell' Amore, senza stravolgere n\u00e9 annullare ci\u00f2 che \u00e8 stato donato dal Padre. Egli \u00a0rimane legato a ci\u00f2 che \u00e8 antico perch\u00e9 quella Legge parla di Lui. Tutto si compie in Ges\u00f9: \u201cla Parola si fa carne e viene ad abitare \u00a0in mezzo a noi\u201d, perch\u00e9 anche noi possiamo sperimentare nella nostra storia Ges\u00f9 stesso, cio\u00e8 quella legge d'amore che \u00e8 Verit\u00e0 nella carit\u00e0. Ges\u00f9 \u00a0testimonia una \u00a0legge \u00a0salvifica che se non sar\u00e0 accolta ci priver\u00e0 di vedere la Bellezza del Regno di Dio.", "riflettere": "La legge di Dio non \u00e8 legge idealistica, ma legge ideale e perfetta, portata a compimento nella carne da Ges\u00f9, \u00a0perch\u00e9 anche noi possiamo desiderare di viverla attraverso di Lui.", "preghfin": "Beato chi \u00e8 integro nella sua via e cammina nella legge del Signore.\nBeato chi custodisce i suoi insegnamenti e lo cerca con tutto il cuore.\nNon commette certo ingiustizie e cammina nelle sue vie.\nTu hai promulgato i tuoi precetti perch\u00e9 siano osservati interamente.\nSiano stabili le mie vie nel custodire i tuoi decreti.\nNon dovr\u00f2 allora vergognarmi, se avr\u00f2 considerato tutti i tuoi comandi.\nTi loder\u00f2 con cuore sincero, quando avr\u00f2 appreso i tuoi giusti giudizi.\nVoglio osservare i tuoi decreti: non abbandonarmi mai.\n<i>(Salmo 118)</i>"}