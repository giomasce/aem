{"day": 25, "month": 3, "year": 2020, "weekday": 3, "date_str": "mercoled\u00ec 25 marzo 2020", "quotes": "Is 7,10-14;8,10c; Sal 39; Eb 10,4-10", "quote_vangelo": "secondo Luca (1,26-38)", "curatore": "una francescana secolare in cammino", "prevangelo": "", "indications": "Annunciazione del Signore", "preghiniz": "Rallegrati figlia di Sion, grida di gioia Israele,\nesulta e acclama con tutto il cuore, figlia di Gerusalemme.\nIl Signore tuo Dio, in mezzo a te, \u00e8 salvatore potente.\nGioir\u00e0 per te, ti rinnover\u00e0 con il Suo Amore,\nesulter\u00e0 per te con grida di gioia.\n<i>(Sofonia 3, 14--17)</i>", "vangelo": "In quel tempo, l'angelo Gabriele fu mandato da Dio in una citt\u00e0 della Galilea, chiamata N\u00e0zaret, a una vergine, promessa sposa di un uomo della casa di Davide, di nome Giuseppe. La vergine si chiamava Maria. Entrando da lei, disse: \u00abRall\u00e9grati, piena di grazia: il Signore \u00e8 con te\u00bb.\nA queste parole ella fu molto turbata e si domandava che senso avesse un saluto come questo. L'angelo le disse: \u00abNon temere, Maria, perch\u00e9 hai trovato grazia presso Dio. Ed ecco, concepirai un figlio, lo darai alla luce e lo chiamerai Ges\u00f9. Sar\u00e0 grande e verr\u00e0 chiamato Figlio dell'Altissimo; il Signore Dio gli dar\u00e0 il trono di Davide suo padre e regner\u00e0 per sempre sulla casa di Giacobbe e il suo regno non avr\u00e0 fine\u00bb.\nAllora Maria disse all'angelo: \u00abCome avverr\u00e0 questo, poich\u00e9 non conosco uomo?\u00bb. Le rispose l'angelo: \u00abLo Spirito Santo scender\u00e0 su di te e la potenza dell'Altissimo ti coprir\u00e0 con la sua ombra. Perci\u00f2 colui che nascer\u00e0 sar\u00e0 santo e sar\u00e0 chiamato Figlio di Dio. Ed ecco, Elisabetta, tua parente, nella sua vecchiaia ha concepito anch'essa un figlio e questo \u00e8 il sesto mese per lei, che era detta sterile: nulla \u00e8 impossibile a Dio\u00bb.\nAllora Maria disse: \u00abEcco la serva del Signore: avvenga per me secondo la tua parola\u00bb. E l'angelo si allontan\u00f2 da lei.", "medita": "\u201cRallegrati piena di grazia, il Signore \u00e8 con te!\u201d. La piccola Maria sta nel silenzio della sua stanza ed ecco che \u00a0l'angelo Gabriele entra nella sua storia senza annunciarsi, ma presentando lei stessa: \u201cSei piena di grazia, perch\u00e9 il Signore \u00e8 con te!\u201d. Per questo, l'imperativo \u201cRallegrati!\u201d la invita ad essere gioiosa, sempre. \u00c8 Dio stesso che chiede a Maria di fargli spazio senza temere, perch\u00e9 lei ha trovato grazia presso di Lui. Le promette grandi cose, avr\u00e0 un figlio, il Figlio di Dio e il Suo Regno non avr\u00e0 fine. Quel \u201cRallegrati!\u201d la accompagner\u00e0 tutta la vita, nello stupore, fin sotto la Croce. Nonostante le difficolt\u00e0, la persecuzione, la sofferenza e la morte, Dio le ha chiesto di essere felice per quel progetto grandioso, perch\u00e9 tutto \u00e8 possibile a Dio, \u201cDio dell'impossibile\u201d. Allora Maria spalanca la porta del cuore di Dio dal quale sgorga una sorgente di acqua viva, ed \u00e8 Dio che le chiede di aprirla per ricevere l'umanit\u00e0. Sar\u00e0 lei la prima ad entrare, lei si immerger\u00e0 nella tenerezza del cuore innamorato di Dio, per ristorarsi e abbandonarsi a Lui. L'\u201cEccomi!\u201d di Maria, la piccola agli occhi di Dio, diventer\u00e0 grandioso, potente, una voce che si eleva al cielo per accogliere lo Spirito Santo sulla terra a rinnovare il mondo. Allora la Misericordia si fa carne e viene ad abitare in mezzo a noi.", "riflettere": "Oggi si fa memoriale dell'Eccomi di Maria e Dio rinnova la Sua proposta di salvezza ad ognuno di noi: per una sola creatura, pura e santa che dice S\u00ec a Dio, l'umanit\u00e0 intera viene salvata, \u201cperch\u00e9 tutto \u00e8 possibile a Dio\u201d. Oggi pu\u00f2 avverarsi col s\u00ec di ognuno di noi. Allora \u00a0apriamo il nostro cuore a Dio e lasciamo entrare il Suo desiderio di salvezza come ha fatto Maria, madre, maestra, compagna di viaggio.", "preghfin": "Ave Signora, Santa Regina, Santa genitrice di Dio,\nMaria, che sei vergine fatta chiesa ed eletta dal Santissimo Padre Celeste,\nche ti ha consacrata insieme con il Santissimo Suo Figlio diletto\ne con lo Spirito Santo Paraclito;\ntu in cui fu ed \u00e8 \u00a0ogni pienezza di grazia e ogni bene.\nAve, Suo palazzo; ave, Suo tabernacolo; ave, Sua casa.\nAve, Suo vestimento; ave, Sua Ancella; ave, Sua madre.\n<i>(San Francesco di Assisi)</i>"}