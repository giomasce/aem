{"day": 11, "month": 3, "year": 2020, "weekday": 3, "date_str": "mercoled\u00ec 11 marzo 2020", "quotes": "Ger 18,18-20; Sal 30", "quote_vangelo": "secondo Matteo (20,17-28)", "curatore": "una francescana secolare in cammino", "prevangelo": "", "indications": "", "preghiniz": "Sostieni sempre, o Padre, la tua famiglia\nnell'impegno delle buone opere.\nConfortala con il tuo aiuto nel cammino di questa vita\ne guidala al possesso dei beni eterni.\n<i>(dalla liturgia)</i>", "vangelo": "In quel tempo, mentre saliva a Gerusalemme, Ges\u00f9 prese in disparte i dodici discepoli e lungo il cammino disse loro: \u00abEcco, noi saliamo a Gerusalemme e il Figlio dell'uomo sar\u00e0 consegnato ai capi dei sacerdoti e agli scribi; lo condanneranno a morte e lo consegneranno ai pagani perch\u00e9 venga deriso e flagellato e crocifisso, e il terzo giorno risorger\u00e0\u00bb.\nAllora gli si avvicin\u00f2 la madre dei figli di Zebed\u00e8o con i suoi figli e si prostr\u00f2 per chiedergli qualcosa. Egli le disse: \u00abChe cosa vuoi?\u00bb. Gli rispose: \u00abDi' che questi miei due figli siedano uno alla tua destra e uno alla tua sinistra nel tuo regno\u00bb. Rispose Ges\u00f9: \u00abVoi non sapete quello che chiedete. Potete bere il calice che io sto per bere?\u00bb. Gli dicono: \u00abLo possiamo\u00bb. Ed egli disse loro: \u00abIl mio calice, lo berrete; per\u00f2 sedere alla mia destra e alla mia sinistra non sta a me concederlo: \u00e8 per coloro per i quali il Padre mio lo ha preparato\u00bb.\nGli altri dieci, avendo sentito, si sdegnarono con i due fratelli. Ma Ges\u00f9 li chiam\u00f2 a s\u00e9 e disse: \u00abVoi sapete che i governanti delle nazioni d\u00f2minano su di esse e i capi le opprimono. Tra voi non sar\u00e0 cos\u00ec; ma chi vuole diventare grande tra voi, sar\u00e0 vostro servitore e chi vuole essere il primo tra voi, sar\u00e0 vostro schiavo. Come il Figlio dell'uomo, che non \u00e8 venuto per farsi servire, ma per servire e dare la propria vita in riscatto per molti\u00bb.", "medita": "Ges\u00f9 camminando verso Gerusalemme annuncia, ancora una volta, ci\u00f2 che dovr\u00e0 accadere. La Sua morte drammatica e la Sua resurrezione saranno segno di Gloria, il vero senso della sua venuta. Eppure \u00a0aveva gi\u00e0 parlato della sofferenza e morte che doveva attraversare, ma i suoi discepoli non avevano compreso\u2026 o forse avevano compreso, ma non potevano accettare. Accogliere una gloria che deve passare attraverso la morte \u00e8 inconcepibile anche per noi, sembra stravolgere il senso della vita e della ragione. Nel Vangelo di Marco saranno direttamente i due fratelli a pretendere di sedere uno alla destra e l'altro alla sinistra nel regno di Dio; mentre in Matteo \u00e8 la madre che intercede per i figli. Giacomo e Giovanni sono stati tra i primi ad essere scelti da Ges\u00f9 e pretendono un posto d'onore. Essi non accettano l'idea di dover passare attraverso la morte, tentano di fare un salto e, \u00a0quasi a non voler vedere quel passaggio, mirano al traguardo.\nIl Signore sa che i suoi amici non sono pronti, cos\u00ec come non siamo pronti noi. Per questo \u00a0ci accompagna durante il nostro viaggio di conversione, perch\u00e9 possiamo capire che non conta la gloria finale, ma il cammino che porta alla vera Gloria. C'\u00e8 una sofferenza da accogliere per poter crescere, per poter rinascere: accettare di morire a noi stessi. Ecco perch\u00e9 ci consiglia di non seguire la mentalit\u00e0 del mondo, ma invita colui che \u00e8 il pi\u00f9 grande a farsi servitore, addirittura schiavo (dell'amore), proprio come ha fatto Lui. La Chiesa pu\u00f2 essere vero esempio di \u201ccomunit\u00e0 ideale\u201d per una societ\u00e0 dove gli uni servono gli altri e chi ha autorit\u00e0 si fa servo per il bene comune.", "riflettere": "Accogliere, servire con umilt\u00e0 mantenendosi piccoli: questo \u00e8 il programma di Ges\u00f9, e il mio?", "preghfin": "Chiamati insieme con tutti gli uomini di buona volont\u00e0\na costruire un mondo pi\u00f9 fraterno ed evangelico\nper la realizzazione del Regno di Dio,\nconsapevoli che \u201cchiunque segue Cristo, uomo perfetto, si fa lui pure pi\u00f9 uomo\u201d,\nesercitino con competenza le proprie responsabilit\u00e0\nnello spirito cristiano di servizio.\n<i>(Regola Ordine francescano secolare\u2014Costituzioni\u2014art. 14)</i>"}