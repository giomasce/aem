{"day": 19, "month": 3, "year": 2020, "weekday": 4, "date_str": "gioved\u00ec 19 marzo 2020", "quotes": "2Sam 7,4-5a.12-14a.16; Sal 88; Rm 4,13.16-18.22", "quote_vangelo": "secondo Matteo (1,16.18-21.24a)", "curatore": "una francescana secolare in cammino", "prevangelo": "", "indications": "San Giuseppe", "preghiniz": "Sii Tu l'ispiratore dei nostri pensieri e delle nostre azioni,\nperch\u00e9 collaboriamo docilmente con la tua provvidenza.\n<i>(dal breviario)</i>", "vangelo": "Giacobbe gener\u00f2 Giuseppe, lo sposo di Maria, dalla quale \u00e8 nato Ges\u00f9, chiamato Cristo.\nCos\u00ec fu generato Ges\u00f9 Cristo: sua madre Maria, essendo promessa sposa di Giuseppe, prima che andassero a vivere insieme si trov\u00f2 incinta per opera dello Spirito Santo. Giuseppe suo sposo, poich\u00e9 era uomo giusto e non voleva accusarla pubblicamente, pens\u00f2 di ripudiarla in segreto.\nMentre per\u00f2 stava considerando queste cose, ecco, gli apparve in sogno un angelo del Signore e gli disse: \u00abGiuseppe, figlio di Davide, non temere di prendere con te Maria, tua sposa. Infatti il bambino che \u00e8 generato in lei viene dallo Spirito Santo; ella dar\u00e0 alla luce un figlio e tu lo chiamerai Ges\u00f9: egli infatti salver\u00e0 il suo popolo dai suoi peccati\u00bb.\nQuando si dest\u00f2 dal sonno, Giuseppe fece come gli aveva ordinato l'angelo del Signore.", "medita": "Giuseppe, uomo mite e giusto, che \u00a0ha saputo accogliere la promessa di Dio in virt\u00f9 della fede, ha professato il suo \u201cEccomi\u201d come Maria ed ha accettato di guardare alla sua vita con occhi nuovi: ha preso con s\u00e9 Maria, dopo quel sogno, ed ha lasciato che la pace di Dio allontanasse per sempre ogni dubbio. Giuseppe, uomo mite e giusto, custodir\u00e0 nel suo cuore quel segreto divino e porter\u00e0 a compimento la sua vocazione di sposo e di \u00a0padre. Dio ha voluto che il \u00a0Suo Figlio Ges\u00f9 nascesse da un grembo di madre e avesse una famiglia umana con un padre ed una madre, perch\u00e9 tutti noi potessimo prendere esempio da quella madre, da quel padre e da quel Figlio. Ges\u00f9, Figlio di Dio e figlio putativo di Giuseppe, ha vissuto, \u00e8 stato educato ed \u00e8 stato amato nella Sua famiglia, una \u00a0famiglia comune, ma completamente immersa nella propria vocazione. Vocazione nel cooperare al piano di salvezza di Dio. Ges\u00f9 \u00e8 il Salvatore dell'umanit\u00e0 nel sacro abbraccio della Sua Famiglia salvatrice delle famiglie!", "riflettere": "Giuseppe \u201cprese con s\u00e9\u201d Maria e Ges\u00f9 nel grembo di Lei, cio\u00e8 si abbandon\u00f2 totalmente al desiderio divino, assumendosi la responsabilit\u00e0 della sua famiglia. Sento in me il valore profondo di quel \u201cprendere con me\u201d la mia famiglia come disegno di Dio?", "preghfin": "Ebbene, Giuseppe \u00e8 l'uomo che accoglie il sogno di Dio,\nperch\u00e9 in qualche modo sa egli stesso sognare una storia\nin cui Dio \u00e8 coinvolto totalmente per la salvezza delle Sue creature.\n<i>(Cardinale Gianfranco Ravasi)</i>"}