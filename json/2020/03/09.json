{"day": 9, "month": 3, "year": 2020, "weekday": 1, "date_str": "luned\u00ec 9 marzo 2020", "quotes": "Dn 9,4b-10; Sal 78", "quote_vangelo": "secondo Luca (6,36-38)", "curatore": "una francescana secolare in cammino", "prevangelo": "", "indications": "", "preghiniz": "Le tue parole Signore sono spirito e vita,\ntu solo hai parole di vita eterna.\n<i>(Vangelo secondo Giovanni 6, 36--38)</i>", "vangelo": "In quel tempo, Ges\u00f9 disse ai suoi discepoli: \u00abSiate misericordiosi, come il Padre vostro \u00e8 misericordioso.\nNon giudicate e non sarete giudicati; non condannate e non sarete condannati; perdonate e sarete perdonati. Date e vi sar\u00e0 dato: una misura buona, pigiata, colma e traboccante vi sar\u00e0 versata nel grembo, perch\u00e9 con la misura con la quale misurate, sar\u00e0 misurato a voi in cambio\u00bb.", "medita": "C'\u00e8 una promessa nelle parole di Ges\u00f9: date e vi sar\u00e0 dato! Voglio imparare ad amare? Devo essere misericordioso quanto \u00e8 misericordioso Dio, quindi senza misura, senza limiti. E come \u00a0pu\u00f2 essere possibile? Ges\u00f9 propone: se non vuoi essere giudicato, inizia a non giudicare; se non vuoi essere condannato, smetti di condannare; se vuoi essere perdonato, sii il primo a perdonare. \u00c8 la novit\u00e0 della buona novella. Se iniziamo \u00a0a guardare \u00a0nostro fratello trovando in lui cose buone, vuol dire che \u00a0abbiamo iniziato a guardare \u00a0con gli occhi dell'amore, senza giudizio. Perdonare \u00e8 ci\u00f2 che \u00e8 pi\u00f9 difficile, ma Ges\u00f9 ci promette che solo perdonando la nostra vita sar\u00e0 rigenerata nella pi\u00f9 alta forma di libert\u00e0. Se doniamo noi stessi e il nostro tempo per gli altri, gi\u00e0 ci stiamo mettendo nel disegno di Dio senza paura. Ecco, se accettiamo e impariamo \u00a0vivendo ci\u00f2 che ci insegna il Signore riceveremo molto di pi\u00f9 di quello che ci sembra di aver perso. Ges\u00f9 non ci impone nulla, ma ci mette di fronte ad una scelta: vuoi una vita piena? Vuoi essere felice? Abbiamo bisogno di uomini e donne assetati di felicit\u00e0.", "riflettere": "Nel mio intimo sento il desiderio di vivere amando, guardo la vita e le persone con uno sguardo di misericordia?", "preghfin": "Proprio come nell'esercitarsi alla violenza si deve imparare l'arte di uccidere,\ncos\u00ec si deve imparare l'arte di morire nell'addestrarsi alla non-violenza.\nTu ed io non siamo che una cosa sola.\nNon posso farti del male senza ferirmi.\n<i>(Mahatma Gandhi)</i>"}