{"day": 1, "month": 3, "year": 2020, "weekday": 7, "date_str": "domenica 1 marzo 2020", "quotes": "Gn 2,7-9;3,1-7; Sal 50; Rm 5,12-19", "quote_vangelo": "secondo Matteo (4,1-11)", "curatore": "una francescana secolare in cammino", "prevangelo": "", "indications": "Tempo di quaresima\nSalterio: prima settimana", "preghiniz": "Lo liberer\u00f2 perch\u00e9 a me si \u00e8 legato,\nlo porr\u00f2 al sicuro, perch\u00e9 ha conosciuto il mio nome.\nMi invocher\u00e0 e io gli dar\u00f2 risposta;\nnell'angoscia io sar\u00f2 con lui,\nlo liberer\u00f2 e lo render\u00f2 glorioso.\nLo sazier\u00f2 di lunghi giorni\ne gli far\u00f2 vedere la mia salvezza.\n<i>(Salmo 91)</i>", "vangelo": "In quel tempo, Ges\u00f9 fu condotto dallo Spirito nel deserto, per essere tentato dal diavolo. Dopo aver digiunato quaranta giorni e quaranta notti, alla fine ebbe fame. Il tentatore gli si avvicin\u00f2 e gli disse: \u00abSe tu sei Figlio di Dio, di' che queste pietre diventino pane\u00bb. Ma egli rispose: \u00abSta scritto: \u201cNon di solo pane vivr\u00e0 l'uomo, ma di ogni parola che esce dalla bocca di Dio\u201d\u00bb.\nAllora il diavolo lo port\u00f2 nella citt\u00e0 santa, lo pose sul punto pi\u00f9 alto del tempio e gli disse: \u00abSe tu sei Figlio di Dio, g\u00e8ttati gi\u00f9; sta scritto infatti: \u201cAi suoi angeli dar\u00e0 ordini a tuo riguardo ed essi ti porteranno sulle loro mani perch\u00e9 il tuo piede non inciampi in una pietra\u201d\u00bb. Ges\u00f9 gli rispose: \u00abSta scritto anche: \u201cNon metterai alla prova il Signore Dio tuo\u201d\u00bb.\nDi nuovo il diavolo lo port\u00f2 sopra un monte altissimo e gli mostr\u00f2 tutti i regni del mondo e la loro gloria e gli disse: \u00abTutte queste cose io ti dar\u00f2 se, gettandoti ai miei piedi, mi adorerai\u00bb. Allora Ges\u00f9 gli rispose: \u00abV\u00e0ttene, satana! Sta scritto infatti: \u201cIl Signore, Dio tuo, adorerai: a lui solo renderai culto\u201d\u00bb.\nAllora il diavolo lo lasci\u00f2, ed ecco degli angeli gli si avvicinarono e lo servivano.", "medita": "Ges\u00f9, dopo il Battesimo nel Giordano, ha preso definitiva coscienza di essere \u201cil Figlio di Dio, l'Amato\u201d. Lo Spirito adesso lo attira nel deserto perch\u00e9 sia tentato come furono tentati i suoi avi durante l'Esodo. Il Signore ha circa trent'anni e attraverso la preghiera costante e il dialogo intimo con il Padre \u00e8 stato preparato alla sua missione. Ges\u00f9, vero Dio e vero Uomo, non si tira indietro e affronta le tentazioni affinch\u00e9 la \u00a0vittoria lo apra ad una vita straordinaria come \u201cFiglio Amato\u201d e come Maestro.\nLe sue tre \u00a0risposte alla tentazione sono per noi preziose: vivere della Parola di Dio come nutrimento quotidiano indispensabile per la vita; farsi figli del Padre con umilt\u00e0 affidandosi al Suo progetto \u00a0per una vita felice e in pienezza; la libert\u00e0 donataci \u00a0dal Padre lo fa Signore unico della nostra vita e ci \u00a0ridona un'identit\u00e0.\nSenza una risposta alla sua fame di Verit\u00e0, alla fame di Dio, l'uomo non pu\u00f2 essere salvato. Dunque l'uomo diventa fonte di amore se si mette a servizio, affidandosi a Dio, sentendo nel cuore di essere figlio di un \u00a0Padre attento e amorevole.", "riflettere": "Il Signore Ges\u00f9 ha vinto per noi le tentazioni che affrontiamo quotidianamente; ecco che durante il trascorrere del giorno possiamo riconoscerle e, affidandoci a Lui, vincerle!", "preghfin": "Per il resto, attingete forza nel Signore e nel vigore della sua potenza.\nRivestitevi dell'armatura di Dio, per poter resistere alle insidie del diavolo.\nLa nostra battaglia infatti non \u00e8 contro creature di sangue e di carne,\nma contro i Principati e le Podest\u00e0,\ncontro i dominatori di questo mondo di tenebra,\ncontro gli spiriti del male che abitano nelle regioni celesti.\n<i>(Lettera agli Efesini 6, 10--12)</i>"}