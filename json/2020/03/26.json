{"day": 26, "month": 3, "year": 2020, "weekday": 4, "date_str": "gioved\u00ec 26 marzo 2020", "quotes": "Es 32,7-14; Sal 105", "quote_vangelo": "secondo Giovanni (5,31-47)", "curatore": "una francescana secolare in cammino", "prevangelo": "", "indications": "", "preghiniz": "Gioisca il cuore di chi cerca il Signore,\ncercate il Signore e la Sua potenza,\ncercate sempre il Suo Volto.\n<i>(Salmo 105)</i>", "vangelo": "In quel tempo, Ges\u00f9 disse ai Giudei: \u00abSe fossi io a testimoniare di me stesso, la mia testimonianza non sarebbe vera. C'\u00e8 un altro che d\u00e0 testimonianza di me, e so che la testimonianza che egli d\u00e0 di me \u00e8 vera.\nVoi avete inviato dei messaggeri a Giovanni ed egli ha dato testimonianza alla verit\u00e0. Io non ricevo testimonianza da un uomo; ma vi dico queste cose perch\u00e9 siate salvati. Egli era la lampada che arde e risplende, e voi solo per un momento avete voluto rallegrarvi alla sua luce.\nIo per\u00f2 ho una testimonianza superiore a quella di Giovanni: le opere che il Padre mi ha dato da compiere, quelle stesse opere che io sto facendo, testimoniano di me che il Padre mi ha mandato. E anche il Padre, che mi ha mandato, ha dato testimonianza di me. Ma voi non avete mai ascoltato la sua voce n\u00e9 avete mai visto il suo volto, e la sua parola non rimane in voi; infatti non credete a colui che egli ha mandato.\nVoi scrutate le Scritture, pensando di avere in esse la vita eterna: sono proprio esse che danno testimonianza di me. Ma voi non volete venire a me per avere vita.\nIo non ricevo gloria dagli uomini. Ma vi conosco: non avete in voi l'amore di Dio. Io sono venuto nel nome del Padre mio e voi non mi accogliete; se un altro venisse nel proprio nome, lo accogliereste. E come potete credere, voi che ricevete gloria gli uni dagli altri, e non cercate la gloria che viene dall'unico Dio?\nNon crediate che sar\u00f2 io ad accusarvi davanti al Padre; vi \u00e8 gi\u00e0 chi vi accusa: Mos\u00e8, nel quale riponete la vostra speranza. Se infatti credeste a Mos\u00e8, credereste anche a me; perch\u00e9 egli ha scritto di me. Ma se non credete ai suoi scritti, come potrete credere alle mie parole?\u00bb.", "medita": "I giudei hanno accusato Ges\u00f9 per la guarigione del paralitico alla piscina di Betsat\u00e0 nel giorno di sabato; Egli \u00a0risponde con fervore, mettendoli di fronte al fatto che essi non hanno ancora capito nulla, perch\u00e9 non vogliono vedere e rifiutano di ascoltare. Lo fa perch\u00e9 li ama. Analizzando il loro comportamento e le loro parole, Ges\u00f9 cerca di far capire loro chi Egli sia e perch\u00e9 \u00e8 venuto tra il suo popolo. All'inizio della sua missione il Battista lo aveva annunciato come la Verit\u00e0, ma loro non avevano capito. Adesso lo testimoniano le opere che il Padre gli ha dato da compiere e testimoniano che Dio lo ha mandato tra gli uomini per la loro salvezza. Non solo le opere, ma il Padre stesso, nel tempo, ha dato testimonianza del Figlio al suo popolo, ma esso non ha \u00a0saputo ascoltare le \u00a0Scritture che annunziano il Salvatore. La Sua parola dona nutrimento e vita, ma essi non la vogliono \u00a0riconoscere \u00a0perch\u00e9 in loro non c'\u00e8 l'Amore per Dio: essi hanno solo desiderio di ricevere gloria gli uni dagli altri, mentre il Signore offre l'occasione di far esperienza diretta \u00a0di Lui per scoprire \u00a0la vera Gloria che viene dall'unico Dio.\nIl Signore parla nella verit\u00e0 non per \u00a0accusare quelle persone \u00a0di fronte al Padre, ma per sottolineare che sono le \u00a0Scritture che hanno \u00a0preparato l'incontro con Lui qui e ora: Mos\u00e8 stesso ha scritto di Lui, del Cristo. Infatti se non credono in ci\u00f2 che di sacro \u00e8 scritto, come possono ora credere alle parole di Ges\u00f9? \u00a0E noi come ci poniamo di fronte a questa analisi, noi che oggi ascoltiamo il Vangelo e sappiamo chi \u00e8 Ges\u00f9? Dio rende continuamente testimonianza del Figlio Suo nel nostro cuore e le opere che il Signore compie nella vita \u00a0di ognuno di noi \u00a0ci mettono il desiderio di coinvolgerci nel \u00a0Suo Amore, per farci protagonisti della nostra storia? Chi accoglie la parola di Dio in s\u00e9, accoglie la testimonianza del Padre e l'amore per il Suo Figlio Ges\u00f9 che si rende visibile ai nostri occhi, nella nostra vita. Non siamo mai soli, quel Dio delle \u00a0Scritture \u00e8 qui presente in mezzo a noi.", "riflettere": "Ancora oggi \u00a0la Parola ci parla dell'Amore di Ges\u00f9 \u00a0per gli uomini: siamo capaci di accoglierlo totalmente nella nostra vita? Abbiamo voglia di fare esperienza di Lui?", "preghfin": "Come Cristo ha compiuto la redenzione attraverso la povert\u00e0 e le persecuzioni,\ncos\u00ec pure la Chiesa \u00e8 chiamata a prendere la stessa via\nper comunicare agli uomini i frutti della salvezza.\nLa Chiesa non \u00e8 costituita per cercare la gloria della terra,\nbens\u00ec per diffondere, anche con il suo esempio, l'umilt\u00e0 e l'abnegazione.\n<i>(Lumen Gentium 8)</i>"}