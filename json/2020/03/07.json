{"day": 7, "month": 3, "year": 2020, "weekday": 6, "date_str": "sabato 7 marzo 2020", "quotes": "Dt 26,16-19; Sal 118", "quote_vangelo": "secondo Matteo (5,43-48)", "curatore": "una francescana secolare in cammino", "prevangelo": "", "indications": "Santa Perpetua e Felicita", "preghiniz": "Beato chi \u00e8 integro nella sua via e \u00a0cammina nella legge del Signore.\nBeato chi custodisce i suoi insegnamenti e \u00a0lo cerca con tutto il cuore.\nTu hai promulgato i tuoi precetti perch\u00e9 siano osservati interamente.\nSiano stabili le mie vie nel custodire i tuoi decreti.\nTi loder\u00f2 con cuore sincero, non abbandonarmi mai.\n<i>(Salmo 118)</i>", "vangelo": "In quel tempo, Ges\u00f9 disse ai suoi discepoli: \u00abAvete inteso che fu detto: \u201cAmerai il tuo prossimo\u201d e odierai il tuo nemico. Ma io vi dico: amate i vostri nemici e pregate per quelli che vi perseguitano, affinch\u00e9 siate figli del Padre vostro che \u00e8 nei cieli; egli fa sorgere il suo sole sui cattivi e sui buoni, e fa piovere sui giusti e sugli ingiusti.\nInfatti, se amate quelli che vi amano, quale ricompensa ne avete? Non fanno cos\u00ec anche i pubblicani? E se date il saluto soltanto ai vostri fratelli, che cosa fate di straordinario? Non fanno cos\u00ec anche i pagani? Voi, dunque, siate perfetti come \u00e8 perfetto il Padre vostro celeste\u00bb.", "medita": "Ges\u00f9 \u00e8 sul monte tra le folle e dopo le Beatitudini prosegue a parlare loro e ai suoi discepoli. Egli esprime ci\u00f2 che \u00a0ha maturato nei suoi dialoghi con il Padre, concetti che vuole condividere. Il Signore trasmette contenuti, porta la sua esperienza, si mette a confronto con la vita, perch\u00e9 si \u00e8 fatto toccare dalla vita; per questo ha autorit\u00e0 il suo insegnamento. \u201cAmerai il prossimo tuo\u201d, anche se \u00e8 un nemico, Lui lo ha sperimentato e lo sperimenta ogni giorno. Per l'ebreo amare il prossimo voleva dire amare solo quelli del suo popolo, ma pensare di amare il proprio nemico era contro ogni logica umana, uno scandalo! Nel paradosso dell'amore per i nemici Ges\u00f9 vuol risolvere le relazioni rotte dallo spirito di divisione per renderci capaci di recuperare il prossimo, che \u00e8 stato nemico, in una rinnovata relazione fraterna. Umanamente siamo \u00a0portati a rispondere con \u201cocchio per occhio\u201d, facendo diventare moto perpetuo lo scontro e l'odio come forma di difesa. Ci\u00f2 che ci offre Ges\u00f9 \u00e8 opporsi al male con l'amore. La compassione per l'altro fa comprendere quello che lo ha reso nemico per guardarlo come un fratello che ha bisogno di cura e \u00a0di essere amato. \u00a0Amare i nemici, offrire l'altra guancia a chi mi percuote, rompe una \u201clogica umana\u201d che stupisce, sconcerta il nemico, per una \u201clogica divina\u201d che lo pu\u00f2 trasformare da nemico a fratello. Una dinamica che pu\u00f2 trasformare pensiero e azione per un mondo nuovo.", "riflettere": "Prego mai per i miei nemici? Domando a Dio di colmarli di bene, di benedizioni, augurando loro di diventare creature nuove?", "preghfin": "Dice il Signore: \u201cAmate i vostri nemici e fate del bene a quelli che vi odiano\ne pregate per quelli che vi perseguitano e vi calunniano\u201d.\nInfatti, veramente ama il suo nemico\ncolui che non si duole per l'ingiuria che quello gli fa,\nma brucia nel suo intimo per l'amore di \u00a0Dio,\na monito del peccato dell'anima di lui.\nEgli dimostri con le opere il suo amore.\n<i>(San Francesco di Assisi, </i>Fonti Francescane<i>\u2014Ammonizione IX)</i>"}