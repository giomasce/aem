{"day": 6, "month": 3, "year": 2020, "weekday": 5, "date_str": "venerd\u00ec 6 marzo 2020", "quotes": "Ez 18,21-28; Sal 129", "quote_vangelo": "secondo Matteo (5,20-26)", "curatore": "una francescana secolare in cammino", "prevangelo": "", "indications": "", "preghiniz": "Cos\u00ec dice il Signore Dio: \u201cSe il malvagio si allontana da tutti i peccati che ha commesso\ne osserva tutte le mie leggi e agisce con giustizia e rettitudine, egli vivr\u00e0, non morir\u00e0.\nNessuna delle colpe commesse sar\u00e0 pi\u00f9 ricordata,\nma vivr\u00e0 per la giustizia che ha praticato.\nForse che io ho piacere della morte del malvagio\u2014oracolo del Signore\u2014\no piuttosto che desista dalla sua condotta e viva?\n<i>(Ezechiele 18, 21--23)</i>", "vangelo": "In quel tempo, Ges\u00f9 disse ai suoi discepoli: \u00abSe la vostra giustizia non superer\u00e0 quella degli scribi e dei farisei, non entrerete nel regno dei cieli.\nAvete inteso che fu detto agli antichi: \u201cNon ucciderai\u201d; chi avr\u00e0 ucciso dovr\u00e0 essere sottoposto al giudizio. Ma io vi dico: chiunque si adira con il proprio fratello dovr\u00e0 essere sottoposto al giudizio. Chi poi dice al fratello: \u201cStupido\u201d, dovr\u00e0 essere sottoposto al sin\u00e8drio; e chi gli dice: \u201cPazzo\u201d, sar\u00e0 destinato al fuoco della Ge\u00e8nna.\nSe dunque tu presenti la tua offerta all'altare e l\u00ec ti ricordi che tuo fratello ha qualche cosa contro di te, lascia l\u00ec il tuo dono davanti all'altare, va' prima a riconciliarti con il tuo fratello e poi torna a offrire il tuo dono.\nMettiti presto d'accordo con il tuo avversario mentre sei in cammino con lui, perch\u00e9 l'avversario non ti consegni al giudice e il giudice alla guardia, e tu venga gettato in prigione. In verit\u00e0 io ti dico: non uscirai di l\u00e0 finch\u00e9 non avrai pagato fino all'ultimo spicciolo!\u00bb.", "medita": "\u201cVa' prima a riconciliarti con tuo fratello\u201d vuol dire: metti pace tra te stesso e l'altro, fratello o nemico che sia, ed \u00e8 allora che potrai partecipare alla novit\u00e0 del Vangelo, diventare nuova creatura. Ges\u00f9 ammonisce i suoi perch\u00e9 possano aderire alla nuova Legge, e quel \u201cNon uccidere\u201d non si limita all'atto estremo, ma si allarga all'offesa e ai cattivi pensieri verso i fratelli. Papa Francesco sostiene che \u201cnon amare \u00e8 il primo passo per uccidere e non uccidere \u00e8 il primo passo per amare\u201d. \u00a0Un bravo sacerdote mi ha indicato il modo per non uccidere: \u201cpensare amando\u201d sin dall'inizio del \u00a0giorno, sempre! Se i nostri pensieri sono nell'amore per gli altri e per il creato, riusciamo a vedere nel fratello le cose buone e mettiamo in movimento la misericordia di Dio. La nostra esistenza cos\u00ec sar\u00e0 ricolma di grazia e la pace si espander\u00e0 intorno a noi e contager\u00e0 le persone che viviamo. \u00a0Riuscire a riconciliarsi con chi ha qualcosa contro di te \u00e8 davvero estremo: fa sperimentare una gioia sublime!", "riflettere": "Beati quelli che perdonano per il Tuo Amore. (San Francesco d'Assisi)", "preghfin": "La vita umana ha bisogno di amore.\nE qual \u00e8 l'amore autentico?\n\u00c8 quello che Cristo ci ha mostrato, cio\u00e8 la misericordia.\nL'amore di cui non possiamo fare a meno \u00e8 quello che perdona,\nche accoglie chi ci ha fatto del male.\nNessuno di noi pu\u00f2 sopravvivere senza misericordia,\ntutti abbiamo bisogno del perdono.\nQuindi, se uccidere significa distruggere, sopprimere, eliminare qualcuno,\nallora non uccidere vorr\u00e0 dire curare, valorizzare, includere. E anche perdonare.\n<i>(Papa Francesco)</i>"}