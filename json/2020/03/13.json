{"day": 13, "month": 3, "year": 2020, "weekday": 5, "date_str": "venerd\u00ec 13 marzo 2020", "quotes": "Gn 37,3-4.12-13a.17b-28; Sal 104", "quote_vangelo": "secondo Matteo (21,33-43.45-46)", "curatore": "una francescana secolare in cammino", "prevangelo": "", "indications": "", "preghiniz": "O Dio onnipotente e misericordioso,\nconcedi ai tuoi fedeli di essere intimamente purificati\ndall'impegno penitenziale della quaresima\nper giungere con spirito nuovo alle prossime feste di Pasqua.\n<i>(dalla liturgia)</i>", "vangelo": "In quel tempo, Ges\u00f9 disse ai capi dei sacerdoti e agli anziani del popolo: \u00abAscoltate un'altra parabola: c'era un uomo che possedeva un terreno e vi piant\u00f2 una vigna. La circond\u00f2 con una siepe, vi scav\u00f2 una buca per il torchio e costru\u00ec una torre. La diede in affitto a dei contadini e se ne and\u00f2 lontano.\nQuando arriv\u00f2 il tempo di raccogliere i frutti, mand\u00f2 i suoi servi dai contadini a ritirare il raccolto. Ma i contadini presero i servi e uno lo bastonarono, un altro lo uccisero, un altro lo lapidarono.\nMand\u00f2 di nuovo altri servi, pi\u00f9 numerosi dei primi, ma li trattarono allo stesso modo. Da ultimo mand\u00f2 loro il proprio figlio dicendo: \u201cAvranno rispetto per mio figlio!\u201d. Ma i contadini, visto il figlio, dissero tra loro: \u201cCostui \u00e8 l'erede. Su, uccidiamolo e avremo noi la sua eredit\u00e0!\u201d. Lo presero, lo cacciarono fuori dalla vigna e lo uccisero.\nQuando verr\u00e0 dunque il padrone della vigna, che cosa far\u00e0 a quei contadini?\u00bb. Gli risposero: \u00abQuei malvagi, li far\u00e0 morire miseramente e dar\u00e0 in affitto la vigna ad altri contadini, che gli consegneranno i frutti a suo tempo\u00bb.\nE Ges\u00f9 disse loro: \u00abNon avete mai letto nelle Scritture: \u201cLa pietra che i costruttori hanno scartato \u00e8 diventata la pietra d'angolo; questo \u00e8 stato fatto dal Signore ed \u00e8 una meraviglia ai nostri occhi\u201d? Perci\u00f2 io vi dico: a voi sar\u00e0 tolto il regno di Dio e sar\u00e0 dato a un popolo che ne produca i frutti\u00bb.\nUdite queste parabole, i capi dei sacerdoti e i farisei capirono che parlava di loro. Cercavano di catturarlo, ma ebbero paura della folla, perch\u00e9 lo considerava un profeta.", "medita": "La vigna piantata su \u00a0un terreno \u00e8 la vigna ideale, circondata da una siepe, con una buca per il torchio e una torre. La vigna \u00e8 amata e curata e mi fa pensare al creato, desiderato, progettato e realizzato da Dio e del quale l'uomo fa parte. Dio ce l'ha dato in usufrutto, non \u00e8 di nostra propriet\u00e0: abbiamo il compito di curarlo, perch\u00e9 dia frutto.\nL'uomo invece cosa ha fatto? Ha pensato che la terra e il creato fossero sua propriet\u00e0 e invece di rispettare, custodire e coltivare con amore, ha saccheggiato e distrutto senza rispettare il diritto di usufrutto che gli aveva donato Dio. Inoltre, non solo l'uomo si \u00e8 dimenticato volutamente di Dio e del Figlio Suo, ma anche di s\u00e9 stesso e della fine indegna che far\u00e0 se continuer\u00e0 a vivere rinnegando il suo ruolo di creatura. La vigna mi fa pensare alla vita di ogni uomo, desiderata, progettata e realizzata dal Signore per amore. In origine \u00e8 perfetta, ma l'uomo ha la libert\u00e0 di decidere, se viverla come un dono di Dio o come un diritto dove \u00a0egoismo e \u00a0sopraffazione diventano le caratteristiche predominanti.\nEppure Ges\u00f9 cita il salmo 118 per ricordarci che anche se Dio viene scartato, rifiutato dagli uomini, ucciso\u2026 Lui sar\u00e0 sempre la pietra d'angolo, la pietra sulla quale si fonda tutta la nostra storia e \u201csar\u00e0 sempre una meraviglia ai nostri occhi\u201d!\n\u201cDio infatti ha tanto amato il mondo da dare Suo Figlio unigenito perch\u00e9 chiunque crede in Lui non muoia, ma abbia la vita eterna. Dio non ha mandato il Figlio nel mondo per giudicare il mondo, ma perch\u00e9 il mondo si salvi per mezzo di Lui\u201d (Gv 3, 16--17).", "riflettere": "Abbiano inoltre rispetto per le altre creature, animate e inanimate, che \u201cdell'Altissimo portano significazione\u201d e si sforzino di passare dalla tentazione di sfruttamento al francescano concetto di fratellanza universale. (San Francesco di Assisi, Regola\u2014La forma di vita, art. 18)", "preghfin": "Nell'attesa della vita eterna, ci uniamo\nper farci carico di questa casa che ci \u00e8 stata affidata,\nsapendo che ci\u00f2 che di buono vi \u00e8 in essa verr\u00e0 assunto nella festa del cielo.\nInsieme a tutte le creature, camminiamo su questa terra cercando Dio,\nperch\u00e9 \u201cse il mondo ha un principio ed \u00e8 stato creato,\ncerca chi ha creato, cerca chi gli ha dato inizio,\ncolui che \u00e8 il suo creatore\u201d(Basilio Magno).\nCamminiamo cantando!\nChe le nostre lotte e la nostra preoccupazione per questo pianeta\nnon ci tolgano la gioia della speranza.\n<i>(Papa Francesco, </i>Laudato si'<i> 244)</i>"}