{"day": 14, "month": 3, "year": 2020, "weekday": 6, "date_str": "sabato 14 marzo 2020", "quotes": "Mic 7,14-15.18-20; Sal 102", "quote_vangelo": "secondo Luca (15,1-3.11-32)", "curatore": "una francescana secolare in cammino", "prevangelo": "", "indications": "", "preghiniz": "Benedici il Signore anima mia, quanto \u00e8 in me benedica il Tuo Santo nome.\nBenedici il Signore anima mia, non dimenticare tutti i suoi benefici.\n<i>(Salmo 102)</i>", "vangelo": "In quel tempo, si avvicinavano a lui tutti i pubblicani e i peccatori per ascoltarlo. I farisei e gli scribi mormoravano dicendo: \u00abCostui accoglie i peccatori e mangia con loro\u00bb. Ed egli disse loro questa parabola: \u00abUn uomo aveva due figli. Il pi\u00f9 giovane dei due disse al padre: \u201cPadre, dammi la parte di patrimonio che mi spetta\u201d. Ed egli divise tra loro le sue sostanze.\nPochi giorni dopo, il figlio pi\u00f9 giovane, raccolte tutte le sue cose, part\u00ec per un paese lontano e l\u00e0 sperper\u00f2 il suo patrimonio vivendo in modo dissoluto. Quando ebbe speso tutto, sopraggiunse in quel paese una grande carestia ed egli cominci\u00f2 a trovarsi nel bisogno. Allora and\u00f2 a mettersi al servizio di uno degli abitanti di quella regione, che lo mand\u00f2 nei suoi campi a pascolare i porci. Avrebbe voluto saziarsi con le carrube di cui si nutrivano i porci; ma nessuno gli dava nulla.\nAllora ritorn\u00f2 in s\u00e9 e disse: \u201cQuanti salariati di mio padre hanno pane in abbondanza e io qui muoio di fame! Mi alzer\u00f2, andr\u00f2 da mio padre e gli dir\u00f2: Padre, ho peccato verso il Cielo e davanti a te; non sono pi\u00f9 degno di essere chiamato tuo figlio. Trattami come uno dei tuoi salariati\u201d. Si alz\u00f2 e torn\u00f2 da suo padre.\nQuando era ancora lontano, suo padre lo vide, ebbe compassione, gli corse incontro, gli si gett\u00f2 al collo e lo baci\u00f2.\nIl figlio gli disse: \u201cPadre, ho peccato verso il Cielo e davanti a te; non sono pi\u00f9 degno di essere chiamato tuo figlio\u201d. Ma il padre disse ai servi: \u201cPresto, portate qui il vestito pi\u00f9 bello e fateglielo indossare, mettetegli l'anello al dito e i sandali ai piedi. Prendete il vitello grasso, ammazzatelo, mangiamo e facciamo festa, perch\u00e9 questo mio figlio era morto ed \u00e8 tornato in vita, era perduto ed \u00e8 stato ritrovato\u201d. E cominciarono a far festa.\nIl figlio maggiore si trovava nei campi. Al ritorno, quando fu vicino a casa, ud\u00ec la musica e le danze; chiam\u00f2 uno dei servi e gli domand\u00f2 che cosa fosse tutto questo. Quello gli rispose: \u201cTuo fratello \u00e8 qui e tuo padre ha fatto ammazzare il vitello grasso, perch\u00e9 lo ha riavuto sano e salvo\u201d. Egli si indign\u00f2, e non voleva entrare.\nSuo padre allora usc\u00ec a supplicarlo. Ma egli rispose a suo padre: \u201cEcco, io ti servo da tanti anni e non ho mai disobbedito a un tuo comando, e tu non mi hai mai dato un capretto per far festa con i miei amici. Ma ora che \u00e8 tornato questo tuo figlio, il quale ha divorato le tue sostanze con le prostitute, per lui hai ammazzato il vitello grasso\u201d. Gli rispose il padre: \u201cFiglio, tu sei sempre con me e tutto ci\u00f2 che \u00e8 mio \u00e8 tuo; ma bisognava far festa e rallegrarsi, perch\u00e9 questo tuo fratello era morto ed \u00e8 tornato in vita, era perduto ed \u00e8 stato ritrovato\u201d\u00bb.", "medita": "Il Padre misericordioso\u2014la Debolezza del Padre \u00e8 la debolezza dell'amore. Il Padre non lascia trasparire il suo dispiacere per la decisione del figlio minore, rispetta la sua libert\u00e0 e lo lascia partire con l'eredit\u00e0 anticipata. Tutta quella ricchezza, quel tesoro ricevuto viene portato fuori dalla casa paterna, per cercare la libert\u00e0 e \u00a0quindi la \u00a0felicit\u00e0. Ma l'eredit\u00e0 viene sperperata, buttata via senza la consapevolezza del valore profondo di quel tesoro. Questo figlio \u00e8 stato viziato dall'amore e si sente in diritto di farsi dio di se stesso. Quando l'uomo rinnega il Padre e si fa dio di se stesso, vive una vita di inferno. \u201cAllora torn\u00f2 in s\u00e9\u201d: fino a quel momento era fuori di s\u00e9, il suo sguardo era rivolto a desideri minimi. Ritornare in s\u00e9 \u00a0vuol dire convertire il proprio cuore, desiderare di ritornare a ci\u00f2 che si \u00e8 veramente. Questo figlio si guarda da fuori come ad uno specchio e non si piace, ma torna in s\u00e9 per convenienza, perch\u00e9 non ha alternative: questa \u00e8 l'unica soluzione per non morire. Tornare a casa e ammettere di aver sbagliato per convenienza ci fa capire che la sua conversione non \u00e8 ancora iniziata. Il Padre che lo aspetta da sempre, lo vede da lontano e gli corre incontro\u2026 questo padre mostra tutta la sua debolezza; s\u00ec, ha un debole per questo \u00a0figlio che lo ha rinnegato. Ges\u00f9 a casa di Levi risponde: \u201cNon sono i sani che hanno bisogno del medico, ma i malati; non sono venuto a chiamare i giusti, ma i peccatori\u201d. Ed \u00e8 la debolezza d'amore del Padre che converte il figlio, \u00e8 nell'abbraccio del Padre che il figlio, sicuramente \u00a0spiazzato e sorpreso, inizia la sua trasformazione, il suo ritornare in s\u00e9. \u00a0Guardandosi dentro riprende in mano la sua vita. Il figlio maggiore non \u00e8 migliore di questo: \u00a0\u00e8 rimasto a casa, si comporta molto umanamente, senza amore. In lui non c'\u00e8 gioia e soprattutto non c'\u00e8 la gioia per il ritorno del fratello perch\u00e9 non ha compreso la bellezza dell'amore di suo padre. E ancora questo padre non si preoccupa di mostrare la sua debolezza d'amore: esce ad implorare il figlio maggiore, lo supplica di entrare a far festa con lui! Dio Padre ci invita ogni giorno al suo banchetto, ci viene a cercare, ci implora come figli ritrovati, rischiando anche di essere rifiutato. Un Padre che da tutto se stesso ai suoi figli. Quella debolezza \u00e8 la misericordia e la misericordia \u00e8 l'onnipotenza dell'Amore.", "riflettere": "Chi sono io? Quale fratello scopro di essere\u2026 forse tutti e due? E il \u00a0Padre? Comprendo tutto l'amore di quel Padre?", "preghfin": "Quali \u00a0fratelli e sorelle della penitenza, in virt\u00f9 della loro vocazione,\nsospinti dalla dinamica del Vangelo,\nconformino il loro modo di pensare e di agire a quello di Cristo\nmediante un radicale mutamento interiore\nche lo stesso Vangelo designa con il nome di conversione,\nla quale, per la umana fragilit\u00e0, deve essere attuata ogni giorno.\nIn questo cammino di rinnovamento, il sacramento della riconciliazione\n\u00e8 segno privilegiato della misericordia del Padre e sorgente di grazia.\n<i>(Regola dell'Ordine Francescano Secolare\u2014Forma di Vita, art. 7)</i>"}