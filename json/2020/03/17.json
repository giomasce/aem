{"day": 17, "month": 3, "year": 2020, "weekday": 2, "date_str": "marted\u00ec 17 marzo 2020", "quotes": "Dn 3,25.34-43; Sal 24", "quote_vangelo": "secondo Matteo (18,21-35)", "curatore": "una francescana secolare in cammino", "prevangelo": "", "indications": "", "preghiniz": "Io ti invoco mio Dio: dammi risposta,\nvolgi a me l'orecchio e ascolta la mia preghiera.\nCustodiscimi, o Signore, come pupilla degli occhi,\nproteggimi all'ombra delle tue ali.\n<i>(dalla liturgia)</i>", "vangelo": "In quel tempo, Pietro si avvicin\u00f2 a Ges\u00f9 e gli disse: \u00abSignore, se il mio fratello commette colpe contro di me, quante volte dovr\u00f2 perdonargli? Fino a sette volte?\u00bb. E Ges\u00f9 gli rispose: \u00abNon ti dico fino a sette volte, ma fino a settanta volte sette.\nPer questo, il regno dei cieli \u00e8 simile a un re che volle regolare i conti con i suoi servi. Aveva cominciato a regolare i conti, quando gli fu presentato un tale che gli doveva diecimila talenti. Poich\u00e9 costui non era in grado di restituire, il padrone ordin\u00f2 che fosse venduto lui con la moglie, i figli e quanto possedeva, e cos\u00ec saldasse il debito. Allora il servo, prostrato a terra, lo supplicava dicendo: \u201cAbbi pazienza con me e ti restituir\u00f2 ogni cosa\u201d. Il padrone ebbe compassione di quel servo, lo lasci\u00f2 andare e gli condon\u00f2 il debito.\nAppena uscito, quel servo trov\u00f2 uno dei suoi compagni, che gli doveva cento denari. Lo prese per il collo e lo soffocava, dicendo: \u201cRestituisci quello che devi!\u201d. Il suo compagno, prostrato a terra, lo pregava dicendo: \u201cAbbi pazienza con me e ti restituir\u00f2\u201d. Ma egli non volle, and\u00f2 e lo fece gettare in prigione, fino a che non avesse pagato il debito.\nVisto quello che accadeva, i suoi compagni furono molto dispiaciuti e andarono a riferire al loro padrone tutto l'accaduto. Allora il padrone fece chiamare quell'uomo e gli disse: \u201cServo malvagio, io ti ho condonato tutto quel debito perch\u00e9 tu mi hai pregato. Non dovevi anche tu aver piet\u00e0 del tuo compagno, cos\u00ec come io ho avuto piet\u00e0 di te?\u201d. Sdegnato, il padrone lo diede in mano agli aguzzini, finch\u00e9 non avesse restituito tutto il dovuto. Cos\u00ec anche il Padre mio celeste far\u00e0 con voi se non perdonerete di cuore, ciascuno al proprio fratello\u00bb.", "medita": "Nella parabola quel re, preso da compassione per il suo servo, gli condona un grosso debito. Ma quello stesso servo, non avendo compreso ci\u00f2 che ha ricevuto, non si comporta nello stesso modo con il fratello debitore. La misericordia di Dio \u00e8 infinita, ma dobbiamo riconoscerla perch\u00e9 nasca in noi spontaneamente il desiderio di perdonare. Ed \u00e8 nella restituzione che si concretizza la misericordia di Dio, verso di noi e per coloro che abbiamo perdonato, per liberarci. Nella libert\u00e0 sperimentiamo una gioia nuova che ci mette in comunione con coloro che abbiamo perdonato.\nPerdonare infinitamente? \u00c8 tanto \u00a0difficile perdonare una volta, come \u00e8 possibile poterlo fare senza misura, senza limiti! Se comprendiamo che siamo sempre debitori verso il Signore che \u00e8 morto per liberarci dal male, potremo accogliere con fiducia la sua proposta di vita.\nCome si fa a perdonare? Cercando di far s\u00ec che la Parola di Dio ci trasformi. Il salmo di oggi \u00e8 la preghiera dell'uomo che anela a Dio, come figlio, e \u00a0desidera imparare: \u201cFammi conoscere Signore le tue vie, insegnami i tuoi pensieri, guidami nella tua fedelt\u00e0 e istruiscimi, perch\u00e9 sei tu il Dio della mia salvezza. Ricordati Signore della tua misericordia e del tuo amore, che \u00e8 da sempre. Ricordati di me nella tua misericordia per la tua bont\u00e0, Signore. Buono e retto il Signore indica ai peccatori la via giusta, guida i poveri in spirito secondo giustizia. Insegna ai poveri in spirito la sua via\u201d.\nSe riusciremo a mantenere l'umilt\u00e0 e la piccolezza, il Signore potr\u00e0 \u00a0lentamente, ma inesorabilmente educarci ad accogliere la Sua parola, rispettando sempre i nostri tempi.\nDio \u00a0perdona per primo e senza misura, perch\u00e9 io, perdonato da Lui, possa perdonare mio fratello senza limiti.", "riflettere": "Il Signore, al momento della resa dei conti, non guarder\u00e0 quanto abbiamo pregato, fatto elemosina o a quante volte siamo stati a Messa, ma a quanto abbiamo perdonato. Perch\u00e9 perdonare ci apre alla realt\u00e0 della vita eterna, gi\u00e0 qui ed ora. Perdonare pu\u00f2 sorprendere colui che \u00e8 stato perdonato \u00a0tanto da decidere di cambiare vita, di convertirsi. Lo abbiamo mai sperimentato?", "preghfin": "Quali portatori di pace e memori che essa va costruita continuamente,\nricerchino le vie dell'unit\u00e0 e delle fraterne intese,\nattraverso il dialogo, fiduciosi nella presenza del germe divino\nche \u00e8 nell'uomo e nella potenza trasformatrice dell'amore e del perdono.\nMessaggeri di perfetta letizia in ogni circostanza,\nsi sforzino di portare agli altri la gioia e la speranza.\n<i>(Regola dell'Ordine Francescano Secolare, art. 19)</i>"}