{"day": 15, "month": 3, "year": 2020, "weekday": 7, "date_str": "domenica 15 marzo 2020", "quotes": "Es 17,3-7; Sal 94; Rm 5,1-2.5-8", "quote_vangelo": "secondo Giovanni (4,5-42)", "curatore": "una francescana secolare in cammino", "prevangelo": "Riportiamo la forma breve del Vangelo di oggi", "indications": "Salterio: terza settimana", "preghiniz": "O Dio, tu sei il mio Dio, all'aurora io ti cerco,\ndi te ha sete l'anima mia, a te anela la mia carne,\ncome terra deserta, arida, senz'acqua.\n<i>(Salmo 62)</i>", "vangelo": "In quel tempo, Ges\u00f9 giunse a una citt\u00e0 della Samar\u00eca chiamata Sicar, vicina al terreno che Giacobbe aveva dato a Giuseppe suo figlio: qui c'era un pozzo di Giacobbe. Ges\u00f9 dunque, affaticato per il viaggio, sedeva presso il pozzo. Era circa mezzogiorno. Giunge una donna samaritana ad attingere acqua. Le dice Ges\u00f9: \u00abDammi da bere\u00bb. I suoi discepoli erano andati in citt\u00e0 a fare provvista di cibi. Allora la donna samaritana gli dice: \u00abCome mai tu, che sei giudeo, chiedi da bere a me, che sono una donna samaritana?\u00bb. I Giudei infatti non hanno rapporti con i Samaritani.\nGes\u00f9 le risponde: \u00abSe tu conoscessi il dono di Dio e chi \u00e8 colui che ti dice: \u201cDammi da bere!\u201d, tu avresti chiesto a lui ed egli ti avrebbe dato acqua viva\u00bb. Gli dice la donna: \u00abSignore, non hai un secchio e il pozzo \u00e8 profondo; da dove prendi dunque quest'acqua viva? Sei tu forse pi\u00f9 grande del nostro padre Giacobbe, che ci diede il pozzo e ne bevve lui con i suoi figli e il suo bestiame?\u00bb.\nGes\u00f9 le risponde: \u00abChiunque beve di quest'acqua avr\u00e0 di nuovo sete; ma chi berr\u00e0 dell'acqua che io gli dar\u00f2, non avr\u00e0 pi\u00f9 sete in eterno. Anzi, l'acqua che io gli dar\u00f2 diventer\u00e0 in lui una sorgente d'acqua che zampilla per la vita eterna\u00bb. \u00abSignore \u2013 gli dice la donna \u2013, dammi quest'acqua, perch\u00e9 io non abbia pi\u00f9 sete e non continui a venire qui ad attingere acqua. Vedo che tu sei un profeta! I nostri padri hanno adorato su questo monte; voi invece dite che \u00e8 a Gerusalemme il luogo in cui bisogna adorare\u00bb. Ges\u00f9 le dice: \u00abCredimi, donna, viene l'ora in cui n\u00e9 su questo monte n\u00e9 a Gerusalemme adorerete il Padre. Voi adorate ci\u00f2 che non conoscete, noi adoriamo ci\u00f2 che conosciamo, perch\u00e9 la salvezza viene dai Giudei. Ma viene l'ora \u2013 ed \u00e8 questa \u2013 in cui i veri adoratori adoreranno il Padre in spirito e verit\u00e0: cos\u00ec infatti il Padre vuole che siano quelli che lo adorano. Dio \u00e8 spirito, e quelli che lo adorano devono adorare in spirito e verit\u00e0\u00bb. Gli rispose la donna: \u00abSo che deve venire il Messia, chiamato Cristo: quando egli verr\u00e0, ci annuncer\u00e0 ogni cosa\u00bb. Le dice Ges\u00f9: \u00abSono io, che parlo con te\u00bb.\nMolti Samaritani di quella citt\u00e0 credettero in lui. E quando i Samaritani giunsero da lui, lo pregavano di rimanere da loro ed egli rimase l\u00e0 due giorni. Molti di pi\u00f9 credettero per la sua parola e alla donna dicevano: \u00abNon \u00e8 pi\u00f9 per i tuoi discorsi che noi crediamo, ma perch\u00e9 noi stessi abbiamo udito e sappiamo che questi \u00e8 veramente il salvatore del mondo\u00bb.", "medita": "\u00c8 mezzogiorno, Ges\u00f9 \u00a0affaticato dal viaggio si ferma al pozzo di Sicar, in Samaria, luogo di controversie \u00a0e di eresie. Il Signore \u00e8 al pozzo e aspetta. L\u00e0 una donna va ad attingere acqua; \u00e8 una donna delusa dalla vita, senza aspettative, ferita dagli errori vissuti. \u00c8 Lui che si rivolge a lei per primo, ha sete e le chiede dell'acqua. A una donna, una straniera. Inizia un dialogo tra loro; lei non comprende le parole di Ges\u00f9, ma \u00a0l'acqua viva che promette il Signore \u00a0seduce la donna, adesso \u00e8 lei che ha sete! Ha sete di un'acqua che disseta in eterno: \u00abSe tu conoscessi il dono di Dio e chi \u00e8 colui che ti dice: \u00a0\u201cDammi da bere!\u201d, \u00a0tu avresti chiesto a lui e lui ti avrebbe dato acqua viva\u00bb.\nIl pozzo di Sicar rappresenta il luogo di incontro con Lui, luogo di conversione. Il Signore ci aspetta l\u00ec, nel nostro deserto, desidera donarci il Suo Spirito nella \u00a0parola viva: cos\u00ec \u00a0si rivela e si fa riconoscere. L'acqua che disseta \u00e8 la sua parola che pu\u00f2 risolvere la nostra vita, che scava dentro \u00a0e ci mette a nudo, che ci fa scoprire i nostri limiti, le nostre infermit\u00e0 e poi ci libera. \u00a0\u201cL'amore di Dio \u00e8 stato riversato nei nostri cuori per mezzo dello Spirito che ci \u00e8 stato dato\u201d (Rm 5, 5) e diventer\u00e0 in ognuno di noi una sorgente d'acqua che zampilla per farci strumento di Dio, perch\u00e9 il Suo amore sia conosciuto da chi lo cerca. \u00a0L'acqua viva \u00a0\u00e8 amore che guarisce, amore che \u00a0nutre e \u00a0che salva\u2026 \u00e8 Ges\u00f9 stesso. Ed \u00e8 Ges\u00f9 che ci mette in comunione con il Padre in una filiale confidenza. Allora l'amore di Lui e il nostro per Lui ci apre al desiderio di adorarlo \u00a0in spirito \u00a0di \u00a0verit\u00e0, cio\u00e8 nella fiducia e nella confidenza.\n\u201cSe uno mi ama, osserver\u00e0 la mia parola e il Padre mio lo amer\u00e0 e noi verremo a lui e prenderemo dimora presso di Lui\u201d (Gv 14, 23).", "riflettere": "Ges\u00f9 si manifesta a questa donna come il Messia, il Cristo, e parla con lei, come a dire: \u201c Non c'\u00e8 pi\u00f9 tempo per rimandare decisioni, questo \u00e8 il tempo della Verit\u00e0!\u201d. Che cosa pu\u00f2 riempire le mie mancanze, che cosa pu\u00f2 colmare la mia sete? Quale invito fa a me il Signore?", "preghfin": "\u201cSe tu conoscessi il dono di Dio!\u201d (Gv 4, 10).\nLa meraviglia della preghiera si rivela proprio l\u00e0,\npresso i pozzi dove andiamo a cercare la nostra acqua:\nl\u00e0 il Cristo viene ad incontrare ogni essere umano,\negli ci cerca per primo ed \u00e8 Lui che ci chiede da bere.\nGes\u00f9 ha sete. La sua domanda sale dalle profondit\u00e0 di Dio che ci desidera.\nChe lo sappiamo o no, la preghiera \u00e8 l'incontro della sete di Dio con la nostra sete,\nDio ha sete che noi abbiamo sete di Lui.\n<i>(Catechismo della Chiesa Cattolica 2560)</i>"}