{"day": 24, "month": 3, "year": 2020, "weekday": 2, "date_str": "marted\u00ec 24 marzo 2020", "quotes": "Ez 47,1-9.12; Sal 45", "quote_vangelo": "secondo Giovanni (5,1-16)", "curatore": "una francescana secolare in cammino", "prevangelo": "", "indications": "", "preghiniz": "Non avete ancora resistito fino al sangue\nnella lotta contro il peccato\ne avete dimenticato l'esortazione a \u00a0voi rivolta come figli:\n\u201cFiglio mio, non disprezzare la correzione del Signore\ne non ti perdere d'animo quando sei ripreso da Lui,\nperch\u00e9 il Signore corregge colui che egli ama\ne percuote chiunque riconosce come figlio\u201d.\n<i>(Lettera agli Ebrei 12, 4--6)</i>", "vangelo": "Ricorreva una festa dei Giudei e Ges\u00f9 sal\u00ec a Gerusalemme. A Gerusalemme, presso la porta delle Pecore, vi \u00e8 una piscina, chiamata in ebraico Betzat\u00e0, con cinque portici, sotto i quali giaceva un grande numero di infermi, ciechi, zoppi e paralitici.\nSi trovava l\u00ec un uomo che da trentotto anni era malato. Ges\u00f9, vedendolo giacere e sapendo che da molto tempo era cos\u00ec, gli disse: \u00abVuoi guarire?\u00bb. Gli rispose il malato: \u00abSignore, non ho nessuno che mi immerga nella piscina quando l'acqua si agita. Mentre infatti sto per andarvi, un altro scende prima di me\u00bb. Ges\u00f9 gli disse: \u00ab\u00c0lzati, prendi la tua barella e cammina\u00bb. E all'istante quell'uomo guar\u00ec: prese la sua barella e cominci\u00f2 a camminare.\nQuel giorno per\u00f2 era un sabato. Dissero dunque i Giudei all'uomo che era stato guarito: \u00ab\u00c8 sabato e non ti \u00e8 lecito portare la tua barella\u00bb. Ma egli rispose loro: \u00abColui che mi ha guarito mi ha detto: \u201cPrendi la tua barella e cammina\u201d\u00bb. Gli domandarono allora: \u00abChi \u00e8 l'uomo che ti ha detto: \u201cPrendi e cammina\u201d?\u00bb. Ma colui che era stato guarito non sapeva chi fosse; Ges\u00f9 infatti si era allontanato perch\u00e9 vi era folla in quel luogo.\nPoco dopo Ges\u00f9 lo trov\u00f2 nel tempio e gli disse: \u00abEcco: sei guarito! Non peccare pi\u00f9, perch\u00e9 non ti accada qualcosa di peggio\u00bb. Quell'uomo se ne and\u00f2 e rifer\u00ec ai Giudei che era stato Ges\u00f9 a guarirlo. Per questo i Giudei perseguitavano Ges\u00f9, perch\u00e9 faceva tali cose di sabato.", "medita": "Ges\u00f9 \u00e8 al tempio di Gerusalemme presso la porta delle Pecore, alla piscina di Betzat\u00e0, che in ebraico vuol dire \u201ccasa della misericordia\u201d, la cui acqua sembra avere propriet\u00e0 taumaturgiche. L\u00e0 stanno storpi, ciechi e paralitici. Il Signore sta qui, nella nostra vita storpia, cieca, paralitica per donare la sua misericordia. Vede un paralitico malato da trentotto anni \u00a0senza speranza, forse \u00a0 arreso alla sua condizione. Dopo trentotto anni l'uomo ha a cuore la sua malattia, ne ha fatto quasi la sua identit\u00e0 ed il compatimento degli altri pu\u00f2 aver condizionato la sua vita. Ges\u00f9 non resiste, il suo amore per l'umanit\u00e0 prende il sopravvento e gli chiede: \u201cVuoi guarire?\u201d. Lo fa \u00a0con ognuno di noi, ancora \u00a0oggi pu\u00f2 arrivare la grazia. \u201cVuoi diventare sano?\u201d \u00e8 una domanda che ci mette di fronte ad una scelta difficile. Il Signore si china sulla vita ferita del paralitico che elude la domanda, che si piange addosso invece di benedire quel momento. Forse non comprende, forse gli torna comodo. \u201cVuoi una vita sana?\u201d\u2014Desiderare una vita sana \u00e8 giusto, ma avere fede che il Signore far\u00e0 il resto ci guarisce. Ges\u00f9 non ascolta la lamentela dell'uomo, va diretto a ci\u00f2 che vuol donare: \u201cAlzati, prendi il tuo lettuccio e cammina. \u00a0Prendi il lettuccio, prendi le conseguenze del tuo peccato, \u00a0e cammina! Il peccato ha sempre delle conseguenze, crea menomazione, infermit\u00e0 e ti ingabbia. \u00a0Prendi \u00a0quel giaciglio e \u00a0da questo momento \u00a0inizier\u00e0 \u00a0una nuova vita, perch\u00e9 Ges\u00f9 guarisce e quel segno di infermit\u00e0 diventer\u00e0 un segno di forza. \u201cCammina!\u201d \u00e8 l'imperativo che mi incoraggia a mettermi in movimento alla ricerca della luce, per attraversarla e scoprire me stesso, scoprire il desiderio di Dio perch\u00e9 diventi il mio desiderio. Che senso ha prendere con s\u00e9 quel giaciglio sporco e vecchio una volta guarito? Quel lettuccio ricorder\u00e0 al paralitico guarito ci\u00f2 che fu, sar\u00e0 una testimonianza, perch\u00e9 quello era diventato la sua casa. Il lettuccio mi ricorder\u00e0 di benedire il Signore per avermi salvato. Dio ha mandato Suo Figlio nel mondo perch\u00e9 prendesse su di s\u00e9 tutti i peccati e donasse la redenzione, entrando nelle conseguenze del nostro peccato, per trarne il bene: questo \u00e8 il grande atto d'Amore.", "riflettere": "Ed io come accolgo, nei momenti pi\u00f9 difficili, quell'invito del Signore: \u201cVuoi guarire?\u201d?", "preghfin": "Non ho certo raggiunto la m\u00e8ta, non sono arrivato alla perfezione;\nma mi sforzo di correre per conquistarla,\nperch\u00e9 anch'io sono stato conquistato da Ges\u00f9 Cristo.\nFratelli, io non ritengo ancora di averla conquistata.\nSo soltanto questo: dimenticando ci\u00f2 che mi sta alle spalle\ne proteso verso ci\u00f2 che mi sta di fronte, corro verso la m\u00e8ta,\nal premio che Dio ci chiama a ricevere lass\u00f9, in Cristo Ges\u00f9.\nTutti noi, che siamo perfetti, dobbiamo avere questi sentimenti;\nse in qualche cosa pensate diversamente, Dio vi illuminer\u00e0 anche su questo.\nIntanto, dal punto a cui siamo arrivati, insieme procediamo.\n<i>(Lettera ai Filippesi 13, 12--15)</i>"}