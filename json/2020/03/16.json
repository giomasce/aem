{"day": 16, "month": 3, "year": 2020, "weekday": 1, "date_str": "luned\u00ec 16 marzo 2020", "quotes": "2Re 5,1-15a; Sal 41-42", "quote_vangelo": "secondo Luca (4,24-30)", "curatore": "una francescana secolare in cammino", "prevangelo": "", "indications": "", "preghiniz": "Come la cerva anela ai corsi d'acqua, cos\u00ec l'anima mia anela a te, o Dio.\nL'anima mia ha sete di Dio, del Dio vivente:\nquando verr\u00f2 e vedr\u00f2 il volto di Dio?\nManda la tua luce e la tua verit\u00e0: siano esse a guidarmi,\nmi conducano alla tua santa montagna, \u00a0alla tua dimora.\n<i>(Salmo 41--42)</i>", "vangelo": "In quel tempo, Ges\u00f9 [cominci\u00f2 a dire nella sinagoga a N\u00e0zaret:] \u00abIn verit\u00e0 io vi dico: nessun profeta \u00e8 bene accetto nella sua patria. Anzi, in verit\u00e0 io vi dico: c'erano molte vedove in Israele al tempo di El\u00eca, quando il cielo fu chiuso per tre anni e sei mesi e ci fu una grande carestia in tutto il paese; ma a nessuna di esse fu mandato El\u00eca, se non a una vedova a Sar\u00e8pta di Sid\u00f3ne. C'erano molti lebbrosi in Israele al tempo del profeta Elis\u00e8o; ma nessuno di loro fu purificato, se non Naam\u00e0n, il Siro\u00bb.\nAll'udire queste cose, tutti nella sinagoga si riempirono di sdegno. Si alzarono e lo cacciarono fuori della citt\u00e0 e lo condussero fin sul ciglio del monte, sul quale era costruita la loro citt\u00e0, per gettarlo gi\u00f9. Ma egli, passando in mezzo a loro, si mise in cammino.", "medita": "Ges\u00f9 \u00e8 sapienza, Ges\u00f9 \u00e8 luce, Ges\u00f9 \u00e8 verit\u00e0! Ma spesso la verit\u00e0 fa male e ci\u00f2 che viene alla luce mette a nudo le nostre incoerenze, ci scruta in profondit\u00e0 e svela i segreti dell'anima che non vogliamo far conoscere, neppure a noi stessi. Scribi e farisei non sanno resistere alla parola \u00a0del Signore, perch\u00e9 smaschera la loro falsit\u00e0, la loro ipocrisia e grettezza. Per questo non possono replicare, n\u00e9 giustificarsi ed \u00e8 il motivo per cui lo vogliono eliminare. Eppure i doni di Dio ci vengono offerti come strumento di salvezza, se sappiamo accoglierli con fede. La Sua parola \u00e8 potente, \u00e8 una forza dinamica che pu\u00f2 trasformare tutto ci\u00f2 che tocca e penetra nelle parti pi\u00f9 inaccessibili di noi stessi. \u00c8 in grado di trasformare il nostro spirito l\u00e0 dove si trovano le nostre convinzioni pi\u00f9 profonde, eliminando ogni concetto sbagliato e sostituendo la menzogna con la verit\u00e0. Il Signore \u00e8 presente in mezzo a noi, opera con la sua parola nella vita dell'uomo e distribuisce i suoi doni a chi mostra di avere un cuore sincero e disponibile alla conversione. Pu\u00f2 raggiungere le profondit\u00e0 del nostro essere per trasformare pensieri, atteggiamenti e abitudini. \u00a0\u201cBeati piuttosto coloro che ascoltano la parola di Dio e la osservano!\u201d (Lc 11, 28).", "riflettere": "L'ascolto della parola di Dio mi interroga, sento il desiderio di lasciarmi svelare per convertire il mio cuore?", "preghfin": "La parola di Dio \u00e8 viva, efficace e pi\u00f9 tagliente di ogni spada a doppio taglio;\nessa penetra fino al punto di divisione dell'anima e dello spirito,\ndelle giunture e delle midolla e scruta i sentimenti e i pensieri del cuore.\nNon v'\u00e8 creatura che possa nascondersi davanti a Lui,\nma tutto \u00e8 nudo e scoperto agli occhi suoi e a Lui dobbiamo rendere conto.\n<i>(Lettera agli Ebrei 4, 12--13)</i>"}