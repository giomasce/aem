{"day": 8, "month": 9, "year": 2020, "weekday": 2, "date_str": "marted\u00ec 8 settembre 2020", "quotes": "Mic 5,1-4a <i>opp</i> Rm 8,28-30; Sal 12", "quote_vangelo": "secondo Matteo (1,1-16.18-23)", "curatore": "Consiglio Diocesano di Azione Cattolica di Pisa, Giovanni Mascellani, Luisa Prodi", "prevangelo": "", "indications": "Nativit\u00e0 della Beata Vergine Maria", "preghiniz": "O Maria Santissima, [\u2026]\nSignora del Cielo e della terra, Regina degli Angeli,\numilmente prostrati Ti veneriamo e ci rallegriamo dell'annuale ricorrenza\ndella tua felicissima nascita.\nTi supplichiamo di venire a nascere nelle anime nostre,\naffinch\u00e9 queste, prese dalla tua amabile dolcezza,\nvivano sempre unite al tuo dolcissimo e amabilissimo Cuore. Amen.", "vangelo": "Genealogia di Ges\u00f9 Cristo figlio di Davide, figlio di Abramo.\nAbramo gener\u00f2 Isacco, Isacco gener\u00f2 Giacobbe, Giacobbe gener\u00f2 Giuda e i suoi fratelli, Giuda gener\u00f2 Fares e Zara da Tamar, Fares gener\u00f2 Esrom, Esrom gener\u00f2 Aram, Aram gener\u00f2 Aminad\u00e0b, Aminad\u00e0b gener\u00f2 Naass\u00f2n, Naass\u00f2n gener\u00f2 Salmon, Salmon gener\u00f2 Booz da Racab, Booz gener\u00f2 Obed da Rut, Obed gener\u00f2 Iesse, Iesse gener\u00f2 il re Davide.\nDavide gener\u00f2 Salomone da quella che era stata la moglie di Ur\u00eca, Salomone gener\u00f2 Roboamo, Roboamo gener\u00f2 Ab\u00eca, Ab\u00eca gener\u00f2 Asaf, Asaf gener\u00f2 Giosafat, Giosafat gener\u00f2 Ioram, Ioram gener\u00f2 Oz\u00eca, Oz\u00eca gener\u00f2 Ioat\u00e0m, Ioat\u00e0m gener\u00f2 Acaz, Acaz gener\u00f2 Ezech\u00eca, Ezech\u00eca gener\u00f2 Manasse, Manasse gener\u00f2 Amos, Amos gener\u00f2 Gios\u00eca, Gios\u00eca gener\u00f2 Iecon\u00eca e i suoi fratelli, al tempo della deportazione in Babilonia.\nDopo la deportazione in Babilonia, Iecon\u00eca gener\u00f2 Salati\u00e8l, Salati\u00e8l gener\u00f2 Zorobabele, Zorobabele gener\u00f2 Abi\u00f9d, Abi\u00f9d gener\u00f2 Eliach\u00ecm, Eliach\u00ecm gener\u00f2 Azor, Azor gener\u00f2 Sadoc, Sadoc gener\u00f2 Achim, Achim gener\u00f2 Eli\u00f9d, Eli\u00f9d gener\u00f2 Ele\u00e0zar, Ele\u00e0zar gener\u00f2 Mattan, Mattan gener\u00f2 Giacobbe, Giacobbe gener\u00f2 Giuseppe, lo sposo di Maria, dalla quale \u00e8 nato Ges\u00f9, chiamato Cristo.\nCos\u00ec fu generato Ges\u00f9 Cristo: sua madre Maria, essendo promessa sposa di Giuseppe, prima che andassero a vivere insieme si trov\u00f2 incinta per opera dello Spirito Santo. Giuseppe suo sposo, poich\u00e9 era uomo giusto e non voleva accusarla pubblicamente, pens\u00f2 di ripudiarla in segreto.\nMentre per\u00f2 stava considerando queste cose, ecco, gli apparve in sogno un angelo del Signore e gli disse: \u00abGiuseppe, figlio di Davide, non temere di prendere con te Maria, tua sposa. Infatti il bambino che \u00e8 generato in lei viene dallo Spirito Santo; ella dar\u00e0 alla luce un figlio e tu lo chiamerai Ges\u00f9: egli infatti salver\u00e0 il suo popolo dai suoi peccati\u00bb.\nTutto questo \u00e8 avvenuto perch\u00e9 si compisse ci\u00f2 che era stato detto dal Signore per mezzo del profeta: \u00abEcco, la vergine concepir\u00e0 e dar\u00e0 alla luce un figlio: a lui sar\u00e0 dato il nome di Emmanuele\u00bb, che significa Dio con noi.", "medita": "Il brano ci dice come venne al mondo Ges\u00f9, che \u00e8 stato fatto per opera dello Spirito Santo. Si mette in evidenza il \u201cS\u00ec\u201d di Maria al progetto del Padre che ci ha donato la salvezza, e si racconta come Giuseppe entra nella storia di Ges\u00f9.\nL' annuncio dell'angelo fa capire a Giuseppe che, con Maria, \u00e8 parte di qualcosa di pi\u00f9 grande rispetto al loro amore umano: sono parte della storia d'amore di Dio per noi.\nIl bambino che \u00e8 generato in lei viene dallo Spirito Santo, ma scopriamo che l'annuncio \u00e8 fatto alla coppia, alla sposa e allo sposo insieme. Dio non ruba spazio alla famiglia, la coinvolge tutta, il giusto e la vergine innamorati. E chiede loro un \u201cS\u00ec\u201d plurale, che diventa creativo perch\u00e9 \u00e8 la somma di due cuori, di molti sogni e moltissima fede.\nIl passo ci fa comprendere come noi entriamo in contatto con Dio. Il dono \u00e8 fatto in Maria da Dio; Giuseppe entra in contatto con Ges\u00f9 per mezzo di Maria; il tutto \u00e8 frutto di una forte fiducia e amore per l'altro, accompagnati da una solida fede in Dio.", "riflettere": "Anche i nostri piccoli \u201cS\u00ec\u201d alla volont\u00e0 di Dio, nella relazione con chi vive accanto a noi, sono portatori di benedizione e di salvezza per noi e per chi verr\u00e0 dopo di noi. La tua vita \u00e8 aperta al progetto di Dio in Te? Come vivi le relazioni in coppia e in famiglia?", "preghfin": "O Vergine nascente,\nsperanza e aurora di salvezza al mondo intero,\nvolgi benigna il tuo sguardo materno a noi tutti,\nqui riuniti per celebrare e proclamare le tue glorie!\nO Vergine fedele,\nche sei stata sempre pronta e sollecita ad accogliere,\nconservare e meditare la Parola di Dio,\nfa' che anche noi, in mezzo alle drammatiche vicende della storia,\nsappiamo mantenere sempre intatta la nostra fede cristiana,\ntesoro prezioso tramandatoci dai Padri!\nO Vergine potente,\nche col tuo piede schiacci il capo del serpente tentatore,\nfa' che realizziamo, giorno dopo giorno, le nostre promesse battesimali,\ncon le quali abbiamo rinunziato a Satana, alle sue opere ed alle sue seduzioni,\ne sappiamo dare al mondo una lieta testimonianza della speranza cristiana.\nO Vergine clemente,\nche hai sempre aperto il tuo cuore materno alle invocazioni dell'umanit\u00e0,\ntalvolta divisa dal disamore ed anche, purtroppo, dall'odio e dalla guerra,\nfa' che sappiamo sempre crescere tutti, secondo l'insegnamento del tuo figlio,\nnell'unit\u00e0 e nella pace, per essere degni figli dell'unico Padre celeste.\nAmen.\n<i>(San Giovanni Paolo II)</i>"}