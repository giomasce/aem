{"day": 3, "month": 9, "year": 2020, "weekday": 4, "date_str": "gioved\u00ec 3 settembre 2020", "quotes": "1Cor 3,18-23; Sal 23", "quote_vangelo": "secondo Luca (5,1-11)", "curatore": "Consiglio Diocesano di Azione Cattolica di Pisa, Giovanni Mascellani, Luisa Prodi", "prevangelo": "Il commento di oggi \u00e8 proposto dal Centro Diocesano per le Vocazioni di Pisa", "indications": "San Gregorio Magno", "preghiniz": "Dio di bont\u00e0 e di misericordia,\nche ci chiedi di collaborare alla tua opera di salvezza,\nmanda numerosi e santi operai per la tua vigna,\nperch\u00e9 alla tua Chiesa non manchino mai\nannunciatori coraggiosi del Vangelo,\nsacerdoti che ti offrano anche con la vita il sacrificio dell'Eucarestia\ne che quali segni splendenti di Cristo buon pastore,\nguidino il tuo popolo sulle strade della carit\u00e0.\nManda il tuo Spirito Santo a rinfrancare il cuore dei giovani,\nperch\u00e9 abbiano il coraggio di dirti S\u00ec quando li chiami al servizio dei fratelli,\nla perseveranza nel seguire Ges\u00f9 anche sulla via della croce\ne la gioia grande di essere nel mondo testimoni del tuo amore.\nO Maria, Madre dei sacerdoti, dona a tutti i membri della Chiesa pisana\nla tua stessa fedelt\u00e0 per testimoniare a tutti\nla gioia che nasce dall'incontro con Cristo\nche vive e regna nei secoli in eterno. Amen.\n<i>(Giovanni Paolo Benotto)</i>", "vangelo": "In quel tempo, mentre la folla gli faceva ressa attorno per ascoltare la parola di Dio, Ges\u00f9, stando presso il lago di Genn\u00e8saret, vide due barche accostate alla sponda. I pescatori erano scesi e lavavano le reti. Sal\u00ec in una barca, che era di Simone, e lo preg\u00f2 di scostarsi un poco da terra. Sedette e insegnava alle folle dalla barca.\nQuando ebbe finito di parlare, disse a Simone: \u00abPrendi il largo e gettate le vostre reti per la pesca\u00bb. Simone rispose: \u00abMaestro, abbiamo faticato tutta la notte e non abbiamo preso nulla; ma sulla tua parola getter\u00f2 le reti\u00bb. Fecero cos\u00ec e presero una quantit\u00e0 enorme di pesci e le loro reti quasi si rompevano. Allora fecero cenno ai compagni dell'altra barca, che venissero ad aiutarli. Essi vennero e riempirono tutte e due le barche fino a farle quasi affondare.\nAl vedere questo, Simon Pietro si gett\u00f2 alle ginocchia di Ges\u00f9, dicendo: \u00abSignore, allont\u00e0nati da me, perch\u00e9 sono un peccatore\u00bb. Lo stupore infatti aveva invaso lui e tutti quelli che erano con lui, per la pesca che avevano fatto; cos\u00ec pure Giacomo e Giovanni, figli di Zebed\u00e8o, che erano soci di Simone. Ges\u00f9 disse a Simone: \u00abNon temere; d'ora in poi sarai pescatore di uomini\u00bb.\nE, tirate le barche a terra, lasciarono tutto e lo seguirono.", "medita": "Ges\u00f9 interviene nella vita quotidiana dei pescatori: Pietro, Andrea, Giacomo, Giovanni, in un momento in cui erano delusi da una lunga notte di fatica ma senza risultato. Ges\u00f9 chiede a Pietro di fare un gesto di fede in Lui: calare di nuovo le reti per la pesca!\nMa Pietro, uomo rozzo e semplice, si fida della parola di Ges\u00f9 e solo la sua barca parte per questa pesca senza speranza\u2026 ma ecco una pesca miracolosa! La rete sta per rompersi per la grande quantit\u00e0 di pesce. Solo allora si muove anche la barca dei soci e tutte e due le barche si riempiono di pesce. In questo momento Pietro e gli altri si accorgono che questo maestro non \u00e8 uno come tanti! Di fronte alla divinit\u00e0 manifestata da Ges\u00f9, Pietro si sente indegno e si riconosce peccatore; si sente a disagio alla presenza di Ges\u00f9, la santit\u00e0 in persona. Ges\u00f9 non fa preferenza di persone e si manifesta a chiunque sia disponibile ad ascoltarlo, fosse anche un rozzo pescatore di carattere difficile. Ci pensa Lui, poi, a trasformare e rendere i suoi seguaci disponibili e coraggiosi. Ges\u00f9 pone la sua Chiesa fra gli uomini: non separata, non privilegiata\u2026 Lui vuole che essa sia una proposta di salvezza che si realizza qui e ora. Lui non ama altri mondi, ma questo mondo, questi uomini! Ama noi che siamo, come quei pescatori, sfiduciati, delusi, increduli, paurosi; ci invita ad avere fede nella sua Parola, perch\u00e9 se vissuta cambia noi stessi e il mondo. E ci\u00f2 che sembrava impossibile diviene possibile!", "riflettere": "O Ges\u00f9, trasformaci in persone docili al tuo invito. Il tuo Spirito sia sempre con noi a renderci pescatori di uomini. Signore, aumenta la nostra fede.", "preghfin": "Offriamo in questa giornata la nostra preghiera\ne le nostre azioni al Signore <i>per la nostra Chiesa locale</i>:\nle nostre parrocchie e la nostra Diocesi.\nA ciascuno Dio ha affidato un compito, un ministero,\nche si manifesta in una vocazione e missione particolare per il bene di tutti.\nInfatti, ogni risposta vocazionale, pur essendo \u201cpersonale\u201d,\n\u00e8 sempre una risposta ecclesiale:\nnasce e si sviluppa dentro la vita della Chiesa,\nnelle nostre comunit\u00e0 parrocchiali,\nnella condivisione e collaborazione reciproca,\nperch\u00e9 solo insieme \u00e8 possibile realizzare\nquell'unit\u00e0 che ci rende un solo Corpo unito a Cristo."}