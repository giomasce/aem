{"day": 12, "month": 9, "year": 2020, "weekday": 6, "date_str": "sabato 12 settembre 2020", "quotes": "1Cor 10,14-22; Sal 115", "quote_vangelo": "secondo Luca (6,43-49)", "curatore": "Consiglio Diocesano di Azione Cattolica di Pisa, Giovanni Mascellani, Luisa Prodi", "prevangelo": "", "indications": "", "preghiniz": "In te, Signore, mi sono rifugiato,\nmai sar\u00f2 deluso;\ndifendimi per la tua giustizia.\nTendi a me il tuo orecchio,\nvieni presto a liberarmi.\nSii per me una roccia di rifugio,\nun luogo fortificato che mi salva.\nPerch\u00e9 mia rupe e mia fortezza tu sei,\nper il tuo nome guidami e conducimi.\n<i>(Salmo 30)</i>", "vangelo": "In quel tempo, Ges\u00f9 disse ai suoi discepoli: \u00abNon vi \u00e8 albero buono che produca un frutto cattivo, n\u00e9 vi \u00e8 d'altronde albero cattivo che produca un frutto buono. Ogni albero infatti si riconosce dal suo frutto: non si raccolgono fichi dagli spini, n\u00e9 si vendemmia uva da un rovo.\nL'uomo buono dal buon tesoro del suo cuore trae fuori il bene; l'uomo cattivo dal suo cattivo tesoro trae fuori il male: la sua bocca infatti esprime ci\u00f2 che dal cuore sovrabbonda.\nPerch\u00e9 mi invocate: \u201cSignore, Signore!\u201d e non fate quello che dico?\nChiunque viene a me e ascolta le mie parole e le mette in pratica, vi mostrer\u00f2 a chi \u00e8 simile: \u00e8 simile a un uomo che, costruendo una casa, ha scavato molto profondo e ha posto le fondamenta sulla roccia. Venuta la piena, il fiume invest\u00ec quella casa, ma non riusc\u00ec a smuoverla perch\u00e9 era costruita bene.\nChi invece ascolta e non mette in pratica, \u00e8 simile a un uomo che ha costruito una casa sulla terra, senza fondamenta. Il fiume la invest\u00ec e subito croll\u00f2; e la distruzione di quella casa fu grande\u00bb.", "medita": "Ges\u00f9 chiude il discorso della montagna con un'immagine molto forte: quella della casa costruita sulla terra che viene spazzata via dal fiume, al contrario di quella costruita sulla roccia che ha fondamenta ben solide. Questa similitudine ci insegna che la nostra vita e le nostre relazioni devono basarsi sull'amore vero, non su un amore di facciata.\nTuttavia, nemmeno la casa costruita sulla roccia \u00e8 del tutto al sicuro: la piena la investe e probabilmente la fa anche barcollare. In effetti, quando ci doniamo completamente agli altri ma questi ci fanno del male, ci sentiamo investiti da una sensazione di solitudine e abbandono. Eppure, come la casa costruita sulla roccia, non crolliamo, perch\u00e9 donare amore vero al prossimo ci porta a stare bene quanto meno con noi stessi, e soprattutto ad avere la consapevolezza che lo stesso amore ci \u00e8 donato dal Signore, che non ci abbandona mai.\nChi invece costruisce relazioni basate sull'ipocrisia e sull'interesse personale \u00e8 destinato a crollare e a rendersi conto che la sua vita non ha fondamenta solide. Del resto, un albero cattivo non pu\u00f2 generare frutti buoni, ma siamo sempre in tempo a convertirci veramente e a scegliere di diventare alberi buoni: il Signore ci attende per costruire il Suo Regno, ed \u00e8 sempre pronto a donarci il Suo amore misericordioso.", "riflettere": "Su quali valori ho basato la mia vita? Sull'amore autentico o sull'ipocrisia? Sono sempre pronto a donarmi agli altri, anche quando non ricevo in cambio lo stesso trattamento? E la mia relazione con Ges\u00f9 si limita all'ascolto o arriva anche alla messa in pratica dei suoi insegnamenti?", "preghfin": "Signore, aiutaci a diffondere\nil frutto buono del tuo amore,\nrendici capaci di convertirci,\ndi amare il prossimo in ogni occasione\ne soprattutto di amare Te,\nche ci sostieni e ci perdoni sempre.\nRendi la nostra fede solida\ne capace di mettere in pratica i tuoi insegnamenti."}