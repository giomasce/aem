{"day": 30, "month": 9, "year": 2020, "weekday": 3, "date_str": "mercoled\u00ec 30 settembre 2020", "quotes": "Gb 9,1-12.14-16; Sal 87", "quote_vangelo": "secondo Luca (9,57-62)", "curatore": "Consiglio Diocesano di Azione Cattolica di Pisa, Giovanni Mascellani, Luisa Prodi", "prevangelo": "", "indications": "San Girolamo", "preghiniz": "Corro per la via dei tuoi comandamenti,\nperch\u00e9 hai dilatato il mio cuore.\nIndicami, Signore, la via dei tuoi decreti\ne la seguir\u00f2 sino alla fine.\nDammi intelligenza, perch\u00e9 io osservi la tua legge\ne la custodisca con tutto il cuore.\nDirigimi sul sentiero dei tuoi comandi,\nperch\u00e9 in esso \u00e8 la mia gioia.\n<i>(Salmo 118)</i>", "vangelo": "In quel tempo, mentre camminavano per la strada, un tale disse a Ges\u00f9: \u00abTi seguir\u00f2 dovunque tu vada\u00bb. E Ges\u00f9 gli rispose: \u00abLe volpi hanno le loro tane e gli uccelli del cielo i loro nidi, ma il Figlio dell'uomo non ha dove posare il capo\u00bb.\nA un altro disse: \u00abSeguimi\u00bb. E costui rispose: \u00abSignore, permettimi di andare prima a seppellire mio padre\u00bb. Gli replic\u00f2: \u00abLascia che i morti seppelliscano i loro morti; tu invece va' e annuncia il regno di Dio\u00bb.\nUn altro disse: \u00abTi seguir\u00f2, Signore; prima per\u00f2 lascia che io mi congedi da quelli di casa mia\u00bb. Ma Ges\u00f9 gli rispose: \u00abNessuno che mette mano all'aratro e poi si volge indietro \u00e8 adatto per il regno di Dio\u00bb.", "medita": "La sequela di Ges\u00f9 chiede di rinunciare alle ricchezze (Mt 19, 21--22), al potere (Lc 22, 25--26), agli stessi affetti (Lc 14, 26). Nel brano di oggi sembra che Ges\u00f9 chieda qualcosa di ancora pi\u00f9 radicale: non avere dove posare il capo significa non avere certezze sul proprio futuro, rinunciare alla pretesa di sentirsi \u201csistemati\u201d, vivendo invece la continua disponibilit\u00e0 alla chiamata di Dio, dovunque essa conduca.\nGes\u00f9 chiede anche una rottura con il passato, con quella parte di noi che \u00e8 un peso morto e che talvolta riaffiora sotto forma di rimpianto, senso di colpa, sfiducia nella possibilit\u00e0 di cambiare in meglio. Non possiamo aspettare di chiudere i conti con il nostro vissuto per aprirci al Signore: siamo chiamati ad annunciare il regno da subito, pur con i nostri difetti e il nostro peccato, e non solo quando ci sentiremo \u201ca posto\u201d.\nSi pu\u00f2 guardare al passato per dolersi di ci\u00f2 che si \u00e8 fatto o per sentirsene appagati: in ambedue i casi si \u00e8 inadatti per il regno di Dio. Perch\u00e9 non siamo noi a dover valutare se il solco che abbiamo tracciato \u00e8 venuto dritto o no: a noi \u00e8 chiesto di sforzarci di fare al meglio la parte che ancora manca e per fare ci\u00f2 dobbiamo guardare avanti (\u201cDimentico del passato e proteso verso il futuro corro verso la m\u00e8ta per arrivare al premio che Dio ci chiama a ricevere lass\u00f9, in Cristo Ges\u00f9\u201d, scrive Paolo nella lettera ai Filippesi). Anche perch\u00e9 siamo certi che il Padrone della messe guarder\u00e0 i nostri solchi, a tratti dritti e a tratti storti, con molta pi\u00f9 misericordia di quanta ne avremmo noi.", "riflettere": "Riesco a presentare al Signore ci\u00f2 che in me \u00e8 morto perch\u00e9 posssa ricevere nuova vita e dare impulso alla corsa verso la m\u00e8ta?", "preghfin": "Mi rivolgo a voi, icone sacre dell'irrequietezza,\nper dirvi che un piccolo segreto di pace ce l'avrei anch'io da confidarvelo.\nA voi, per i quali il fardello pi\u00f9 pesante che dovete trascinare siete voi stessi.\nA voi, che non sapete accettarvi e vi crogiolate nelle fantasie di un vivere diverso.\nA voi, che fareste pazzie per tornare indietro nel tempo e dare un'altra piega all'esistenza.\nA voi, che ripercorrete il passato per riesaminare mille volte\ngli snodi fatali delle scelte che oggi rifiutate.\nA voi, che avete il corpo qui, ma l'anima ce l'avete altrove.\nA voi, che avete imparato tutte le astuzie del \u00abbluff\u00bb,\nperch\u00e9 sapete che anche gli altri si sono accorti della vostra perenne scontentezza,\nma non volete farla pesare su nessuno e la mascherate con un sorriso\nquando, invece, dentro vi sentite morire.\nA voi, che trovate sempre da brontolare su tutto, e non ve ne va mai a genio una,\ne non c'\u00e8 bicchiere d'acqua limpida che non abbia il suo fondiglio di detriti.\nA tutti voi voglio ripetere: non abbiate paura.\nLa sorgente di quella pace, che state inseguendo da una vita,\nmormora freschissima dietro la siepe delle rimembranze presso cui vi siete seduti.\nNon importa che a berne non siate voi. Per adesso, almeno.\nMa se solo siete capaci di indicare agli altri la fontana,\navrete dato alla vostra vita il contrassegno della riuscita pi\u00f9 piena.\nPerch\u00e9 la vostra inquietudine interiore si trasfigurer\u00e0 in \u00abprezzo da pagare\u00bb\nper garantire la pace degli altri.\nO, se volete, non sar\u00e0 pi\u00f9 sete di \u00abcose altre\u00bb,\nma bisogno di quel \u00abtotalmente Altro\u00bb che, solo, pu\u00f2 estinguere ogni ansia di felicit\u00e0.\n<i>(Don Tonino Bello)</i>"}