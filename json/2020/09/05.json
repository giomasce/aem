{"day": 5, "month": 9, "year": 2020, "weekday": 6, "date_str": "sabato 5 settembre 2020", "quotes": "1Cor 4,6b-15; Sal 144", "quote_vangelo": "secondo Luca (6,1-5)", "curatore": "Consiglio Diocesano di Azione Cattolica di Pisa, Giovanni Mascellani, Luisa Prodi", "prevangelo": "", "indications": "", "preghiniz": "Il Signore \u00e8 vicino a chiunque lo invoca,\na quanti lo invocano con sincerit\u00e0.\nAppaga il desiderio di quelli che lo temono,\nascolta il loro grido e li salva.\nIl Signore custodisce tutti quelli che lo amano,\nma distrugge tutti i malvagi.\nCanti la mia bocca la lode del Signore\ne benedica ogni vivente il suo santo nome,\nin eterno e per sempre.\n<i>(Salmo 144)</i>", "vangelo": "Un sabato Ges\u00f9 passava fra campi di grano e i suoi discepoli coglievano e mangiavano le spighe, sfregandole con le mani.\nAlcuni farisei dissero: \u00abPerch\u00e9 fate in giorno di sabato quello che non \u00e8 lecito?\u00bb. Ges\u00f9 rispose loro: \u00abNon avete letto quello che fece Davide, quando lui e i suoi compagni ebbero fame? Come entr\u00f2 nella casa di Dio, prese i pani dell'offerta, ne mangi\u00f2 e ne diede ai suoi compagni, sebbene non sia lecito mangiarli se non ai soli sacerdoti?\u00bb.\nE diceva loro: \u00abIl Figlio dell'uomo \u00e8 signore del sabato\u00bb.", "medita": "Questa bellissima immagine campestre, con Ges\u00f9 e i discepoli che passando tra i campi di grano sfregano e mangiano le spighe, \u00e8 interrotta dalla provocazione dei farisei su ci\u00f2 che \u00e8 lecito o meno fare nel giorno di sabato. Una prospettiva, questa, di chi guarda le cose con l'occhio del giudizio e non con la visione dell'amore. La legge, per quanto giusta, non riempie il cuore, non d\u00e0 la sensazione di essere amato, di aver avuto il dono di Dio che ha aperto una visione nuova sulla nostra vita. Ges\u00f9 ci invita a scoprire la bellezza della libert\u00e0 dei figli, di coloro che si fidano, che si abbandonano a Lui senza la paura di un Dio che giudica o che punisce, ma con la convinzione di un Padre pronto ad aprirci le braccia e ad accompagnarci in ogni momento.", "riflettere": "La mia fede \u00e8 pi\u00f9 attenta a rispettare regole o a far prevalere il dono dell'amore? Quanto riesco a mettere la mia vita nelle braccia del Padre?", "preghfin": "Vorrei saper pregare, vorrei saper chiedere aiuto,\nvorrei saper ringraziare, vorrei saper attendere,\nvorrei saper amare, vorrei saper piangere,\nvorrei sapere quello che non si pu\u00f2 imparare.\nIo non lo so, io non so che sedermi e lasciar entrare Dio\na fare il lavoro al mio posto.\nDio o pi\u00f9 spesso uno dei suoi intermediari:\nla pioggia, la neve, le risate dei bambini.\n<i>(Christian Bobin)</i>"}