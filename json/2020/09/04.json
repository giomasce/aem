{"day": 4, "month": 9, "year": 2020, "weekday": 5, "date_str": "venerd\u00ec 4 settembre 2020", "quotes": "1Cor 4,1-5; Sal 36", "quote_vangelo": "secondo Luca (5,33-39)", "curatore": "Consiglio Diocesano di Azione Cattolica di Pisa, Giovanni Mascellani, Luisa Prodi", "prevangelo": "", "indications": "", "preghiniz": "Confida nel Signore e fa' il bene:\nabiterai la terra e vi pascolerai con sicurezza\nCerca la gioia del Signore:\nesaudir\u00e0 i desideri del tuo cuore.\nAffida al Signore la tua via,\nconfida in lui ed egli agir\u00e0:\nfar\u00e0 brillare come luce la tua giustizia,\nil tuo diritto come il mezzogiorno.\nSta' in silenzio davanti al Signore e spera in lui\nNon irritarti per chi ha successo,\nper l'uomo che trama insidie.\n<i>(Salmo 37)</i>", "vangelo": "In quel tempo, i farisei e i loro scribi dissero a Ges\u00f9: \u00abI discepoli di Giovanni digiunano spesso e fanno preghiere, cos\u00ec pure i discepoli dei farisei; i tuoi invece mangiano e bevono!\u00bb.\nGes\u00f9 rispose loro: \u00abPotete forse far digiunare gli invitati a nozze quando lo sposo \u00e8 con loro? Ma verranno giorni quando lo sposo sar\u00e0 loro tolto: allora in quei giorni digiuneranno\u00bb.\nDiceva loro anche una parabola: \u00abNessuno strappa un pezzo da un vestito nuovo per metterlo su un vestito vecchio; altrimenti il nuovo lo strappa e al vecchio non si adatta il pezzo preso dal nuovo. E nessuno versa vino nuovo in otri vecchi; altrimenti il vino nuovo spaccher\u00e0 gli otri, si spander\u00e0 e gli otri andranno perduti. Il vino nuovo bisogna versarlo in otri nuovi. Nessuno poi che beve il vino vecchio desidera il nuovo, perch\u00e9 dice: \u201cIl vecchio \u00e8 gradevole!\u201d\u00bb.", "medita": "La preghiera, il digiuno sono frutto dell'amore del Signore, non la condizione per riceverlo. Per questo Ges\u00f9 non \u00e8 venuto a darci regole e prescrizioni, ma \u00e8 venuto a cambiare e a dirci che ci\u00f2 che conta \u00e8 il cuore e il cambiamento che riusciamo a fare dentro di noi per mettere Dio al primo posto. Non serve mettere una pezza qua e l\u00e0, bisogna essere in grado di accogliere il dono della rinascita. Non \u00e8 possibile mettere uno spirito nuovo in uomini vecchi; la novit\u00e0 del Vangelo, la Parola che cambia la vita, deve essere accolta da un cuore nuovo. Questa \u00e8 la sfida che Ges\u00f9 ci offre e che offre a tutti indistintamente: accogliere il Signore nelle cose che viviamo tutti i giorni e farlo con la gioia di chi \u00e8 invitato ad una festa di nozze.", "riflettere": "Cerco di vedere Dio nelle situazioni che ogni giorno sono chiamato a vivere? Provo a cambiare gli atteggiamenti \u201cspenti\u201d del mio carattere per accogliere l'altro con un cuore rinnovato?", "preghfin": "E in questo incontro tra il Tutto di Dio e il nulla dell'uomo\nsta la meraviglia pi\u00f9 grande del creato.\n\u00c8 lo sposalizio pi\u00f9 bello\nperch\u00e9 fatto da un Amore gratuito che si dona\ne da un amore gratuito che accetta.\n\u00c8, in fondo, tutta la verit\u00e0 di Dio e dell'uomo.\n<i>(Carlo Carretto)</i>"}