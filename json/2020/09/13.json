{"day": 13, "month": 9, "year": 2020, "weekday": 7, "date_str": "domenica 13 settembre 2020", "quotes": "Sir 27,30-28,7; Sal 102; Rm 14,7-9", "quote_vangelo": "secondo Matteo (18,21-35)", "curatore": "Consiglio Diocesano di Azione Cattolica di Pisa, Giovanni Mascellani, Luisa Prodi", "prevangelo": "", "indications": "Salterio: quarta settimana\nSan Giovanni Crisostomo", "preghiniz": "Benedici il Signore, anima mia,\nquanto \u00e8 in me benedica il suo santo nome.\nBenedici il Signore, anima mia,\nnon dimenticare tanti suoi benefici.\nEgli perdona tutte le tue colpe,\nguarisce tutte le tue malattie;\nsalva dalla fossa la tua vita,\nti corona di grazia e di misericordia.\n<i>(Salmo 102)</i>", "vangelo": "In quel tempo, Pietro si avvicin\u00f2 a Ges\u00f9 e gli disse: \u00abSignore, se il mio fratello commette colpe contro di me, quante volte dovr\u00f2 perdonargli?  Fino a sette volte?\u00bb. E Ges\u00f9 gli rispose: \u00abNon ti dico fino a sette volte, ma fino a settanta volte sette.\nPer questo, il regno dei cieli \u00e8 simile a un re che volle regolare i conti con i suoi servi. Aveva cominciato a regolare i conti, quando gli fu presentato un tale che gli doveva diecimila talenti. Poich\u00e9 costui non era in grado di restituire, il padrone ordin\u00f2 che fosse venduto lui con la moglie, i figli e quanto possedeva, e cos\u00ec saldasse il debito. Allora il servo, prostrato a terra, lo supplicava dicendo: \u201cAbbi pazienza con me e ti restituir\u00f2 ogni cosa\u201d. Il padrone ebbe compassione di quel servo, lo lasci\u00f2 andare e gli condon\u00f2 il debito.\nAppena uscito, quel servo trov\u00f2 uno dei suoi compagni, che gli doveva cento denari. Lo prese per il collo e lo soffocava, dicendo: \u201cRestituisci quello che devi!\u201d. Il suo compagno, prostrato a terra, lo pregava dicendo: \u201cAbbi pazienza con me e ti restituir\u00f2\u201d. Ma egli non volle, and\u00f2 e lo fece gettare in prigione, fino a che non avesse pagato il debito.\nVisto quello che accadeva, i suoi compagni furono molto dispiaciuti e andarono a riferire al loro padrone tutto l'accaduto. Allora il padrone fece chiamare quell'uomo e gli disse: \u201cServo malvagio, io ti ho condonato tutto quel debito perch\u00e9 tu mi hai pregato. Non dovevi anche tu aver piet\u00e0 del tuo compagno, cos\u00ec come io ho avuto piet\u00e0 di te?\u201d. Sdegnato, il padrone lo diede in mano agli aguzzini, finch\u00e9 non avesse restituito tutto il dovuto.\nCos\u00ec anche il Padre mio celeste far\u00e0 con voi se non perdonerete di cuore, ciascuno al proprio fratello\u00bb.", "medita": "Il Vangelo di oggi ci invita a perdonare di cuore i nostri fratelli, che \u00e8 una delle cose pi\u00f9 difficili da fare, perch\u00e9 significa mettere da parte il nostro rancore e il nostro orgoglio, sentimenti che fanno parte della natura umana. Il perdono \u00e8 una dinamica che coinvolge almeno due persone, ovvero chi lo chiede e chi lo dona, e spesso viene associato al dimenticare il torto ricevuto. Ges\u00f9 per\u00f2 non ci chiede di dimenticare, ma di superare ci\u00f2 che ha comportato una rottura con i propri fratelli, e sfruttare questa occasione per crescere nelle relazioni con gli altri e anche con il Signore; poich\u00e9 perdonare significa aver compreso pienamente la conversione che ci propone il Vangelo. Piuttosto il perdono si accompagna con il pentimento, ovvero con il riconoscimento dei propri errori e la capacit\u00e0 di chiedere scusa. Anche questa \u00e8 una cosa difficile, perch\u00e9 comporta fare un passo indietro rispetto a quanto abbiamo detto e fatto, andando anche in questo caso contro il proprio orgoglio. In un certo senso, quindi, il perdono \u00e8 \u201ccontro natura\u201d; ed \u00e8 qui che si pu\u00f2 riconoscere la rivoluzione del Vangelo e degli insegnamenti di Ges\u00f9. Se per\u00f2 ci sforziamo di perdonare e di chiedere perdono, cambiando radicalmente la nostra mentalit\u00e0 e adottando lo stile del Vangelo, saremo senz'altro pi\u00f9 sereni con noi stessi e con gli altri, e potremo contribuire a costruire il Regno dei Cieli.", "riflettere": "Sono capace di perdonare? La mia mentalit\u00e0 si basa sulla logica dell'amore o su quella della vendetta e del rancore? Aspetto che gli altri mi chiedano perdono o riesco a fare un passo indietro sulle mie posizioni (cio\u00e8 un passo avanti verso i miei fratelli)? So riconoscere i miei errori e chiedere perdono?", "preghfin": "Signore Ges\u00f9,\nspesso trovo difficile il perdonare\ne dimenticare il male ricevuto.\nLibera, ti prego, il mio cuore da ogni risentimento\ne rendilo aperto alla riconciliazione.\nTu che sulla Croce hai perdonato\ne hai pregato per i tuoi crocefissori,\ndonami un amore grande come il tuo,\nperch\u00e9 io faccia il primo passo\nverso la riconciliazione e la pace.\nAmen."}