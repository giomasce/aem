{"day": 26, "month": 9, "year": 2020, "weekday": 6, "date_str": "sabato 26 settembre 2020", "quotes": "Qo 11,9-12,8; Sal 89", "quote_vangelo": "secondo Luca (9,43b-45)", "curatore": "Consiglio Diocesano di Azione Cattolica di Pisa, Giovanni Mascellani, Luisa Prodi", "prevangelo": "", "indications": "Consacrazione della Cattedrale di Pisa", "preghiniz": "Tu fai ritornare l'uomo in polvere,\nquando dici: \u00abRitornate, figli dell'uomo\u00bb.\nMille anni, ai tuoi occhi,\nsono come il giorno di ieri che \u00e8 passato,\ncome un turno di veglia nella notte.\nTu li sommergi:\nsono come un sogno al mattino,\ncome l'erba che germoglia;\nal mattino fiorisce e germoglia,\nalla sera \u00e8 falciata e secca.\nInsegnaci a contare i nostri giorni\ne acquisteremo un cuore saggio.\nRitorna, Signore: fino a quando?\nAbbi piet\u00e0 dei tuoi servi!\nSaziaci al mattino con il tuo amore:\nesulteremo e gioiremo per tutti i nostri giorni.\nSia su di noi la dolcezza del Signore, nostro Dio:\nrendi salda per noi l'opera delle nostre mani,\nl'opera delle nostre mani rendi salda.\n<i>(Salmo 26)</i>", "vangelo": "In quel giorno, mentre tutti erano ammirati di tutte le cose che faceva, Ges\u00f9 disse ai suoi discepoli: \u00abMettetevi bene in mente queste parole: il Figlio dell'uomo sta per essere consegnato nelle mani degli uomini\u00bb.\nEssi per\u00f2 non capivano queste parole: restavano per loro cos\u00ec misteriose che non ne coglievano il senso, e avevano timore di interrogarlo su questo argomento.", "medita": "Anche oggi c'\u00e8 un piccolo salto tra il brano che abbiamo letto ieri e quello che ci viene proposto. E, come capiamo dalla prima frase, di nuovo Ges\u00f9 si trova in mezzo ad una folla in visibilio per ci\u00f2 che dice o che fa. In questo caso si tratta di un padre che implora Ges\u00f9 di guarire il suo figlio colpito da epilessia e viene esaudito. Per i discepoli non \u00e8 facile non farsi prendere dalla gloria, in termini tutti umani, che li circonda, e Ges\u00f9 deve nuovamente insistere: \u201cMettetevi bene in mente queste parole!\u201d.\nIl capitolo 9 di Luca, come abbiamo visto, continua ad essere costruito su una continua oscillazione tra l'entusiasmo dei discepoli e gli ammonimenti di Ges\u00f9 a rimanere con i piedi per terra, che rimangono per\u00f2 oscuri. Il Vangelo di oggi dice che i discepoli \u201cnon ne coglievano il senso\u201d: come si fa ad accettare che Ges\u00f9 giochi a fare il guastafeste proprio mentre ci si sta divertendo? Se i segni compiuti dal Signore sono solo dei trucchi da prestigiatore che servono per strappare un po' di applausi, per essere al centro dell'attenzione, \u00e8 difficile confrontarsi con la prospettiva di diventare presto dei perdenti, e di dover camminare lungo la via della croce. L'incomprensione diventa \u201ctimore\u201d, la comunicazione tra Ges\u00f9 ed i discepoli si chiude, e ben presto rimane spazio solo per l'affermazione egoistica: come leggeremo luned\u00ec, l'attenzione dei discepoli verr\u00e0 subito dopo calamitata dalla necessit\u00e0 di stabilire chi \u00e8 pi\u00f9 importante degli altri.", "riflettere": "Se il nostro impegno ecclesiale non \u00e8 disponibile in ogni momento al sacrificio, al passare in secondo piano, all'impegno non celebrato, allora presto diventiamo vanitosi ed egoisti, e non accettiamo di fare niente se non per farci vedere dagli altri.", "preghfin": "Signore,\nnon sempre tu sei al centro del nostro parlare,\ne quando le nostre parole si dimenticano\ndella necessit\u00e0 del servizio disinteressato all'altro,\nallora diventano solo un parlarsi addosso\nper mettere se stessi al centro.\nDonaci una comunicazione umile e mite."}