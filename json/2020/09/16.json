{"day": 16, "month": 9, "year": 2020, "weekday": 3, "date_str": "mercoled\u00ec 16 settembre 2020", "quotes": "1Cor 12,31-13,13; Sal 32", "quote_vangelo": "secondo Luca (7,31-35)", "curatore": "Consiglio Diocesano di Azione Cattolica di Pisa, Giovanni Mascellani, Luisa Prodi", "prevangelo": "", "indications": "Santi Cornelio e Cipriano", "preghiniz": "Lodate il Signore con la cetra,\ncon l'arpa a dieci corde a lui cantate.\nCantate al Signore un canto nuovo,\ncon arte suonate la cetra e acclamate.\nPerch\u00e9 retta \u00e8 la parola del Signore\ne fedele ogni sua opera.\nEgli ama la giustizia e il diritto;\ndell'amore del Signore \u00e8 piena la terra.\nBeata la nazione che ha il Signore come Dio,\nil popolo che egli ha scelto come sua eredit\u00e0.\nSu di noi sia il tuo amore, Signore,\ncome da te noi speriamo.\n<i>(Salmo 32)</i>", "vangelo": "In quel tempo, il Signore disse: \u00abA chi posso paragonare la gente di questa generazione? A chi \u00e8 simile? \u00c8 simile a bambini che, seduti in piazza, gridano gli uni agli altri cos\u00ec: \u201cVi abbiamo suonato il flauto e non avete ballato, abbiamo cantato un lamento e non avete pianto!\u201d.\n\u00c8 venuto infatti Giovanni il Battista, che non mangia pane e non beve vino, e voi dite: \u201c\u00c8 indemoniato\u201d. \u00c8 venuto il Figlio dell'uomo, che mangia e beve, e voi dite: \u201cEcco un mangione e un beone, un amico di pubblicani e di peccatori!\u201d.\nMa la Sapienza \u00e8 stata riconosciuta giusta da tutti i suoi figli\u00bb.", "medita": "Ges\u00f9 osserva divertito un gruppo di bambini che gioca. Alcuni di loro si arrabbiano perch\u00e9 gli altri sono svogliati e non reagiscono alle loro proposte. Questo atteggiamento il Signore lo riconosce anche negli adulti apatici e disillusi. Ges\u00f9 mette a confronto il suo comportamento con quello di Giovanni Battista. Il Signore ama incontrare le persone, specialmente quelle ferite nel cuore, e gli piace mettersi a sedere a tavola con loro. Giovanni ha uno stile pi\u00f9 ascetico: vive nel deserto, digiuna frequentemente. Il Signore sa che per cambiare il cuore delle persone \u00e8 pi\u00f9 importante l'esempio della vita che i discorsi. Eppure gli uomini bollano Ges\u00f9 come un uomo un po' troppo festaiolo, con amicizie discutibili, e Giovanni come un malato di mente. Il Signore critica gli uomini del suo tempo accusandoli di non mettersi in discussione. Appena vedono qualcuno che non si comporta come loro, lo ritengono strano. Non sono disposti minimamente a cambiare una virgola del loro modo di pensare e di vivere. Solo chi ama la Sapienza, chi cerca un senso alla vita, chi \u00e8 in ricerca del Regno di Dio, riconosce nel comportamento di Ges\u00f9 e Giovanni un significato profondo. I santi hanno cercato di far loro i sentimenti di Ges\u00f9 nella loro vita e con il proprio stile. Non c'\u00e8 un santo uguale ad un altro: frati, preti, suore, genitori, medici, insegnanti, bambini, ragazzi\u2026 Ognuno con il suo carattere: riflessivo, timido, estroverso, fumino, paziente, allegro. Non esistono caratteristiche generali dei santi: ognuno ha fatto della sua vita un capolavoro, cercando semplicemente di essere fedele al Signore e a se stesso.", "riflettere": "Riesco a esprimere la mia fede negli ambienti in cui vivo? Sono riuscito a diventare me stesso davanti agli altri e al Signore o rischio di recitare una parte? Mi lascio mettere in discussione da persone che fanno scelte coraggiose o mi limito a giudicare?", "preghfin": "Signore, ti prego,\naiutami a diventare me stesso.\nDonami la tua fantasia,\ndonami il tuo coraggio,\nla tua forza,\nla tua pazienza,\nil tuo umorismo.\nAiutami a cambiare,\naiutami a seguirti,\nfino alla fine."}