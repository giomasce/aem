{"day": 7, "month": 9, "year": 2020, "weekday": 1, "date_str": "luned\u00ec 7 settembre 2020", "quotes": "1Cor 5,1-8; Sal 5", "quote_vangelo": "secondo Luca (6,6-11)", "curatore": "Consiglio Diocesano di Azione Cattolica di Pisa, Giovanni Mascellani, Luisa Prodi", "prevangelo": "", "indications": "", "preghiniz": "Tu non sei un Dio che gode del male,\nnon \u00e8 tuo ospite il malvagio;\ngli stolti non resistono al tuo sguardo.\nTu hai in odio tutti i malfattori,\ntu distruggi chi dice menzogne.\nSanguinari e ingannatori, il Signore li detesta,\nGioiscano quanti in te si rifugiano,\nesultino senza fine,\nProteggili, perch\u00e9 in te si allietino\nquanti amano il tuo nome.\n<i>(Salmo 5)</i>", "vangelo": "Un sabato Ges\u00f9 entr\u00f2 nella sinagoga e si mise a insegnare. C'era l\u00e0 un uomo che aveva la mano destra paralizzata. Gli scribi e i farisei lo osservavano per vedere se lo guariva in giorno di sabato, per trovare di che accusarlo. Ma Ges\u00f9 conosceva i loro pensieri e disse all'uomo che aveva la mano paralizzata: \u00ab\u00c0lzati e mettiti qui in mezzo!\u00bb. Si alz\u00f2 e si mise in mezzo.\nPoi Ges\u00f9 disse loro: \u00abDomando a voi: in giorno di sabato, \u00e8 lecito fare del bene o fare del male, salvare una vita o sopprimerla?\u00bb. E guardandoli tutti intorno, disse all'uomo: \u00abTendi la tua mano!\u00bb. Egli lo fece e la sua mano fu guarita. Ma essi, fuori di s\u00e9 dalla collera, si misero a discutere tra loro su quello che avrebbero potuto fare a Ges\u00f9.", "medita": "Il brano ci presenta Ges\u00f9 che guarisce un uomo dalla mano inaridita. L'evento miracoloso avviene in un contesto di dibattito o controversia: le spighe strappate in giorno di sabato e un'azione di guarigione in giorno di sabato, appunto la mano inaridita. Tra le due discussioni gioca un ruolo cruciale la parola di Ges\u00f9: \u00abIl Figlio dell'uomo \u00e8 signore del sabato\u00bb (6, 5). Restando al nostro brano ci chiediamo: ma qual \u00e8 il significato di questa mano inaridita? \u00c8 simbolo della salvezza dell'uomo, che viene riportato al suo momento originario, quello della creazione. La mano destra, poi, esprime l'agire umano. Ges\u00f9 restituisce a questo giorno della settimana, il sabato, il significato pi\u00f9 profondo: \u00e8 il giorno della letizia, della restaurazione, e non della limitazione. Quello che Ges\u00f9 mostra \u00e8 il sabato messianico e non quello legalistico: le guarigioni che egli opera sono segni del tempo messianico, della restaurazione, della liberazione dell'uomo.\nLa differenza con i farisei sta nel fatto che questi in giorno di sabato non agiscono in base al comandamento dell'amore, che \u00e8 l'essenza della legge. Ges\u00f9, dopo aver ordinato all'uomo di porsi al centro dell'assemblea, formula una domanda decisiva: \u00ab\u00c8 lecito o no guarire in giorno di sabato?\u00bb. Gli spazi per la risposta sono ristretti: guarire o non guarire, ovvero, guarire o distruggere (v. 9). Appare evidente che l'intenzione con cui Ges\u00f9 guarisce di sabato \u00e8 quella di procurare il bene dell'uomo, e in primo luogo di chi \u00e8 ammalato. Questa motivazione d'amore ci invita a riflettere sul nostro comportamento e a fondarlo su quello di Ges\u00f9 che salva. Ges\u00f9 non \u00e8 solo attento alla guarigione del malato, ma \u00e8 interessato anche a quella dei suoi avversari: desidera guarirli dal loro atteggiamento distorto nell'osservare la legge. Osservare il sabato senza risollevare il prossimo dalle sue malattie non \u00e8 conforme al volere di Dio. Per l'evangelista la funzione del sabato \u00e8 quella di fare del bene, salvare, come Ges\u00f9 ha fatto nella sua vita terrena.", "riflettere": "Nei nostri comportamenti prevale una logica giuridica o d'amore? So mettere al centro della mia attenzione e del mio impegno ogni uomo e tutte le sue esigenze? Una volta ristabilita la giustizia del principio riesco ad occuparmi anche dell'uomo che ha travisato il principio?", "preghfin": "Dona a noi Signore un cuore nuovo, che sappia solo te ascoltare,\nsolo te comprendere, solo te desiderare.\nDona a noi Signore un cuore puro che in ogni cosa scopra raggi della tua sapienza e bellezza,\nDona a noi Signore un cuore forte che ti ami con sincerit\u00e0, che ti sia in ogni ora fedele,\nche ogni ostacolo converta in stimolo a maggiormente amarti,\nogni dolore in offerta, ogni azione in amore, ogni grazia in gaudio.\nDona a noi Signore un cuore dolce e grande, come quello di Maria tua Madre;\nun cuore amoroso, che dalla tua carit\u00e0 tragga sorgenti di carit\u00e0 per il prossimo\ne ringraziamento per te, o Dio Padre, o Dio Figlio, o Dio Spirito Santo. Amen.\n<i>(Paolo VI)</i>"}