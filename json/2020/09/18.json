{"day": 18, "month": 9, "year": 2020, "weekday": 5, "date_str": "venerd\u00ec 18 settembre 2020", "quotes": "1Cor 15,12-20; Sal 16", "quote_vangelo": "secondo Luca (8,1-3)", "curatore": "Consiglio Diocesano di Azione Cattolica di Pisa, Giovanni Mascellani, Luisa Prodi", "prevangelo": "", "indications": "", "preghiniz": "Vergine e Madre Maria,\ntu che, mossa dallo Spirito,\nhai accolto il Verbo della vita\nnella profondit\u00e0 della tua umile fede,\ntotalmente donata all'Eterno,\naiutaci a dire il nostro \u201cS\u00ec\u201d\nnell'urgenza, pi\u00f9 imperiosa che mai,\ndi far risuonare la Buona Notizia di Ges\u00f9. [\u2026]\nTu, che rimanesti ferma davanti alla Croce\ncon una fede incrollabile,\ne ricevesti la gioiosa consolazione della risurrezione,\nhai radunato i discepoli nell'attesa dello Spirito\nperch\u00e9 nascesse la Chiesa evangelizzatrice.\n<i>(dall'esortazione apostolica </i>Evangelii gaudium<i>)</i>", "vangelo": "In quel tempo, Ges\u00f9 se ne andava per citt\u00e0 e villaggi, predicando e annunciando la buona notizia del regno di Dio.\nC'erano con lui i Dodici e alcune donne che erano state guarite da spiriti cattivi e da infermit\u00e0: Maria, chiamata Maddalena, dalla quale erano usciti sette dem\u00f2ni; Giovanna, moglie di Cuza, amministratore di Erode; Susanna e molte altre, che li servivano con i loro beni.", "medita": "\u201cGes\u00f9 se ne andava per citt\u00e0 e villaggi\u201d. Nella leggerezza di questa espressione a mio avviso \u00e8 racchiuso un grande insegnamento. Ges\u00f9 non sta fermo e si muove anche in un tempo \u201cordinario\u201d, ovvero non segnato da eventi o localit\u00e0 particolari. L'evangelista non riporta i nomi dei luoghi, ma coglie l'essenza, ovvero che Ges\u00f9 \u00e8 in movimento. Nella ferialit\u00e0 della propria predicazione Lui cammina, viaggia, cerca le persone andando presso di loro, rinunciando alla propria tranquillit\u00e0 per creare l'occasione di un incontro. In quest'opera, non \u00e8 solo. Lo accompagnano i Dodici ed alcune donne che lo hanno gi\u00e0 conosciuto e hanno fatto esperienza della sua forza liberatrice (non a caso Luca indica i nomi e descrive brevemente alcune di loro). Questa \u00e8 un'assemblea di fedeli in cammino, \u00e8 l'immagine di quella \u201cChiesa in uscita\u201d, che si fa prossima agli altri e non aspetta di essere vistata.", "riflettere": "Quante volte esco per <i>andare per citt\u00e0 e villaggi</i>? Ma soprattutto quanto sto con Ges\u00f9?\nSe mi accorgo che qualcuna o qualcuno si sta comportando cos\u00ec, ovvero sta con il Signore per andare incontro agli altri, riesco ad unirmi a loro?", "preghfin": "Vergine e Madre Maria,\nottienici ora un nuovo ardore di risorti\nper portare a tutti il Vangelo della vita\nche vince la morte.\nDacci la santa audacia di cercare nuove strade\nperch\u00e9 giunga a tutti\nil dono della bellezza che non si spegne.\nTu, Vergine dell'ascolto e della contemplazione,\nmadre dell'amore, sposa delle nozze eterne,\nintercedi per la Chiesa, della quale sei l'icona purissima,\nperch\u00e9 mai si rinchiuda e mai si fermi\nnella sua passione per instaurare il Regno. [\u2026]\nMadre del Vangelo vivente,\nsorgente di gioia per i piccoli,\nprega per noi.\nAmen. Alleluia.\n<i>(dall'esortazione apostolica </i>Evangelii gaudium<i>)</i>"}