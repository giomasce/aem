{"day": 27, "month": 9, "year": 2020, "weekday": 7, "date_str": "domenica 27 settembre 2020", "quotes": "Ez 18,25-28; Sal 24; Fil 2,1-11", "quote_vangelo": "secondo Matteo (21,28-32)", "curatore": "Consiglio Diocesano di Azione Cattolica di Pisa, Giovanni Mascellani, Luisa Prodi", "prevangelo": "", "indications": "Salterio: seconda settimana\nSan Vincenzo de' Paoli", "preghiniz": "Fammi conoscere, Signore, le tue vie,\ninsegnami i tuoi sentieri.\nGuidami nella tua verit\u00e0 e istruiscimi,\nperch\u00e9 sei tu il Dio della mia salvezza,\nin te ho sempre sperato.\nRicordati della tua fedelt\u00e0 che \u00e8 da sempre.\nNon ricordare i peccati della mia giovinezza:\nricordati di me nella tua misericordia,\nper la tua bont\u00e0, Signore.\nBuono e retto \u00e8 il Signore,\nla via giusta addita ai peccatori;\nguida gli umili secondo giustizia,\ninsegna ai poveri le sue vie.\n<i>(Salmo 24)</i>", "vangelo": "In quel tempo, Ges\u00f9 disse ai capi dei sacerdoti e agli anziani del popolo: \u00abChe ve ne pare? Un uomo aveva due figli. Si rivolse al primo e disse: \u201cFiglio, oggi va' a lavorare nella vigna\u201d. Ed egli rispose: \u201cNon ne ho voglia\u201d. Ma poi si pent\u00ec e vi and\u00f2. Si rivolse al secondo e disse lo stesso. Ed egli rispose: \u201cS\u00ec, signore\u201d. Ma non vi and\u00f2. Chi dei due ha compiuto la volont\u00e0 del padre?\u00bb. Risposero: \u00abIl primo\u00bb.\nE Ges\u00f9 disse loro: \u00abIn verit\u00e0 io vi dico: i pubblicani e le prostitute vi passano avanti nel regno di Dio. Giovanni infatti venne a voi sulla via della giustizia, e non gli avete creduto; i pubblicani e le prostitute invece gli hanno creduto. Voi, al contrario, avete visto queste cose, ma poi non vi siete nemmeno pentiti cos\u00ec da credergli\u00bb.", "medita": "Ges\u00f9 parla ai \u201ccapi dei sacerdoti e agli anziani del popolo\u201d, ossia a persone colte e istruite, che conoscono la Legge e ne propongono l'interpretazione. Contrappone loro il comportamento dei pubblici peccatori, i pubblicani e le prostitute. Questi ultimi non hanno niente da perdere; di fronte al Signore che chiama ad un cambiamento di vita fanno dapprima fatica ad accettare la radicalit\u00e0 del Vangelo (\u201cNon ne ho voglia!\u201d), ma sono poi in grado di provare pentimento, di non rimanere indifferenti. Non tutti siamo entusiasti di un passo impegnativo, di rivedere la nostra vita e riconoscere cosa non va. Il Signore non pretende una risposta immediata e perfetta, ma la disponibilit\u00e0 a coinvolgere la nostra vita, metterci in discussione, avere il coraggio di abbandonare le nostre certezze.\nChi invece si ritiene gi\u00e0 perfetto e conosce la Legge a memoria corre il rischio di rimanere intrappolato nei sofismi di interpretazione, che si allontanano cos\u00ec tanto dallo spirito originario da poterci mettere dentro tutto ed il contrario di tutto. E allora \u00e8 molto facile usare la parola di Dio come scusa per giustificarsi sempre, per mettere sempre se stessi dalla parte del giusto e gli altri dalla parte del torto.\nSan Vincenzo de' Paoli, del quale oggi celebriamo la memoria liturgica, studi\u00f2 teologia ed interag\u00ec con le massime personalit\u00e0 della Francia del Seicento, ma non perse mai di vista la sua vocazione principale all'assistenza dei malati e dei poveri, per la quale lo ricordiamo tutt'oggi.", "riflettere": "La riflessione teologica non \u00e8 da disprezzare quando avvicina al modo di vedere di Dio, ma non pu\u00f2 sostituirsi ad esso. E lo sguardo di Dio \u00e8 sempre diretto preferenzialmente verso chi soffre.", "preghfin": "Signore, spesso nelle nostre teste\nrimbombano cos\u00ec tante parole vuote\nche non riusciamo neanche a sentire le tue\ne capire ci\u00f2 che ci chiedi di fare.\nPer prima cosa, donaci il silenzio\ne la capacit\u00e0 di ascolto.\nAscoltando i nostri fratelli e le loro difficolt\u00e0\nimpareremo a capire la tua volont\u00e0."}