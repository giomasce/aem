{"day": 25, "month": 9, "year": 2020, "weekday": 5, "date_str": "venerd\u00ec 25 settembre 2020", "quotes": "Qo 3,1-11; Sal 143", "quote_vangelo": "secondo Luca (9,18-22)", "curatore": "Consiglio Diocesano di Azione Cattolica di Pisa, Giovanni Mascellani, Luisa Prodi", "prevangelo": "", "indications": "", "preghiniz": "Benedetto il Signore, mia roccia,\nmio alleato e mia fortezza,\nmio rifugio e mio liberatore,\nmio scudo in cui confido.\nSignore, che cos'\u00e8 l'uomo perch\u00e9 tu l'abbia a cuore?\nIl figlio dell'uomo, perch\u00e9 te ne dia pensiero?\nL'uomo \u00e8 come un soffio,\ni suoi giorni come ombra che passa.\n<i>(Salmo 143)</i>", "vangelo": "Un giorno Ges\u00f9 si trovava in un luogo solitario a pregare. I discepoli erano con lui ed egli pose loro questa domanda: \u00abLe folle, chi dicono che io sia?\u00bb. Essi risposero: \u00abGiovanni il Battista; altri dicono El\u00eca; altri uno degli antichi profeti che \u00e8 risorto\u00bb.\nAllora domand\u00f2 loro: \u00abMa voi, chi dite che io sia?\u00bb. Pietro rispose: \u00abIl Cristo di Dio\u00bb.\nEgli ordin\u00f2 loro severamente di non riferirlo ad alcuno. \u00abIl Figlio dell'uomo \u2013 disse \u2013 deve soffrire molto, essere rifiutato dagli anziani, dai capi dei sacerdoti e dagli scribi, venire ucciso e risorgere il terzo giorno\u00bb.", "medita": "Ieri abbiamo letto delle eco \u201cpubbliche\u201d della predicazione di Ges\u00f9. Oggi invece leggiamo delle risonanze private che si sviluppano all'interno della comunit\u00e0 dei discepoli pi\u00f9 vicini al Maestro. Abbiamo saltato una pericope del Vangelo, quella della moltiplicazione dei pani e dei pesci, un \u201cbagno di folla\u201d in cui \u00e8 facile per Ges\u00f9 lucrare un consenso facile, basato sulla soddisfazione del bisogno immediato di cibo. Un consenso che Ges\u00f9 certamente non cerca e non desidera, e rispetto al quale vuole forse chiarire la sua posizione con i suoi amici pi\u00f9 intimi. Chi \u00e8 veramente per loro Ges\u00f9?\nPietro risponde, e chiaramente non solo a proprio nome: in quanto capo costituito dal Signore a capo della Chiesa, la sua risposta, che in altri Vangeli viene riconosciuta come ispirata dallo Spirito Santo, \u00e8 la risposta che tutta la Chiesa presenta al suo Salvatore. \u201cCristo\u201d significa \u201cunto\u201d, perch\u00e9 con l'olio si ungevano coloro che ricevevano una speciale consacrazione da Dio, come i profeti ed i re. Dunque riconoscere Ges\u00f9 come Cristo significa riconoscerlo come l'uomo da ascoltare per sentire la voce di Dio, da seguire per mettersi sulla strada di Dio e da imitare per diventare simili a Dio.\nMa Ges\u00f9 sa che il fraintendimento \u00e8 facile: essere il Cristo di Dio significa cercare una gloria diversa da quella che il mondo cerca, che \u00e8 la gloria della croce. I discepoli ci metteranno un po' per digerire il boccone, quindi meglio approfittarne per fare un piccolo ripassino: lo stile di Dio non \u00e8 quello dell'appariscenza, dello scandalo, della gloria terrena, ma quello del servizio, fino, se necessario, all'offerta della propria vita. Anche gli apostoli sperimenteranno lo stile della croce una volta che avranno ricevuto la forza dello Spirito Santo.", "riflettere": "Quando professiamo Ges\u00f9 Cristo nostro Signore pensiamo a cosa questo vuol dire? Ci sforziamo profondamente di accogliere i sacrifici che ci vengono chiesti come un'occasione di santificare la nostra vita conformandola a quella di Ges\u00f9?", "preghfin": "Signore, noi crediamo\nche tu sia \u201cil Cristo di Dio\u201d,\nma la nostra fede \u00e8 sempre fragile\ned \u00e8 difficile trasformare queste parole nella nostra vita.\nDonaci ogni giorno il fuoco della Pentecoste,\nperch\u00e9 le parole che sussurriamo appena\ndiventino un urlo di speranza per tutto il mondo."}