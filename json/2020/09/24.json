{"day": 24, "month": 9, "year": 2020, "weekday": 4, "date_str": "gioved\u00ec 24 settembre 2020", "quotes": "Qo 1,2-11; Sal 89", "quote_vangelo": "secondo Luca (9,7-9)", "curatore": "Consiglio Diocesano di Azione Cattolica di Pisa, Giovanni Mascellani, Luisa Prodi", "prevangelo": "", "indications": "", "preghiniz": "Tu fai ritornare l'uomo in polvere,\nquando dici: \u00abRitornate, figli dell'uomo\u00bb.\nMille anni, ai tuoi occhi,\nsono come il giorno di ieri che \u00e8 passato,\ncome un turno di veglia nella notte.\nTu li sommergi:\nsono come un sogno al mattino,\ncome l'erba che germoglia;\nal mattino fiorisce e germoglia,\nalla sera \u00e8 falciata e secca.\nInsegnaci a contare i nostri giorni\ne acquisteremo un cuore saggio.\nRitorna, Signore: fino a quando?\nAbbi piet\u00e0 dei tuoi servi!\nSaziaci al mattino con il tuo amore:\nesulteremo e gioiremo per tutti i nostri giorni.\nSia su di noi la dolcezza del Signore, nostro Dio:\nrendi salda per noi l'opera delle nostre mani,\nl'opera delle nostre mani rendi salda.\n<i>(Salmo 89)</i>", "vangelo": "In quel tempo, il tetr\u00e0rca Erode sent\u00ec parlare di tutti questi avvenimenti e non sapeva che cosa pensare, perch\u00e9 alcuni dicevano: \u00abGiovanni \u00e8 risorto dai morti\u00bb, altri: \u00ab\u00c8 apparso El\u00eca\u00bb, e altri ancora: \u00ab\u00c8 risorto uno degli antichi profeti\u00bb.\nMa Erode diceva: \u00abGiovanni, l'ho fatto decapitare io; chi \u00e8 dunque costui, del quale sento dire queste cose?\u00bb. E cercava di vederlo.", "medita": "La missione che Ges\u00f9 ha affidato ai suoi sta iniziando ad avere una certa eco: la gente ne parla ed inizia a chiedersene il senso; e visto che le guarigioni che operano i discepoli mandati dal Signore non sono cosa di tutti i giorni, si inizia a chiedere se per caso dietro a questo falegname galileo non ci sia qualche personaggio pi\u00f9 noto: Giovanni, Elia, qualche altro profeta. La chiacchiere non rimangono fuori dai palazzi del potere, e giungono alle orecchie di Erode Antipa (il quale non sembra rendersi conto che questo Ges\u00f9 \u00e8 quel bambino che suo padre, Erode il Grande, aveva tentato senza successo di uccidere qualche decina di anni prima, a Betlemme).\nErode Antipa incontra sia Giovanni che Ges\u00f9 nel Vangelo di Luca, e da questi due incontri riusciamo a delineare con una certa precisione la sua personalit\u00e0: Luca ci dice che Erode \u201cascoltava volentieri\u201d Giovanni, e qui si dice che \u201ccerca di vedere\u201d Ges\u00f9. Quindi riscontriamo da parte di Erode un certo interesse verso il messaggio molto particolare portato da questi due uomini. Ma, ahim\u00e8, questo interesse si dimostra tiepido di fronte alle relazioni interessate ed alle trame di potere in cui Erode \u00e8 invischiato: Erode non sapr\u00e0 difendere Giovanni dall'invidia della moglie Erodiade e dalla sua stessa spacconeria, e durante la passione mostrer\u00e0 che vede Ges\u00f9 come nient'altro che un fenomeno da baraccone, per il quale non vale la pena di compromettere i rapporti con gli invasori romani.\nL'atteggiamento di Erode vanta innumerevoli imitazioni nella storia e nella nostra vita di tutti i giorni: se non siamo in grado di fare una scelta radicale nei confronti del messaggio di Ges\u00f9 e della sua giustizia, inevitabilmente le lusinghe della tranquillit\u00e0 ci rendono alleati e collaboratori del potere che uccide gli innocenti.", "riflettere": "Chiediamo continuamente al Signore di preservarci dalla tentazione della tranquillit\u00e0 e del quieto vivere e di prendere attivamente le parti della giustizia.", "preghfin": "All'angelo della Chiesa che \u00e8 a Laodic\u00e8a scrivi:\n\u00abCos\u00ec parla l'Amen, il Testimone degno di fede e veritiero,\nil Principio della creazione di Dio.\nConosco le tue opere: tu non sei n\u00e9 freddo n\u00e9 caldo.\nMagari tu fossi freddo o caldo!\nMa poich\u00e9 sei tiepido, non sei cio\u00e8 n\u00e9 freddo n\u00e9 caldo,\nsto per vomitarti dalla mia bocca.\nTu dici: \u201cSono ricco, mi sono arricchito, non ho bisogno di nulla\u201d.\nMa non sai di essere un infelice, un miserabile, un povero, cieco e nudo\u00bb.\n<i>(Apocalisse 3, 14--17)</i>"}