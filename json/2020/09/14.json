{"day": 14, "month": 9, "year": 2020, "weekday": 1, "date_str": "luned\u00ec 14 settembre 2020", "quotes": "Nm 21,4b-9 <i>opp</i> Fil 2,6-11; Sal 77", "quote_vangelo": "secondo Giovanni (3,13-17)", "curatore": "Consiglio Diocesano di Azione Cattolica di Pisa, Giovanni Mascellani, Luisa Prodi", "prevangelo": "", "indications": "Esaltazione della Santa Croce", "preghiniz": "Ascolta, popolo mio, la mia legge,\nporgi l'orecchio alle parole della mia bocca.\nAprir\u00f2 la mia bocca con una parabola,\nrievocher\u00f2 gli enigmi dei tempi antichi.\nQuando li uccideva, lo cercavano\ne tornavano a rivolgersi a lui,\nricordavano che Dio \u00e8 la loro roccia\ne Dio, l'Altissimo, il loro redentore.\nLo lusingavano con la loro bocca,\nma gli mentivano con la lingua:\nil loro cuore non era costante verso di lui\ne non erano fedeli alla sua alleanza.\nMa lui, misericordioso, perdonava la colpa,\ninvece di distruggere.\nMolte volte trattenne la sua ira\ne non scaten\u00f2 il suo furore.\n<i>(Salmo 77)</i>", "vangelo": "In quel tempo, Ges\u00f9 disse a Nicod\u00e8mo: \u00abNessuno \u00e8 mai salito al cielo, se non colui che \u00e8 disceso dal cielo, il Figlio dell'uomo. E come Mos\u00e8 innalz\u00f2 il serpente nel deserto, cos\u00ec bisogna che sia innalzato il Figlio dell'uomo, perch\u00e9 chiunque crede in lui abbia la vita eterna.\nDio infatti ha tanto amato il mondo da dare il Figlio unigenito, perch\u00e9 chiunque crede in lui non vada perduto, ma abbia la vita eterna.\nDio, infatti, non ha mandato il Figlio nel mondo per condannare il mondo, ma perch\u00e9 il mondo sia salvato per mezzo di lui\u00bb.", "medita": "Cosa ha spinto Ges\u00f9 a morire sulla croce? Nel racconto della Bibbia, Dio ha sempre cercato di stringere un legame forte con gli uomini. I profeti ci insegnano che l'amore di Dio nei confronti dell'umanit\u00e0 \u00e8 un amore passionale, paragonabile all'affetto all'interno di una coppia. Il \u201cCantico dei Cantici\u201d parla di due innamorati che si cercano nel buio della notte, che si desiderano quando sono lontani durante l'inverno, che si abbracciano finalmente quando giungono i primi raggi di sole della primavera. Dio ama ognuno di noi con lo stesso amore passionale. Ma la Bibbia racconta che l'uomo ha rifiutato Dio, non si \u00e8 fidato di Lui e lo ha visto come un nemico da cui fuggire. Con Ges\u00f9, Dio ha mostrato totalmente il suo amore. \u201cNon c'\u00e8 amore pi\u00f9 grande di chi d\u00e0 la sua vita per gli amici\u201d. Sulla croce, il Signore ha donato la sua vita, ha accettato di essere rifiutato, nella speranza che gli uomini credessero al suo amore. Le parole finali del \u201cCantico dei Cantici\u201d si realizzano e si completano sul Calvario: \u201cForte come la morte \u00e8 l'amore\u201d. Nel giorno di Pasqua il Signore dimostra invece che \u201cL'amore \u00e8 pi\u00f9 forte della morte\u201d. Per noi, portare la croce non vuol dire accettare le sofferenze sperando di piacere a Dio. Portare la croce vuol dire amare fino in fondo, sapendo che questo mi porter\u00e0 a soffrire. Amare come Ges\u00f9 vuol dire accettare il rischio di essere rifiutato, di non essere corrisposto. Perdonare come il Signore perdona quelli che lo inchiodano al legno \u00e8 il livello pi\u00f9 alto dell'amore. Perdonare \u00e8 come dire: \u201cTi voglio bene anche se mi hai fatto soffrire. Il mio amore per te va oltre quello che mi hai fatto\u201d.", "riflettere": "Riesco ad affrontare le situazioni che mi creano disagio, preoccupazione, o cerco di evitarle? Quanto mi affido a Dio attraverso la preghiera nei momenti difficili?", "preghfin": "Aiutami a portare la croce,\nquando sar\u00f2 stanco,\nquando mi sembrer\u00e0 inutile,\nquando mi sentir\u00f2 solo.\nAiutami a portare la croce,\nquando avr\u00f2 voglia di scappare,\nquando non capir\u00f2 il senso di quello che faccio.\nFammi sentire, Signore,\nche cammini sempre accanto a me\ne mi aiuti a portarla."}