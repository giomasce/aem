{"day": 29, "month": 9, "year": 2020, "weekday": 2, "date_str": "marted\u00ec 29 settembre 2020", "quotes": "Dn 7,9-10.13-14 <i>opp</i> Ap 12,7-12a; Sal 137", "quote_vangelo": "secondo Giovanni (1,47-51)", "curatore": "Consiglio Diocesano di Azione Cattolica di Pisa, Giovanni Mascellani, Luisa Prodi", "prevangelo": "", "indications": "Santi Michele, Gabriele e Raffaele", "preghiniz": "Alleluia.\nLodate il Signore dai cieli,\nlodatelo nell'alto dei cieli.\nLodatelo, voi tutti, suoi angeli,\nlodatelo, voi tutte, sue schiere.\nLodatelo, sole e luna,\nlodatelo, voi tutte, fulgide stelle.\nLodatelo, cieli dei cieli,\nvoi acque al di sopra dei cieli.\nLodino tutti il nome del Signore,\nperch\u00e9 egli disse e furono creati.\nLi ha stabiliti per sempre,\nha posto una legge che non passa.\n<i>(Salmo 148)</i>", "vangelo": "In quel tempo, Ges\u00f9, visto Natana\u00e8le che gli veniva incontro, disse di lui: \u00abEcco davvero un Israelita in cui non c'\u00e8 falsit\u00e0\u00bb. Natana\u00e8le gli domand\u00f2: \u00abCome mi conosci?\u00bb. Gli rispose Ges\u00f9: \u00abPrima che Filippo ti chiamasse, io ti ho visto quando eri sotto l'albero di fichi\u00bb. Gli replic\u00f2 Natana\u00e8le: \u00abRabb\u00ec, tu sei il Figlio di Dio, tu sei il re d'Israele!\u00bb. Gli rispose Ges\u00f9: \u00abPerch\u00e9 ti ho detto che ti avevo visto sotto l'albero di fichi, tu credi? Vedrai cose pi\u00f9 grandi di queste!\u00bb.\nPoi gli disse: \u00abIn verit\u00e0, in verit\u00e0 io vi dico: vedrete il cielo aperto e gli angeli di Dio salire e scendere sopra il Figlio dell'uomo\u00bb.", "medita": "Ges\u00f9 chiede a Filippo di Betsaida di seguirlo, Filippo incontra Natanaele, suo compaesano, e descrive con parole entusiastiche l'incontro con Ges\u00f9. L'iniziale perplessit\u00e0 di Natanaele (\u201cDa Nazaret pu\u00f2 mai venire qualcosa di buono?\u201d) volge al desiderio di entrare in relazione con questo Maestro, nel momento in cui si sente conosciuto e riconosciuto da lui (\u201cTi ho visto sotto il fico\u2026\u201d) e si conclude con una vera e propria professione di fede (\u201cRabb\u00ec, Figlio di Dio, re di Israele!\u201d).\nGes\u00f9 riporta l'entusiasta Natanaele ad aprire gli occhi non tanto sul Figlio di Dio, ma sul Figlio dell'uomo e sulla sua missione, ancora all'inizio, ancora in divenire, che potr\u00e0 dirsi compiuta solo quando sar\u00e0 ripristinata la pienezza della relazione fra Dio e l'umanit\u00e0: sar\u00e0 allora che tutti vedranno il cielo aperto. E in aggiunta tutti vedranno gli angeli di Dio salire e scendere fra cielo e terra, come nella scala del sogno di Giacobbe (Gn 28, 10--17). Tutti, cio\u00e8, saranno messi in grado di capire come il Padre per mezzo di suoi inviati (angeli) avr\u00e0 attuato in modo definitivo e pieno la sua alleanza con noi. Il primo a scendere questa scala, per poi risalirla nella resurrezione, \u00e8 Ges\u00f9, Figlio di Dio divenuto Figlio dell'uomo. Dopo di lui una moltitudine di creature\u2014alcune delle quali facciamo fatica ad immaginare a causa dei limiti della nostra conoscenza umana\u2014con le quali siamo chiamati a condividere il dono della comunione piena e perfetta.", "riflettere": "L'angelo \u00e8 il messaggero, l'inviato cui Dio ha dato una precisa missione da adempiere in favore di qualcuno. Mi do un po' di tempo per ripensare a quali \u201cangeli\u201d il Signore sta inviando nella mia vita e lo ringrazio per loro. Mi chiedo in che modo io posso diventare sempre pi\u00f9 \u201cangelo\u201d per le persone in mezzo a cui vivo.", "preghfin": "Signore, ci presentiamo a te\ninsieme a Michele, Gabriele e Raffaele,\na tutti i tuoi angeli e a tutti i santi.\nInsegnaci, con il loro aiuto e la loro intercessione,\na cercare la tua volont\u00e0\ne a mettere in pratica quanto ci chiedi,\nper collaborare insieme alla costruzione del tuo Regno."}