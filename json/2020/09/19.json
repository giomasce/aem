{"day": 19, "month": 9, "year": 2020, "weekday": 6, "date_str": "sabato 19 settembre 2020", "quotes": "1Cor 15,35-37.42-49; Sal 55", "quote_vangelo": "secondo Luca (8,4-15)", "curatore": "Consiglio Diocesano di Azione Cattolica di Pisa, Giovanni Mascellani, Luisa Prodi", "prevangelo": "", "indications": "", "preghiniz": "In Dio, di cui lodo la parola,\nnel Signore, di cui lodo la parola,\nin Dio confido, non avr\u00f2 timore:\nche cosa potr\u00e0 farmi un uomo?\nManterr\u00f2, o Dio, i voti che ti ho fatto:\nti render\u00f2 azioni di grazie,\nperch\u00e9 hai liberato la mia vita dalla morte,\ni miei piedi dalla caduta,\nper camminare davanti a Dio\nnella luce dei viventi.\n<i>(Salmo 56)</i>", "vangelo": "In quel tempo, poich\u00e9 una grande folla si radunava e accorreva a lui gente da ogni citt\u00e0, Ges\u00f9 disse con una parabola: \u00abIl seminatore usc\u00ec a seminare il suo seme. Mentre seminava, una parte cadde lungo la strada e fu calpestata, e gli uccelli del cielo la mangiarono. Un'altra parte cadde sulla pietra e, appena germogliata, secc\u00f2 per mancanza di umidit\u00e0. Un'altra parte cadde in mezzo ai rovi e i rovi, cresciuti insieme con essa, la soffocarono. Un'altra parte cadde sul terreno buono, germogli\u00f2 e frutt\u00f2 cento volte tanto\u00bb. Detto questo, esclam\u00f2: \u00abChi ha orecchi per ascoltare, ascolti!\u00bb.\nI suoi discepoli lo interrogavano sul significato della parabola. Ed egli disse: \u00abA voi \u00e8 dato conoscere i misteri del regno di Dio, ma agli altri solo con parabole, affinch\u00e9 vedendo non vedano e ascoltando non comprendano.\nIl significato della parabola \u00e8 questo: il seme \u00e8 la parola di Dio. I semi caduti lungo la strada sono coloro che l'hanno ascoltata, ma poi viene il diavolo e porta via la Parola dal loro cuore, perch\u00e9 non avvenga che, credendo, siano salvati. Quelli sulla pietra sono coloro che, quando ascoltano, ricevono la Parola con gioia, ma non hanno radici; credono per un certo tempo, ma nel tempo della prova vengono meno. Quello caduto in mezzo ai rovi sono coloro che, dopo aver ascoltato, strada facendo si lasciano soffocare da preoccupazioni, ricchezze e piaceri della vita e non giungono a maturazione. Quello sul terreno buono sono coloro che, dopo aver ascoltato la Parola con cuore integro e buono, la custodiscono e producono frutto con perseveranza\u00bb.", "medita": "Pi\u00f9 che sul terreno, vorrei riflettere sul seminatore. A mio avviso pu\u00f2 essere molto interessante fermarsi un momento per immedesimarsi in lui, cercando di percepire la bellezza e la particolarit\u00e0 di tenere in mano un pugno di chicchi.\nQuali sensazioni avr\u00e0 provato nell'atto di allargare il proprio braccio e stendere le sue dita? Forse speranza, timore, attesa, senso di responsabilit\u00e0\u2026 Ogni seme pu\u00f2 diventare una pianta vigorosa e dare frutto o, come dice l'evangelista Luca, non giungere a maturazione per tantissimi motivi.\nAnche noi nella nostra vita siamo dei seminatori. Pensiamo a quanto volte nella nostra giornata abbiamo l'occasione di portare il nostro \u201cchicco\u201d agli altri. \u00c8 davvero una responsabilit\u00e0, e penso che oggi siamo chiamati ad acquisire consapevolezza di questa dimensione.\nUn'ultima considerazione. Ogni buon seminatore \u00e8 chiamato anche ad un lavoro preliminare. Deve scegliere con cura la propria semente: non tutti i semi, infatti, sono ugualmente capaci di germogliare. Ges\u00f9 ci dice chiaramente qual \u00e8 il seme a cui far riferimento: la Parola di Dio.", "riflettere": "Scegliere il seme buono \u00e8 spesso un lavoro lungo e paziente. Anche la capacit\u00e0 di portare agli altri la Parola di Dio deriva da una costante e silenziosa opera di meditazione, preghiera e, a volte, anche studio. Chiediamo al Signore la capacit\u00e0 e l'umilt\u00e0 di colmare le nostre mani di questa semente prima di uscire nei campi\u2026", "preghfin": "O Signore, fa' di me uno strumento della tua pace:\ndove \u00e8 odio, fa' ch'io porti amore,\ndove \u00e8 offesa, ch'io porti il perdono,\ndove \u00e8 discordia, ch'io porti la fede,\ndove \u00e8 l'errore, ch'io porti la Verit\u00e0,\ndove \u00e8 la disperazione, ch'io porti la speranza.\nDove \u00e8 tristezza, ch'io porti la gioia,\ndove sono le tenebre, ch'io porti la luce.\n<i>(San Francesco d'Assisi, </i>Preghiera semplice<i>)</i>"}