{"day": 1, "month": 9, "year": 2020, "weekday": 2, "date_str": "marted\u00ec 1 settembre 2020", "quotes": "1Cor 2,10b-16; Sal 144", "quote_vangelo": "secondo Luca (4,31-37)", "curatore": "Consiglio Diocesano di Azione Cattolica di Pisa, Giovanni Mascellani, Luisa Prodi", "prevangelo": "", "indications": "Tempo ordinario\nSalterio: seconda settimana", "preghiniz": "O Dio, mio re, voglio esaltarti\ne benedire il tuo nome in eterno e per sempre.\nTi voglio benedire ogni giorno,\nlodare il tuo nome in eterno e per sempre.\nGrande \u00e8 il Signore e degno di ogni lode;\nsenza fine \u00e8 la sua grandezza.\nUna generazione narra all'altra le tue opere,\nannuncia le tue imprese.\n<i>(Salmo 144)</i>", "vangelo": "In quel tempo, Ges\u00f9 scese a Caf\u00e0rnao, citt\u00e0 della Galilea, e in giorno di sabato insegnava alla gente. Erano stupiti del suo insegnamento perch\u00e9 la sua parola aveva autorit\u00e0.\nNella sinagoga c'era un uomo che era posseduto da un demonio impuro; cominci\u00f2 a gridare forte: \u00abBasta! Che vuoi da noi, Ges\u00f9 Nazareno? Sei venuto a rovinarci? Io so chi tu sei: il santo di Dio!\u00bb.\nGes\u00f9 gli ordin\u00f2 severamente: \u00abTaci! Esci da lui!\u00bb. E il demonio lo gett\u00f2 a terra in mezzo alla gente e usc\u00ec da lui, senza fargli alcun male.\nTutti furono presi da timore e si dicevano l'un l'altro: \u00abChe parola \u00e8 mai questa, che comanda con autorit\u00e0 e potenza agli spiriti impuri ed essi se ne vanno?\u00bb. E la sua fama si diffondeva in ogni luogo della regione circostante.", "medita": "Nella sinagoga i buoni israeliti erano stupiti del Suo insegnamento perch\u00e9 la Sua parola aveva autorit\u00e0. Ma fra di essi vi erano anche gli indemoniati; oggi noi comuni mortali avremmo difficolt\u00e0 a inquadrare questi fratelli fra i malati o i posseduti. Ci sono gli esorcisti che possono portare un aiuto, come Ges\u00f9 a quei tempi.\nIl demonio, appunto, ubbidendo all'ordine di Ges\u00f9, abbandona colui nel quale aveva abitato\u2014senza fargli alcun male. Ma il demonio non vuole ubbidire all'ordine di tacere. Il Vangelo, con gli esempi che abbiamo letto, ci fa sentire pi\u00f9 di un grido che esce dalla bocca degli indemoniati; sono grida pronunciate appunto dal demonio, che sono altrettante\u2026 professioni di fede. Infatti essi \u201csapevano che lui era il Cristo\u201d e che \u201cGes\u00f9 Nazareno\u201d era \u201cil santo di Dio\u201d. Anzi, pi\u00f9 chiaramente, professano e dicono \u201cTu sei il Figlio di Dio!\u201d.\nAnche noi sappiamo che Ges\u00f9 Nazareno \u00e8 il Cristo, il Santo Figlio di Dio. Ma questo meraviglioso affresco degno di una Cappella Sistina resterebbe tale se Ges\u00f9 non fosse davvero nato da Maria Vergine, non le avesse disubbidito trattenendosi nel Tempio a parlare, se non avesse offerto la propria vita su un legno di Croce e non fosse apparso alle donne ed agli Apostoli per mangiare insieme dopo la Sua resurrezione. In poche parole se Ges\u00f9 non fosse, per ciascuno di noi meschinelli, Via, Verit\u00e0 e Vita. Ce le ha dette Lui, queste poche parole che possono indicarci la direzione giusta, illuminare di luce le ombre degli anfratti del nostro sentiero, e infondere alle nostre gambe la forza di muovere un passo dopo l'altro. Non siamo soli.", "riflettere": "Quali demoni portiamo dentro di noi? Come farli uscire?", "preghfin": "Sii vicino Signore a quanti ti invocano\ne compi la volont\u00e0 di quanti ti temono.\nSostieni quelli che cadono\ne raddrizza quanti sono curvati.\nAmen."}