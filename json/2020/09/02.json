{"day": 2, "month": 9, "year": 2020, "weekday": 3, "date_str": "mercoled\u00ec 2 settembre 2020", "quotes": "1Cor 3,1-9; Sal 32", "quote_vangelo": "secondo Luca (4,38-44)", "curatore": "Consiglio Diocesano di Azione Cattolica di Pisa, Giovanni Mascellani, Luisa Prodi", "prevangelo": "", "indications": "", "preghiniz": "Esultate, o giusti, nel Signore;\nper gli uomini retti \u00e8 bella la lode.\nLodate il Signore con la cetra,\ncon l'arpa a dieci corde a lui cantate.\nCantate al Signore un canto nuovo,\ncon arte suonate la cetra e acclamate,\nperch\u00e9 retta \u00e8 la parola del Signore\ne fedele ogni sua opera.\nEgli ama la giustizia e il diritto;\ndell'amore del Signore \u00e8 piena la terra.\nDalla parola del Signore furono fatti i cieli,\ndal soffio della sua bocca ogni loro schiera.\nCome in un otre raccoglie le acque del mare,\nchiude in riserve gli abissi.\nTema il Signore tutta la terra,\ntremino davanti a lui gli abitanti del mondo,\nperch\u00e9 egli parl\u00f2 e tutto fu creato,\ncomand\u00f2 e tutto fu compiuto.\n<i>(Salmo 33)</i>", "vangelo": "In quel tempo, Ges\u00f9, uscito dalla sinagoga, entr\u00f2 nella casa di Simone. La suocera di Simone era in preda a una grande febbre e lo pregarono per lei. Si chin\u00f2 su di lei, comand\u00f2 alla febbre e la febbre la lasci\u00f2. E subito si alz\u00f2 in piedi e li serviva.\nAl calar del sole, tutti quelli che avevano infermi affetti da varie malattie li condussero a lui. Ed egli, imponendo su ciascuno le mani, li guariva. Da molti uscivano anche dem\u00f2ni, gridando: \u00abTu sei il Figlio di Dio!\u00bb. Ma egli li minacciava e non li lasciava parlare, perch\u00e9 sapevano che era lui il Cristo.\nSul far del giorno usc\u00ec e si rec\u00f2 in un luogo deserto. Ma le folle lo cercavano, lo raggiunsero e tentarono di trattenerlo perch\u00e9 non se ne andasse via. Egli per\u00f2 disse loro: \u00ab\u00c8 necessario che io annunci la buona notizia del regno di Dio anche alle altre citt\u00e0; per questo sono stato mandato\u00bb. E andava predicando nelle sinagoghe della Giudea.", "medita": "Una notte strana, che comincia con un miracolo al letto della suocera di Pietro; la quale si alza, guarita della grande febbre, e si mette a servire Ges\u00f9 e i suoi compagni. Anche noi facciamo esperienza che la febbre, appunto, cresce al calar della sera\u2026\nLa miracolata del vangelo, una volta in piedi, non esce per gridare alle vicine di casa, come quella che aveva ritrovato la dramma smarrita, tutta la sua gioia. Anche lei aveva smarrito qualcosa, la salute, ma \u00e8 il Signore Ges\u00f9 che gliela ha ritrovata e ridata. Allora l'unica cosa da fare \u00e8 servire Lui, che avr\u00e0 fame, essendo sera. Ci si pu\u00f2 chiedere se il suocero di Pietro, nella stesse circostanze della moglie, si sarebbe comportato con la medesima solerzia verso il suo prossimo, ma il discorso ci porterebbe lontano.\nPoi la scena si popola: la voce si sparge e tutti i malati, in mezzo ai quali non mancano gli indemoniati, vengono portati da Ges\u00f9. Lui guarisce i malati e caccia i demoni. Non dorme, ma per tutta la notte si mette al servizio dei fratelli, come hanno fatto i medici che si sono trovati a curare i contagiati dalla pandemia: fino sul far del giorno. Dopo, il Signore vorrebbe ritirarsi ed \u00e8 necessario che metta avanti la vera ragione dei miracoli che fa: essi sono una buona notizia, la notizia del regno di Dio. Anche noi dobbiamo chiedere, oltre che i miracoli, anche l'annuncio del Regno di Dio. Per questo Ges\u00f9 ci \u00e8 stato mandato.", "riflettere": "Il servizio nasce dalla guarigione. Non ci mettiamo al servizio degli altri perch\u00e9 siamo buoni, ma perch\u00e9 siamo stati guariti. Ma per noi c'\u00e8 proporzione tra la grandezza del perdono che abbiamo ricevuto, della guarigione che ci ha salvato, e il servizio che facciamo ai fratelli?", "preghfin": "La tua misericordia Signore venga su di noi.\nTu che plasmi a uno a uno il cuore degli uomini\nsantifica ciascuno di essi.\nE poich\u00e9 i tuoi occhi sono su quelli che ti temono,\ndonaci la pienezza del tuo timore\ne fa' che possiamo contemplare il tuo volto."}