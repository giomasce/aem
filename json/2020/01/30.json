{"day": 30, "month": 1, "year": 2020, "weekday": 4, "date_str": "gioved\u00ec 30 gennaio 2020", "quotes": "2Sam 7,18-19.24-29; Sal 131", "quote_vangelo": "secondo Marco (4,21-25)", "curatore": "Domenico Coviello, Angela Castino", "prevangelo": "", "indications": "", "preghiniz": "Ricordati, Signore, di Davide,\ndi tutte le sue prove,\nquando giur\u00f2 al Signore,\nal Potente di Giacobbe fece voto:\n\u201cNon entrer\u00f2 sotto il tetto della mia casa,\nnon mi stender\u00f2 sul mio giaciglio,\nnon conceder\u00f2 sonno ai miei occhi\nn\u00e9 riposo alle mie palpebre,\nfinch\u00e9 non trovi una sede per il Signore,\nuna dimora per il Potente di Giacobbe\u201d.\n<i>(Salmo 131)</i>", "vangelo": "In quel tempo, Ges\u00f9 diceva [alla folla]: \u00abViene forse la lampada per essere messa sotto il moggio o sotto il letto? O non invece per essere messa sul candelabro? Non vi \u00e8 infatti nulla di segreto che non debba essere manifestato e nulla di nascosto che non debba essere messo in luce. Se uno ha orecchi per ascoltare, ascolti!\u00bb.\nDiceva loro: \u00abFate attenzione a quello che ascoltate. Con la misura con la quale misurate sar\u00e0 misurato a voi; anzi, vi sar\u00e0 dato di pi\u00f9. Perch\u00e9 a chi ha, sar\u00e0 dato; ma a chi non ha, sar\u00e0 tolto anche quello che ha\u00bb.", "medita": "La Parola di Dio chiede di essere ascoltata con attenzione. Ges\u00f9 richiama due volte la folla a saper ascoltare bene ci\u00f2 che dice loro. Il suo linguaggio evocativo procede per parabole, per similitudini, domande retoriche, ma non per evitare precisione o riferimenti chiari bens\u00ec per gettare un seme nel cuore degli uomini del suo tempo e anche nel nostro, a duemila anni di distanza. Un seme che, se accolto, germoglier\u00e0 quando sar\u00e0 il momento. Ges\u00f9 ci sprona: la sua Parola \u00e8 come una lampada, fa luce, schiarisce, svela, manifesta e non lascia angoli nascosti in cui non penetra. Occorre diventare ambiziosi. Sforzarsi di superare lo spirito rinunciatario, timoroso, pigro e ripiegato su se stesso, prigioniero di paure e schemi mentali, amico pi\u00f9 dell'ombra che della luce, il quale, pur creandoci disagio, in fondo ci rassicura che nulla cambier\u00e0, che possiamo starcene tranquilli nella nostra malinconia, tanto il Signore ci vuol bene lo stesso. No. Una lampada non sta sotto il letto: \u00e8 fatta per splendere in tutta la stanza dall'alto di un candelabro ben visibile. Per seguire Ges\u00f9 occorre vivere di luce e non di oscurit\u00e0, di svelamento e non di fuga dalla realt\u00e0. Tutto questo costa impegno, fatica. Ma \u00e8 un prezzo che vale la pena di pagare. Occorre anche desiderare di \u201cavere\u201d, di \u201cpossedere\u201d, di voler diventare ricchi di amore e di vita, perch\u00e9 a chi non ha sar\u00e0 tolto tutto, mentre a chi ha sar\u00e0 dato: la misericordia, la salvezza, un'esistenza radicalmente gioiosa.", "riflettere": "La mia fede \u00e8 ambiziosa, vuole crescere e mettersi in gioco o \u00e8 invece rinunciataria, abitudinaria? Cosa posso fare perch\u00e9 il Signore illumini con la lampada della sua Parola la mia esistenza quotidiana?", "preghfin": "Siamo nelle mani di Dio: una frase fatta, una realt\u00e0 grandiosa.\nUna frase fatta quando non ci credo.\nUna realt\u00e0 grande: se siamo nelle mani di Dio siamo in buone mani.\nSono mani esperte che mi conoscono.\nSono mani capaci, che sanno funzionare.\nSono mani buone, che lavorano solo per il bene.\nCome una madre alza fino a s\u00e9 il bambino, cos\u00ec Dio.\nEssere nelle mani di Dio \u00e8 farsi alzare fino a lui.\n<i>(Don Adriano Valleggi)</i>"}