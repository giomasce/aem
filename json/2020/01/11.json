{"day": 11, "month": 1, "year": 2020, "weekday": 6, "date_str": "sabato 11 gennaio 2020", "quotes": "1Gv 5,5-13; Sal 147", "quote_vangelo": "secondo Luca (5,12-16)", "curatore": "Domenico Coviello, Angela Castino", "prevangelo": "", "indications": "", "preghiniz": "Lodate il Signore:\n\u00e8 bello cantare al nostro Dio,\ndolce \u00e8 lodarlo come a lui conviene.\nIl Signore ricostruisce Gerusalemme,\nraduna i dispersi di Israele.\nRisana i cuori affranti e fascia le loro ferite;\negli conta il numero delle stelle\ne chiama ciascuna per nome.\nGrande \u00e8 il Signore, onnipotente,\nla sua sapienza non ha confini.\nIl Signore sostiene gli umili\nma abbassa fino a terra gli empi.\n<i>(Salmo 147)</i>", "vangelo": "Un giorno, mentre Ges\u00f9 si trovava in una citt\u00e0, ecco, un uomo coperto di lebbra lo vide e gli si gett\u00f2 dinanzi, pregandolo: \u00abSignore, se vuoi, puoi purificarmi\u00bb.\nGes\u00f9 tese la mano e lo tocc\u00f2 dicendo: \u00abLo voglio, sii purificato!\u00bb. E immediatamente la lebbra scomparve da lui. Gli ordin\u00f2 di non dirlo a nessuno: \u00abVa' invece a mostrarti al sacerdote e fa' l'offerta per la tua purificazione, come Mos\u00e8 ha prescritto, a testimonianza per loro\u00bb.\nDi lui si parlava sempre di pi\u00f9, e folle numerose venivano per ascoltarlo e farsi guarire dalle loro malattie. Ma egli si ritirava in luoghi deserti a pregare.", "medita": "C'\u00e8 \u201cun uomo\u201d povero \u201cun giorno\u201d in \u201cuna citt\u00e0\u201d: una situazione ordinaria, al tempo di Ges\u00f9 come oggi. \u00c8 coperto dalla lebbra, la malattia dalla quale tutti fuggono anche perch\u00e9 chi ne \u00e8 afflitto si crede sia nel peccato, che se la sia \u201cmeritata\u201d per qualche ragione. Insomma, non c'\u00e8 speranza per quella persona senza volto, reietta da tutti. Ma quell'uomo dimostra carattere e personalit\u00e0, tira fuori la forza della disperazione e si getta fisicamente quasi addosso a Ges\u00f9. Costringe il figlio di Dio a mettersi in gioco: non rivendica, non si lamenta, non pone se stesso al centro del discorso ma scommette tutto su di lui: \u201cSignore, se vuoi, puoi purificarmi\u201d. Una grande fede, un abbandono alla volont\u00e0 del Maestro, compiuto dal lebbroso con la capacit\u00e0 di \u201cgettarsi dinanzi\u201d a lui cos\u00ec come gli \u00e8. L'uomo chiede non la guarigione ma qualcosa di pi\u00f9, la purificazione: la guarigione del corpo e dello spirito, dalla malattia e dal peccato. Ges\u00f9 lo purifica, poi gli ordina di non ostentare ci\u00f2 che \u00e8 accaduto: la salvezza si compie nel nascondimento e nell'umilt\u00e0 della vita di ogni giorno. Quel silenzio e quel nascondimento di cui ora anche Ges\u00f9 ha bisogno. Non cerca il plauso delle folle, vuole cambiare le nostre vite, la vita di ciascuno di noi. Perci\u00f2 si ritira a pregare in luoghi deserti; occorrono spazi di essenzialit\u00e0 e di silenzio per ascoltare la voce di Dio e poi tornare nel mondo.", "riflettere": "Desidero che Ges\u00f9 purifichi me stesso e la mia vita? Sono determinato nel chiedere con fede al Signore la salvezza? Cerco ci\u00f2 che \u00e8 essenziale per far spazio a Dio dentro di me?", "preghfin": "Signore, tu che se vuoi puoi purificarmi,\nposa il tuo sguardo sulla lebbra del mio cuore,\ntrasforma la mia vita e donami la gioia della salvezza.\nAiutami a venirti incontro, cos\u00ec come sono, fragile,\ndebole ma desideroso di essere accolto da te.\nOgni giorno, nel nascondimento della vita quotidiana,\ntu mi passi accanto, ti fai presente.\nFa' che io ti riconosca e che non esiti\na gettarmi dinnanzi a te come il lebbroso.\nVoglio affidarti tutta la mia vita."}