{"day": 3, "month": 1, "year": 2020, "weekday": 5, "date_str": "venerd\u00ec 3 gennaio 2020", "quotes": "1Gv 2,29-3,6; Sal 97", "quote_vangelo": "secondo Giovanni (1,29-34)", "curatore": "Domenico Coviello, Angela Castino", "prevangelo": "", "indications": "", "preghiniz": "Cantate al Signore un canto nuovo,\nperch\u00e9 ha compiuto prodigi.\nGli ha dato vittoria la sua destra\ne il suo braccio santo.\nIl Signore ha manifestato la sua salvezza,\nagli occhi dei popoli ha rivelato la sua giustizia.\nEgli si \u00e8 ricordato del suo amore,\ndella sua fedelt\u00e0 alla casa di Israele.\nTutti i confini della terra hanno veduto\nla salvezza del nostro Dio.\n<i>(Salmo 97)</i>", "vangelo": "In quel tempo, Giovanni, vedendo Ges\u00f9 venire verso di lui, disse: \u00abEcco l'agnello di Dio, colui che toglie il peccato del mondo! Egli \u00e8 colui del quale ho detto: \u201cDopo di me viene un uomo che \u00e8 avanti a me, perch\u00e9 era prima di me\u201d. Io non lo conoscevo, ma sono venuto a battezzare nell'acqua, perch\u00e9 egli fosse manifestato a Israele\u00bb.\nGiovanni testimoni\u00f2 dicendo: \u00abHo contemplato lo Spirito discendere come una colomba dal cielo e rimanere su di lui. Io non lo conoscevo, ma proprio colui che mi ha inviato a battezzare nell'acqua mi disse: \u201cColui sul quale vedrai discendere e rimanere lo Spirito, \u00e8 lui che battezza nello Spirito Santo\u201d. E io ho visto e ho testimoniato che questi \u00e8 il Figlio di Dio\u00bb.", "medita": "Ges\u00f9 non elimina il peccato dal mondo, lo porta su di s\u00e9 (secondo l'etimologia del verbo latino), se ne fa carico per escluderlo dall'orizzonte della nostra vita. E cos\u00ec lo \u201ctoglie\u201d e ci redime. Non \u00e8 una divinit\u00e0 che promette di risolvere i problemi ed esaudire i desideri cos\u00ec come noi vorremmo, al modo degli idoli, falsa e deformata immagine del Dio della Bibbia. Ma cammina ogni giorno accanto alle nostre fatiche. Il Figlio di Dio si mette in fila come un peccatore qualunque, pur non essendolo, per fare penitenza ed essere battezzato con l'acqua da Giovanni, pur non avendone bisogno. Perch\u00e9 lo fa? Per condividere tutta la nostra esistenza ed essere uomo fino in fondo. Giovanni dal canto suo, appena lo vede, lo annuncia a tutti, cogliendone l'essenza: \u00e8 l'agnello, mite e umile, che porta su di s\u00e9 il peccato del mondo e ci salva. Questa \u00e8 la sua missione: sollevarci da una vita che spesso percepiamo perduta, vuota, inutile, priva di spessore e di prospettiva, che si trascina giorno dopo giorno mentre ci facciamo scivolare gli anni addosso. \u201cIo non lo conoscevo\u201d afferma Giovanni per due volte, prima di asserire che ha \u201cvisto\u201d e \u201ctestimoniato\u201d. Non lo conosceva ma lo ha incontrato e lo ha riconosciuto, i suoi occhi hanno visto ci\u00f2 che prima non vedevano. \u00c8 importante il battesimo con l'acqua come segno della volont\u00e0 di cambiare strada nella vita. Pi\u00f9 importante \u00e8 il battesimo nello Spirito Santo. Affidare ogni giorno noi stessi a Ges\u00f9, l'agnello che porta il peso del male e della sofferenza. E illumina l'esistenza di significato e di una prospettiva di eternit\u00e0.", "riflettere": "Se ripensiamo alla nostra vita quali sono i momenti in cui possiamo scorgere l'intervento di Dio? Che immagine abbiamo di lui oggi? \u00c8 un Dio \u201ca chiamata\u201d che risolve problemi o che ci aiuta a viverli e superarli nella fatica di ogni giorno?", "preghfin": "Voglio, mio Dio,\nfondare la mia speranza soltanto su di te.\nPoich\u00e9 tutto puoi,\nfa' nascere nel mio cuore\nla virt\u00f9 che desidero.\nPer ottenere questa grazia\ndalla infinita misericordia\nTi ripeter\u00f2 spesso:\n\u201cGes\u00f9, mite e umile di cuore,\nrendi il mio cuore simile al tuo\u201d.\nAmen.\n<i>(Santa Teresa di Lisieux)</i>"}