{"day": 28, "month": 1, "year": 2020, "weekday": 2, "date_str": "marted\u00ec 28 gennaio 2020", "quotes": "2Sam 6,12b-15.17-19; Sal 23", "quote_vangelo": "secondo Marco (3,31-35)", "curatore": "Domenico Coviello, Angela Castino", "prevangelo": "", "indications": "San Tommaso d'Aquino", "preghiniz": "Chi \u00e8 degno di salire al monte del Signore?\nChi entrer\u00e0 nel suo santuario?\nChi ha cuore puro e mani innocenti;\nchi non serve la menzogna\ne non giura per ingannare.\nEgli sar\u00e0 benedetto dal Signore\ne accolto da Dio, suo salvatore.\n<i>(Salmo 23)</i>", "vangelo": "In quel tempo, giunsero la madre di Ges\u00f9 e i suoi fratelli e, stando fuori, mandarono a chiamarlo.\nAttorno a lui era seduta una folla, e gli dissero: \u00abEcco, tua madre, i tuoi fratelli e le tue sorelle stanno fuori e ti cercano\u00bb.\nMa egli rispose loro: \u00abChi \u00e8 mia madre e chi sono i miei fratelli?\u00bb. Girando lo sguardo su quelli che erano seduti attorno a lui, disse: \u00abEcco mia madre e i miei fratelli! Perch\u00e9 chi fa la volont\u00e0 di Dio, costui per me \u00e8 fratello, sorella e madre\u00bb.", "medita": "Immagino come possa essersi sentita Maria, madre di Ges\u00f9, di fronte alla risposta \u201cChi \u00e8 mia madre? E chi sono i miei fratelli?\u201d. Avr\u00e0 provato anche Lei un senso di delusione? Perch\u00e9 questo accadrebbe a qualsiasi madre o a qualsiasi fratello che sono su questa terra. Per quanto sia forte il legame che ci unisce ai nostri cari, noi madri, noi fratelli e sorelle faremmo davvero fatica a capire quelle parole; le valuteremmo quasi come una mancanza di rispetto. Ma Ges\u00f9 rovescia ogni logica comune e lo fa sempre per amore. Un amore che non tralascia nessuno e va ben oltre quelli che sono i rapporti di parentela: ci considera tutti come madri, sorelle, fratelli, donando a ciascuno in eguale misura amore, protezione, perdono. Siamo quindi famiglia perch\u00e9, ognuno nel suo ruolo, percorriamo la strada della \u201cvolont\u00e0 di Dio\u201d. Accomunati da questo senso di appartenenza che ci spinge a guardare oltre e a riconoscere come fratelli tutte le persone che incontriamo nel nostro viaggio; tutti figli di un unico Padre.", "riflettere": "Cosa rappresentano per me mia madre, mio fratello, mia sorella? So accogliere parenti e amici, ma soprattutto chi da me \u00e8 pi\u00f9 lontano, con il desiderio di un incontro autentico e profondo?", "preghfin": "Signore, aiutaci a vedere la madre, il fratello,\nla sorella, nelle persone che incontriamo.\nFacci semplici, alleggerisci il nostro animo\ndall'egoismo, dall'orgoglio, dalla presunzione.\nDonaci uno sguardo limpido che sappia andare oltre le apparenze.\nFacci diventare madre, fratello, sorella per chi \u00e8 solo.\nRendici umili, perch\u00e9 anche noi possiamo accettare l'aiuto dell'\u201caltro\u201d.\nVeglia su di noi, Signore ed insegnaci l'Amore."}