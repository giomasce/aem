{"day": 9, "month": 1, "year": 2020, "weekday": 4, "date_str": "gioved\u00ec 9 gennaio 2020", "quotes": "1Gv 4,11-18; Sal 71", "quote_vangelo": "secondo Marco (6,45-52)", "curatore": "Domenico Coviello, Angela Castino", "prevangelo": "", "indications": "", "preghiniz": "Dio, da' al re il tuo giudizio,\nal figlio del re la tua giustizia;\nregga con giustizia il tuo popolo\ne i tuoi poveri con rettitudine.\nLe montagne portino pace al popolo\ne le colline giustizia.\nAi miseri del suo popolo render\u00e0 giustizia,\nsalver\u00e0 i figli dei poveri\ne abbatter\u00e0 l'oppressore.\n<i>(Salmo 71)</i>", "vangelo": "[Dopo che i cinquemila uomini furono saziati], Ges\u00f9 subito costrinse i suoi discepoli a salire sulla barca e a precederlo sull'altra riva, a Bets\u00e0ida, finch\u00e9 non avesse congedato la folla. Quando li ebbe congedati, and\u00f2 sul monte a pregare.\nVenuta la sera, la barca era in mezzo al mare ed egli, da solo, a terra. Vedendoli per\u00f2 affaticati nel remare, perch\u00e9 avevano il vento contrario, sul finire della notte egli and\u00f2 verso di loro camminando sul mare, e voleva oltrepassarli.\nEssi, vedendolo camminare sul mare, pensarono: \u00ab\u00c8 un fantasma!\u00bb, e si misero a gridare, perch\u00e9 tutti lo avevano visto e ne erano rimasti sconvolti. Ma egli subito parl\u00f2 loro e disse: \u00abCoraggio, sono io, non abbiate paura!\u00bb. E sal\u00ec sulla barca con loro e il vento cess\u00f2.\nE dentro di s\u00e9 erano fortemente meravigliati, perch\u00e9 non avevano compreso il fatto dei pani: il loro cuore era indurito.", "medita": "Fin dalle prime parole di questa pagina di Vangelo sembra che Ges\u00f9 ora desideri pi\u00f9 di ogni altra cosa restare da solo; infatti costringe i discepoli ad andare sull'altra riva e poi congeda la folla. Adesso \u00e8 solo e sale sul monte per pregare. Nel silenzio pu\u00f2 cercare Dio, suo padre, entrare in intimit\u00e0 con Lui. \u00c8 un bisogno, \u00e8 la necessit\u00e0 di riprendere il dialogo con il Creatore. Questo appartarsi a pregare non significa per\u00f2 isolamento, egli non perde di vista i discepoli, il suo sguardo \u00e8 ancora rivolto a loro ed \u00e8 pronto ad intervenire quando li vede in difficolt\u00e0. Non esita a soccorrerli e lo fa con un gesto prodigioso, qualcosa che \u00e8 impossibile all'uomo, un miracolo: cammina sulle acque. Avrebbe forse anche potuto fermare il vento da lass\u00f9, ma Lui sembra voler proprio convincere gli apostoli che pu\u00f2 tutto, e che anche nelle peggiori tempeste della vita Lui ci salver\u00e0. \u00c8 il Dio dell'impossibile e sa che l'uomo fa ancora fatica a credere, a fidarsi di Lui (\u201cil loro cuore era indurito\u201d); ma di fronte al timore dei suoi discepoli che credono che sia un fantasma, Ges\u00f9 dice: \u201cCoraggio, sono io, non abbiate paura!\u201d. Come i discepoli, dobbiamo imparare a non avere paura, anche nei momenti difficili della nostra esistenza e lasciarci aiutare da Lui. \u00c8 un Dio fratello e padre che ci incoraggia e non si adira con noi se non sappiamo riconoscerlo subito; vuole salire sulla nostra barca. Facciamogli spazio, accogliamolo. Crediamo in Lui.", "riflettere": "Mi fido di Ges\u00f9? Riesco nelle difficolt\u00e0 a non lasciarmi prendere dallo sconforto e a far spazio a Ges\u00f9 che \u00e8 pronto a soccorrermi? Cerco dei momenti di silenzio e di preghiera personale per approfondire il mio dialogo con Dio?", "preghfin": "O Signore, tu dai luce alla nostra lampada,\ntu rischiari le nostre tenebre.\nLa tua parola \u00e8 una lampada per i nostri passi\ne una luce sul nostro sentiero.\nAllontana il buio dal cuore\ne dona chiarezza ai nostri sensi.\nSostieni il nostro cuore vacillante\ne nell'oscurit\u00e0 del cammino guidaci tu.\n<i>(</i>Ritrova la gioia della fede!<i>, preghiere e meditazioni sulla fede)</i>"}