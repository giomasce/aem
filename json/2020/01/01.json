{"day": 1, "month": 1, "year": 2020, "weekday": 3, "date_str": "mercoled\u00ec 1 gennaio 2020", "quotes": "Nm 6,22-27; Sal 66; Gal 4,4-7", "quote_vangelo": "secondo Luca (2,16-21)", "curatore": "Domenico Coviello, Angela Castino", "prevangelo": "", "indications": "Maria Santissima Madre di Dio\nTempo di Natale", "preghiniz": "Dio abbia piet\u00e0 di noi e ci benedica,\nsu di noi faccia splendere il suo volto;\nperch\u00e9 si conosca sulla terra la tua via,\nfra tutte le genti la tua salvezza.\nTi lodino i popoli, Dio,\nti lodino i popoli tutti.\nEsultino le genti e si rallegrino,\nperch\u00e9 giudichi i popoli con giustizia,\ngoverni le nazioni sulla terra.\n<i>(Salmo 66)</i>", "vangelo": "In quel tempo, [i pastori] andarono, senza indugio, e trovarono Maria e Giuseppe e il bambino, adagiato nella mangiatoia. E dopo averlo visto, riferirono ci\u00f2 che del bambino era stato detto loro.\nTutti quelli che udivano si stupirono delle cose dette loro dai pastori. Maria, da parte sua, custodiva tutte queste cose, meditandole nel suo cuore.\nI pastori se ne tornarono, glorificando e lodando Dio per tutto quello che avevano udito e visto, com'era stato detto loro.\nQuando furono compiuti gli otto giorni prescritti per la circoncisione, gli fu messo nome Ges\u00f9, come era stato chiamato dall'angelo prima che fosse concepito nel grembo.", "medita": "Il Messia atteso da secoli, il Salvatore, \u00e8 un bambino appena nato costretto a giacere in una mangiatoia per le bestie di una stalla. Una follia. L'angelo annuncia questo a un gruppo di pastori al lavoro nel turno di notte, ultimi o quasi nella gerarchia sociale. Solo loro possono accogliere la pazzia di Dio. S'innesca un movimento di cambiamento: quello dell'angelo \u00e8 l'annuncio di \u201cuna grande gioia\u201d, i pastori vanno, senza indugio, n\u00e9 incredulit\u00e0, raggiungono il luogo indicato; trovano la mangiatoia del Salvatore e lo vedono; poi riferiscono ci\u00f2 che del bambino \u00e8 stato detto loro. Infine tornano alla veglia di notte per fare la guardia al loro gregge. Ma la loro vita \u00e8 cambiata per sempre. Grazie all'incontro con un Salvatore-bambino che si \u00e8 fatto povero come loro, piccolo accanto alla loro esistenza semplice, per condividerla e riempirla di significato. Mentre sono in cammino lodano e glorificano Dio: l'annuncio di una pazza gioia incarnata in un bimbo che non ha neppure una culla \u00e8 autentico. Si sono fidati dell'angelo, cio\u00e8 di un messaggio divino, un'intuizione, una scommessa, un rischio da correre. Un altro messaggero indica il nome che sar\u00e0 dato al bambino: Ges\u00f9, nome diffuso, lo stesso del patriarca Giosu\u00e9, dal significato chiaro: \u201cIl Signore salva\u201d. Il Signore ci chiama, ci incontra e ci salva nella nostra vita di ogni giorno, l'unica che esiste. Quella semplice, bella ma anche caotica, deludente, dolorosa. Non d\u00e0 spiegazioni il Dio-bambino. D\u00e0 se stesso perch\u00e9 vuole incontrarci.", "riflettere": "Immagino di pregare, cercare il silenzio e rivolgermi a Ges\u00f9 quando avr\u00f2 tempo e sar\u00e0 il momento migliore o lo cerco sempre, a prescindere dalla condizione in cui mi trovo? Di fronte ai poveri, ai piccoli come mi pongo? Li tratto come fratelli?", "preghfin": "Signore, oggi celebriamo la Giornata della Pace.\nTu l'hai rivelata agli ultimi, ai deboli, ai piccoli,\nnel mistero della tua incarnazione.\nEssi sanno accogliere pi\u00f9 facilmente il seme della Parola.\nDonaci un cuore semplice, di carne, al posto del nostro cuore di pietra.\nSolo cos\u00ec sapremo comprendere il valore della pace\ncome fraternit\u00e0, giustizia e solidariet\u00e0."}