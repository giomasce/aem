{"day": 10, "month": 1, "year": 2020, "weekday": 5, "date_str": "venerd\u00ec 10 gennaio 2020", "quotes": "1Gv 4,19-5,4; Sal 71", "quote_vangelo": "secondo Luca (4,14-22a)", "curatore": "Domenico Coviello, Angela Castino", "prevangelo": "", "indications": "", "preghiniz": "Dio, da' al re il tuo giudizio,\nal figlio del re la tua giustizia;\nregga con giustizia il tuo popolo\ne i tuoi poveri con rettitudine.\nLe montagne portino pace al popolo\ne le colline giustizia.\nAi miseri del suo popolo render\u00e0 giustizia,\nsalver\u00e0 i figli dei poveri\ne abbatter\u00e0 l'oppressore.\nIl suo regno durer\u00e0 quanto il sole,\nquanto la luna, per tutti i secoli.\n<i>(Salmo 71)</i>", "vangelo": "In quel tempo, Ges\u00f9 ritorn\u00f2 in Galilea con la potenza dello Spirito e la sua fama si diffuse in tutta la regione. Insegnava nelle loro sinagoghe e gli rendevano lode.\nVenne a N\u00e0zaret, dove era cresciuto, e secondo il suo solito, di sabato, entr\u00f2 nella sinagoga e si alz\u00f2 a leggere. Gli fu dato il rotolo del profeta Isaia; apr\u00ec il rotolo e trov\u00f2 il passo dove era scritto: \u00abLo Spirito del Signore \u00e8 sopra di me; per questo mi ha consacrato con l'unzione e mi ha mandato a portare ai poveri il lieto annuncio, a proclamare ai prigionieri la liberazione e ai ciechi la vista; a rimettere in libert\u00e0 gli oppressi e proclamare l'anno di grazia del Signore\u00bb.\nRiavvolse il rotolo, lo riconsegn\u00f2 all'inserviente e sedette. Nella sinagoga, gli occhi di tutti erano fissi su di lui. Allora cominci\u00f2 a dire loro: \u00abOggi si \u00e8 compiuta questa Scrittura che voi avete ascoltato\u00bb.\nTutti gli davano testimonianza ed erano meravigliati delle parole di grazia che uscivano dalla sua bocca e dicevano: \u00abNon \u00e8 costui il figlio di Giuseppe?\u00bb.", "medita": "Ges\u00f9 torna a Nazaret dov'era cresciuto. Tutti lo conoscono, non \u00e8 altri che il figlio di Giuseppe. Compie i gesti che ha sempre compiuto: al sabato va in sinagoga e legge la scrittura. Non c'\u00e8 niente di nuovo, al di l\u00e0 della fama che lo precede al ritorno nel suo paese. Chiss\u00e0 cosa avr\u00e0 fatto, lontano dalle sue radici. Ma quel rotolo aperto svela che \u00e8 lui il Messia, inviato a portare una notizia che riempie di gioia: Dio \u00e8 vicino, si \u00e8 fatto uomo. \u00c8 proprio Ges\u00f9, il falegname figlio di Giuseppe, che \u00e8 venuto a portarci la liberazione, a ridarci la vista con gli occhi del cuore, a liberarci dalle schiavit\u00f9 interiori delle passioni per fare della nostra vita un'opera d'arte. Com'\u00e8 possibile? \u00c8 un paesano come gli altri, si meravigliano i suoi concittadini. Che c'entra col passo del profeta Isaia? Il mistero di Dio entra in contatto con noi nella semplicit\u00e0, spesso spoglia e ripetitiva, delle nostre giornate. Chiede di incontrarci e di fargli spazio pregando, e amando i nostri fratelli, soprattutto quelli che non sopportiamo, i nostri \u201cnemici\u201d. Troppe volte, forse, non lo riconosciamo, siamo come quei ciechi a cui \u00e8 venuto a ridare la vista, prigionieri di abitudini e schemi mentali duri a morire, oppressi da fatiche, angosce o dolori che ci annebbiano l'anima. Ma Ges\u00f9 \u00e8 venuto proprio per accompagnarci oltre tutto questo, verso \u201cl'anno di grazia del Signore\u201d.", "riflettere": "Che cosa ci opprime, ci fa prigionieri, ci rende ciechi fino a non riconoscere il Signore nella nostra vita? Crediamo veramente che lui possa darci una vita nuova, liberata dalle schiavit\u00f9 e rivolta all'essenziale, a ci\u00f2 che conta davvero?", "preghfin": "Padre mio,\nmi abbandono a Te,\nfa' di me\nci\u00f2 che ti piace.\nQualunque cosa\nTu faccia di me\nTi ringrazio.\nSono pronto a tutto,\naccetto tutto\npurch\u00e9 la Tua volont\u00e0\nsi compia in me\ne in tutte\nle Tue creature.\n<i>(Charles de Focauld)</i>"}