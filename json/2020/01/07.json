{"day": 7, "month": 1, "year": 2020, "weekday": 2, "date_str": "marted\u00ec 7 gennaio 2020", "quotes": "1Gv 3,22-4,6; Sal 2", "quote_vangelo": "secondo Matteo (4,12-17.23-25)", "curatore": "Domenico Coviello, Angela Castino", "prevangelo": "", "indications": "", "preghiniz": "Perch\u00e9 le genti congiurano\nperch\u00e9 invano cospirano i popoli?\nInsorgono i re della terra\ne i principi congiurano insieme\ncontro il Signore e contro il suo Messia:\n\u201cSpezziamo le loro catene,\ngettiamo via i loro legami\u201d.\nSe ne ride chi abita i cieli,\nli schernisce dall'alto il Signore.\nEgli parla loro con ira,\nli spaventa nel suo sdegno:\n\u201cIo l'ho costituito mio sovrano\nsul Sion mio santo monte\u201d.\n<i>(Salmo 2)</i>", "vangelo": "In quel tempo, quando Ges\u00f9 seppe che Giovanni era stato arrestato, si ritir\u00f2 nella Galilea, lasci\u00f2 N\u00e0zaret e and\u00f2 ad abitare a Caf\u00e0rnao, sulla riva del mare, nel territorio di Z\u00e0bulon e di N\u00e8ftali, perch\u00e9 si compisse ci\u00f2 che era stato detto per mezzo del profeta Isa\u00eca: \u00abTerra di Z\u00e0bulon e terra di N\u00e8ftali, sulla via del mare, oltre il Giordano, Galilea delle genti!  Il popolo che abitava nelle tenebre vide una grande luce, per quelli che abitavano in regione e ombra di morte una luce \u00e8 sorta\u00bb.  Da allora Ges\u00f9 cominci\u00f2 a predicare e a dire: \u00abConvertitevi, perch\u00e9 il regno dei cieli \u00e8 vicino\u00bb.\nGes\u00f9 percorreva tutta la Galilea, insegnando nelle loro sinagoghe, annunciando il vangelo del Regno e guarendo ogni sorta di malattie e di infermit\u00e0 nel popolo. La sua fama si diffuse per tutta la Siria e conducevano a lui tutti i malati, tormentati da varie malattie e dolori, indemoniati, epilettici e paralitici; ed egli li guar\u00ec. Grandi folle cominciarono a seguirlo dalla Galilea, dalla Dec\u00e0poli, da Gerusalemme, dalla Giudea e da oltre il Giordano.", "medita": "La predicazione di Cristo comincia in modo dolce e potente al tempo stesso. \u00c8 una luce che sorge per chi abita \u201cin regione e ombra di morte\u201d; dunque promette vita, senso, gioia: il contrario delle tenebre. L'arresto di Giovanni Battista spinge Ges\u00f9 a prenderne il testimone e avviare la sua vita pubblica. Il Signore lascia il suo paese e si mette in viaggio. Percorre tutta la regione e insegna, annuncia, guarisce. Soprattutto guarisce, medica corpi e anime. Di fronte a lui ecco ogni sorta di malati, feriti nel corpo, nella mente, nello spirito. Ges\u00f9 li incontra uno per uno, di ciascuno si prende cura. Non c'\u00e8 per\u00f2 solo l'aspetto dell'azione, c'\u00e8 anche quello della parola. \u201cConvertitevi, perch\u00e9 il regno dei cieli \u00e8 vicino\u201d. Non \u00e8 un giudizio. \u00c8 un invito, un sollecito, uno sprone a uscire dalla nostra vita di tenebre. Ne vale la pena perch\u00e9 un nuovo modo di vivere, di pensare e di sentire, di amare\u2014il regno dei cieli\u2014, si \u00e8 fatto prossimo, \u00e8 vicino, ed \u00e8 oggi che possiamo incontrarlo. Ges\u00f9 si converte a una nuova vita: lascia Nazaret e si mette in viaggio. \u00c8 giunto questo momento anche per noi: cambiare strada, puntare all'essenziale, mettersi in ascolto, per incontrare il regno dei cieli. Non un'astratta quanto inutile entit\u00e0 teologico-spirituale, ma una realt\u00e0 concreta: l'amore di Dio capace attraverso la nostra conversione di trasformare i rapporti umani e le relazioni sociali, politiche ed economiche. La realt\u00e0 pi\u00f9 importante della storia, come dice padre Alejandro Solalinde, difensore dei migranti e dei poveri in Messico e per questo perseguitato dai narcotrafficanti.", "riflettere": "Cosa \u00e8 per me il regno dei cieli e cosa significa convertirsi, cambiare strada nella vita? So riconoscere le malattie del mio spirito per affidarle al Signore nella preghiera?", "preghfin": "Signore Ges\u00f9, guariscimi.\nGuarisci in me tutto ci\u00f2 che ritieni debba essere guarito.\nGuariscimi da tutto ci\u00f2 che mi potrebbe allontanare da te.\nGuarisci la mia memoria.\nGuarisci il mio cuore.\nGuarisci le mie emozioni.\nGuarisci il mio spirito.\nGuarisci il mio corpo.\nPoni con dolcezza le tue mani su di me.\nPer mezzo del tuo amore guariscimi.\nAmen.\n<i>(Robert Faricy SJ e Luciana Pecoraio)</i>"}