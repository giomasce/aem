{"day": 8, "month": 1, "year": 2020, "weekday": 3, "date_str": "mercoled\u00ec 8 gennaio 2020", "quotes": "1Gv 4,7-10; Sal 71", "quote_vangelo": "secondo Marco (6,34-44)", "curatore": "Domenico Coviello, Angela Castino", "prevangelo": "", "indications": "", "preghiniz": "Duri il suo regno per generazioni\nquanto il sole e quanto la luna.\nScenda come pioggia sui prati,\ncome acqua su aride terre.\nNei suoi giorni fiorisca la giustizia,\ncresca la pace finch\u00e9 non si spenga la luna.\n<i>(Salmo 71)</i>", "vangelo": "In quel tempo, sceso dalla barca, Ges\u00f9 vide una grande folla, ebbe compassione di loro, perch\u00e9 erano come pecore che non hanno pastore, e si mise a insegnare loro molte cose.\nEssendosi ormai fatto tardi, gli si avvicinarono i suoi discepoli dicendo: \u00abIl luogo \u00e8 deserto ed \u00e8 ormai tardi; congedali, in modo che, andando per le campagne e i villaggi dei dintorni, possano comprarsi da mangiare\u00bb. Ma egli rispose loro: \u00abVoi stessi date loro da mangiare\u00bb. Gli dissero: \u00abDobbiamo andare a comprare duecento denari di pane e dare loro da mangiare?\u00bb. Ma egli disse loro: \u00abQuanti pani avete? Andate a vedere\u00bb. Si informarono e dissero: \u00abCinque, e due pesci\u00bb.\nE ordin\u00f2 loro di farli sedere tutti, a gruppi, sull'erba verde. E sedettero, a gruppi di cento e di cinquanta. Prese i cinque pani e i due pesci, alz\u00f2 gli occhi al cielo, recit\u00f2 la benedizione, spezz\u00f2 i pani e li dava ai suoi discepoli perch\u00e9 li distribuissero a loro; e divise i due pesci fra tutti.\nTutti mangiarono a saziet\u00e0, e dei pezzi di pane portarono via dodici ceste piene e quanto restava dei pesci. Quelli che avevano mangiato i pani erano cinquemila uomini.", "medita": "Ges\u00f9 scende dalla barca, vede la folla e capisce che quelle persone hanno bisogno di una guida: \u201cerano come pecore senza pastore\u201d; intuisce i loro problemi e li condivide. Va loro incontro, per insegnare qualcosa di importante, di profondo, qualcosa che cambier\u00e0 le loro vite. Non fa domande, non chiede nulla in cambio, \u00e8 lui che si fa avanti per primo, come un padre con i suoi figli, egli si preoccupa per loro. Lui parla, la folla ascolta, forse conquistata dalle sue parole. Il tempo e lo spazio si dilatano e assumono una dimensione nuova: Ges\u00f9 parla al cuore, risana lo spirito, fa sentire il suo abbraccio amorevole. In questa realt\u00e0 profondamente spirituale anche le necessit\u00e0 materiali appaiono meno importanti. E quando i discepoli, preoccupati, gli ricordano che si \u00e8 fatto tardi e che bisogna congedare la folla per permettere loro di arrivare in tempo al villaggio per procurarsi il cibo, Ges\u00f9 contrappone la sua calma; d\u00e0 poche e semplici istruzioni, alza lo sguardo al cielo e benedice i pani e i pesci. Sa esattamente cosa fare; sa che nessuno se ne andr\u00e0 affamato. E sar\u00e0 cos\u00ec: ognuno ricever\u00e0 cibo in abbondanza. I cinque pani e i due pesci sazieranno cinquemila uomini. Dall'incontro con Ges\u00f9 essi hanno ricevuto nutrimento per lo spirito e nutrimento per il corpo. Ges\u00f9 ci chiede di lasciarci trovare da Lui, di metterci in ascolto, di fidarci. Tutto il resto ci sar\u00e0 dato in abbondanza.", "riflettere": "Spesso ci confondiamo tra la folla, non sappiamo bene chi siamo. \u00a0Ges\u00f9 per\u00f2 ci viene a cercare anche l\u00ec, tra gli altri; abbiamo la volont\u00e0 di ascoltarlo? Riconosciamo la sua voce tra tante che ci disorientano? Sappiamo confidare davvero in lui e nella Provvidenza?", "preghfin": "Ges\u00f9,\ntu sei l'unico e vero Amico,\nnon solo partecipi a tutte le mie sofferenze,\nma le prendi su di te e conosci il segreto per cambiarle in gioia.\nTi trovo ovunque, tu non ti allontani mai\ne se cambia il luogo in cui dimoro ti trovo ovunque io vada.\nSolo tu con meravigliosa pazienza, puoi tollerare i miei errori.\nSebbene la mia infedelt\u00e0 e ingratitudine ti offendano,\nnon ti impediscono di essere sempre pronto,\nse solo io lo voglio, a darmi la tua grazia e il tuo amore.\nAmen.\n<i>(San Claude de la Colombi\u00e9re SJ)</i>"}