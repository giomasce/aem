{"day": 19, "month": 1, "year": 2020, "weekday": 7, "date_str": "domenica 19 gennaio 2020", "quotes": "Is 49,3.5-6; Sal 39; 1Cor 1,1-3", "quote_vangelo": "secondo Giovanni (1,29-34)", "curatore": "Domenico Coviello, Angela Castino", "prevangelo": "", "indications": "Salterio: seconda settimana", "preghiniz": "Ho sperato: ho sperato nel Signore\ned egli su di me si \u00e8 chinato,\nha dato ascolto al mio grido.\nMi ha tratto dalla fossa della morte,\ndal fango della palude;\ni miei piedi ha stabilito sulla roccia,\nha reso sicuri i miei passi.\nMi ha messo sulla bocca un canto nuovo,\nlode al nostro Dio.\n<i>(Salmo 39)</i>", "vangelo": "In quel tempo, Giovanni, vedendo Ges\u00f9 venire verso di lui, disse: \u00abEcco l'agnello di Dio, colui che toglie il peccato del mondo! Egli \u00e8 colui del quale ho detto: \u201cDopo di me viene un uomo che \u00e8 avanti a me, perch\u00e9 era prima di me\u201d. Io non lo conoscevo, ma sono venuto a battezzare nell'acqua, perch\u00e9 egli fosse manifestato a Israele\u00bb.\nGiovanni testimoni\u00f2 dicendo: \u00abHo contemplato lo Spirito discendere come una colomba dal cielo e rimanere su di lui. Io non lo conoscevo, ma proprio colui che mi ha inviato a battezzare nell'acqua mi disse: \u201cColui sul quale vedrai discendere e rimanere lo Spirito, \u00e8 lui che battezza nello Spirito Santo\u201d. E io ho visto e ho testimoniato che questi \u00e8 il Figlio di Dio\u00bb.", "medita": "Giovanni \u00e8 un uomo che dedica tutta la sua vita a una missione: battezzare le persone perch\u00e9 si convertano a Dio e cambino vita. Sottolinea davanti a tutti, per\u00f2, che non \u00e8 lui il protagonista di quest'opera. Al centro c'\u00e8 Ges\u00f9. Giovanni \u00e8 venuto a battezzare nell'acqua perch\u00e9 \u201cegli fosse manifestato a Israele\u201d: il vero battesimo della salvezza \u00e8 infatti quello che porter\u00e0 Ges\u00f9, un battesimo nello Spirito Santo. Non un atto simbolico, un rito commovente ma fine a se stesso, una polizza-vita per placare l'ira divina di fronte ai peccati commessi. Ma una rigenerazione totale dell'esistenza degli uomini e delle donne che, giorno dopo giorno, si lasceranno avvicinare da lui, lo invocheranno, risponderanno alla sua chiamata. La testimonianza del Battista \u00e8 ancora pi\u00f9 forte visto che egli non conosceva Ges\u00f9. Si \u00e8 fidato di una Parola, lo Spirito sarebbe disceso su uomo giunto come tutti gli altri di fronte a lui per lasciarsi battezzare nell'acqua: \u00e8 quello il Messia. La grandezza di Giovanni sta nel fatto di avere vissuto in modo profetico la fede del suo popolo testimoniando una novit\u00e0 radicale, la buona notizia del vangelo rivolta a tutti e in particolare ai poveri. Egli ci indica la strada: guardare a Cristo, ai suoi insegnamenti, ascoltare la sua Parola, lasciarsi ammaestrare da lui. La fede non tanto in un'istituzione, una religione degli uomini, ma in una Persona viva: il Figlio di Dio.", "riflettere": "Nella mia vita cerco testimoni, maestri, che mi indichino la strada, mi aiutino a riscoprire Ges\u00f9? Coltivo in me il desiderio di essere rigenerato dallo Spirito Santo a una vita pi\u00f9 gioiosa, semplice e autentica?", "preghfin": "Vieni Santo Spirito,\nmanda a noi dal Cielo\nun raggio della tua luce.\nVieni, padre dei poveri,\nvieni, datore dei doni,\nvieni, luce dei cuori.\nConsolatore perfetto,\nospite dolce dell'anima,\ndolcissimo sollievo.\n<i>(Sequenza di Pentecoste)</i>"}