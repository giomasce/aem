{"day": 6, "month": 1, "year": 2020, "weekday": 1, "date_str": "luned\u00ec 6 gennaio 2020", "quotes": "Is 60,1-6; Sal 71; Ef 3,2-3a.5-6", "quote_vangelo": "secondo Matteo (2,1-12)", "curatore": "Domenico Coviello, Angela Castino", "prevangelo": "", "indications": "Epifania del Signore", "preghiniz": "Benedetto il Signore Dio, il Dio di Israele:\negli solo compie prodigi.\nBenedetto il suo nome glorioso per sempre,\nla sua gloria riempia tutta la terra.\nAmen.", "vangelo": "Nato Ges\u00f9 a Betlemme di Giudea, al tempo del re Erode, ecco, alcuni Magi vennero da oriente a Gerusalemme e dicevano: \u00abDov'\u00e8 colui che \u00e8 nato, il re dei Giudei? Abbiamo visto spuntare la sua stella e siamo venuti ad adorarlo\u00bb. All'udire questo, il re Erode rest\u00f2 turbato e con lui tutta Gerusalemme. Riuniti tutti i capi dei sacerdoti e gli scribi del popolo, si informava da loro sul luogo in cui doveva nascere il Cristo. Gli risposero: \u00abA Betlemme di Giudea, perch\u00e9 cos\u00ec \u00e8 scritto per mezzo del profeta: \u201cE tu, Betlemme, terra di Giuda, non sei davvero l'ultima delle citt\u00e0 principali di Giuda: da te infatti uscir\u00e0 un capo che sar\u00e0 il pastore del mio popolo, Israele\u201d\u00bb.\nAllora Erode, chiamati segretamente i Magi, si fece dire da loro con esattezza il tempo in cui era apparsa la stella e li invi\u00f2 a Betlemme dicendo: \u00abAndate e informatevi accuratamente sul bambino e, quando l'avrete trovato, fatemelo sapere, perch\u00e9 anch'io venga ad adorarlo\u00bb.\nUdito il re, essi partirono. Ed ecco, la stella, che avevano visto spuntare, li precedeva, finch\u00e9 giunse e si ferm\u00f2 sopra il luogo dove si trovava il bambino. Al vedere la stella, provarono una gioia grandissima. Entrati nella casa, videro il bambino con Maria sua madre, si prostrarono e lo adorarono. Poi aprirono i loro scrigni e gli offrirono in dono oro, incenso e mirra. Avvertiti in sogno di non tornare da Erode, per un'altra strada fecero ritorno al loro paese.", "medita": "Epifania: manifestazione di Ges\u00f9 al mondo. Da un lato ci sono i Re Magi, saggi astronomi, che si mettono in cammino attratti dalla luce di una stella e cercano il re dei Giudei. Come loro \u00e8 chiunque di noi che si mette in cammino per cercare il Signore, affrontando un viaggio, un percorso, con le difficolt\u00e0 e gli imprevisti che questo comporta. Dall'altro c'\u00e8 Erode, re della Giudea, che accecato dall'invidia vede in Ges\u00f9 un rivale da temere e prepara la sua vendetta. Come lui \u00e8 chiunque non riesce ad andare oltre se stesso e basa la sua felicit\u00e0 sul potere, la ricchezza e non si fa scrupoli pur di prevalere sugli altri. Al centro c'\u00e8 Ges\u00f9 che nasce a Betlemme, annunciato da una Luce che splende nel cielo e che indica il cammino da seguire. Lui stesso si fa luce per noi che spesso ci muoviamo incerti e non sappiamo quale direzione prendere. Giunti nel luogo della nascita i Re Magi provano una gioia immensa e lo adorano, offrendogli i loro doni. Hanno trovato colui che cercavano e ora possono tornare al loro paese per un'altra via. L'incontro con Ges\u00f9 sar\u00e0 un riferimento sicuro per i passi che verranno.", "riflettere": "So mettermi in cammino con la fiducia che Ges\u00f9 mi sta aspettando? Sono capace di distaccarmi dagli idoli della ricchezza e del potere? Quali doni posso offrire a Ges\u00f9 quando lo \u00a0incontro nel mio cuore?", "preghfin": "Signore Ges\u00f9,\ntu mi chiami per nome.\nAiutami a udire la tua voce che mi chiama.\nAiutami ad ascoltarti in silenzio, nell'amore.\nInsegnami a stare con te quietamente,\nin preghiera.\nInsegnami ad aprire il mio cuore al tuo amore\ne a corrispondere all'immenso amore che tu hai per me.\nAmen."}