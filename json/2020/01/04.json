{"day": 4, "month": 1, "year": 2020, "weekday": 6, "date_str": "sabato 4 gennaio 2020", "quotes": "1Gv 3,7-10; Sal 97", "quote_vangelo": "secondo Giovanni (1,35-42)", "curatore": "Domenico Coviello, Angela Castino", "prevangelo": "", "indications": "", "preghiniz": "Cantate al Signore un canto nuovo,\nperch\u00e9 ha compiuto prodigi.\nGli ha dato vittoria la sua destra\ne il suo braccio santo.\nIl Signore ha manifestato la sua salvezza,\nagli occhi dei popoli ha rivelato la sua giustizia.\nEgli si \u00e8 ricordato del suo amore,\ndella sua fedelt\u00e0 alla casa di Israele.\nTutti i confini della terra hanno veduto\nla salvezza del nostro Dio.\n<i>(Salmo 97)</i>", "vangelo": "In quel tempo, Giovanni stava con due dei suoi discepoli e, fissando lo sguardo su Ges\u00f9 che passava, disse: \u00abEcco l'agnello di Dio!\u00bb. E i suoi due discepoli, sentendolo parlare cos\u00ec, seguirono Ges\u00f9.\nGes\u00f9 allora si volt\u00f2 e, osservando che essi lo seguivano, disse loro: \u00abChe cosa cercate?\u00bb. Gli risposero: \u00abRabb\u00ec \u2013 che, tradotto, significa maestro \u2013, dove dimori?\u00bb. Disse loro: \u00abVenite e vedrete\u00bb. Andarono dunque e videro dove egli dimorava e quel giorno rimasero con lui; erano circa le quattro del pomeriggio.\nUno dei due che avevano udito le parole di Giovanni e lo avevano seguito, era Andrea, fratello di Simon Pietro. Egli incontr\u00f2 per primo suo fratello Simone e gli disse: \u00abAbbiamo trovato il Messia\u00bb \u2013 che si traduce Cristo \u2013 e lo condusse da Ges\u00f9. Fissando lo sguardo su di lui, Ges\u00f9 disse: \u00abTu sei Simone, il figlio di Giovanni; sarai chiamato Cefa\u00bb \u2013 che significa Pietro.", "medita": "Il brano del Vangelo si apre e si chiude con gli sguardi che precedono annunci. Giovanni fissa Ges\u00f9 che passa e annuncia ai suoi due discepoli che l'identit\u00e0 di quell'uomo \u00e8 speciale: \u00e8 lui l'agnello di Dio, il Messia tanto atteso. Ges\u00f9 fissa lo sguardo su Simone e gli annuncia il suo nuovo nome, cio\u00e8 una nuova identit\u00e0, una nuova vita a partire da quell'incontro con lui: d'ora in poi si chiamer\u00e0 Pietro. Gli sguardi e gli annunci che ne seguono determinano nuovi destini, nuove rotte nella navigazione dell'esistenza. I discepoli di Giovanni lo lasciano e si mettono a seguire Ges\u00f9, cos\u00ec come far\u00e0 Pietro. Ma perch\u00e9 seguirlo? Com'\u00e8 possibile se non lo conosciamo? Ecco il desiderio dei due discepoli: \u201cRabb\u00ec dove dimori?\u201d, vogliamo sostare con te, in casa tua, per conoscerti da vicino, di persona. Ges\u00f9 accoglie questa aspirazione e come invit\u00f2 i discepoli di Giovanni oggi invita anche noi: \u201cVenite e vedrete\u201d. L'esperienza di Dio \u00e8 cos\u00ec profonda che quel giorno rimane scolpito nel cuore perfino nell'orario: \u201cErano circa le quattro del pomeriggio\u201d. Ges\u00f9 vuole fissare il suo sguardo d'amore su di noi per cambiare la nostra vita e renderla feconda. Occorre, per\u00f2, ancora una volta l'incontro, la relazione. Un movimento da parte nostra verso di lui. Ci accoglier\u00e0 in casa sua come suoi fratelli.", "riflettere": "La verit\u00e0 \u00e8 nella relazione, come dice papa Francesco. Cosa faccio per cercare un incontro, una relazione con Ges\u00f9? Riesco a dedicargli anche solo pochi minuti di preghiera nella mia giornata? Sono consapevole che Ges\u00f9 \u00e8 presente nei miei fratelli, specie in quelli feriti dalla sofferenza o dal peccato?", "preghfin": "Signore Ges\u00f9,\ntu mi chiami per nome.\nAiutami a udire la tua voce che mi chiama.\nAiutami ad ascoltarti in silenzio, nell'amore.\nInsegnami a stare con te quietamente,\nin preghiera.\nInsegnami ad aprire il mio cuore\nal tuo amore e a corrispondere all'immenso\namore che tu hai per me.\nAmen.\n<i>(Robert Faricy SJ e Luciana Pecoraio)</i>"}