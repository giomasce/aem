{"day": 14, "month": 1, "year": 2020, "weekday": 2, "date_str": "marted\u00ec 14 gennaio 2020", "quotes": "1Sam 1,9-20; 1Sam 2,1.4-8", "quote_vangelo": "secondo Marco (1,21b-28)", "curatore": "Domenico Coviello, Angela Castino", "prevangelo": "", "indications": "", "preghiniz": "Il mio cuore esulta nel Signore,\nla mia fronte s'innalza grazie al mio Dio.\nSi apre la mia bocca contro i miei nemici,\nperch\u00e9 io godo del beneficio che mi hai concesso.\nNon c'\u00e8 santo come il Signore,\nnon c'\u00e8 rocca come il nostro Dio.\nNon moltiplicate i discorsi superbi,\ndalla vostra bocca non esca arroganza;\nperch\u00e9 il Signore \u00e8 il Dio che sa tutto\ne le sue opere sono rette.\n<i>(Primo libro di Samuele 2, 1--3)</i>", "vangelo": "In quel tempo, Ges\u00f9, entrato di sabato nella sinagoga, [a Cafarnao,] insegnava. Ed erano stup\u00ecti del suo insegnamento: egli infatti insegnava loro come uno che ha autorit\u00e0, e non come gli scribi.\nEd ecco, nella loro sinagoga vi era un uomo posseduto da uno spirito impuro e cominci\u00f2 a gridare, dicendo: \u00abChe vuoi da noi, Ges\u00f9 Nazareno? Sei venuto a rovinarci? Io so chi tu sei: il santo di Dio!\u00bb. E Ges\u00f9 gli ordin\u00f2 severamente: \u00abTaci! Esci da lui!\u00bb. E lo spirito impuro, straziandolo e gridando forte, usc\u00ec da lui.\nTutti furono presi da timore, tanto che si chiedevano a vicenda: \u00abChe \u00e8 mai questo? Un insegnamento nuovo, dato con autorit\u00e0. Comanda persino agli spiriti impuri e gli obbediscono!\u00bb.\nLa sua fama si diffuse subito dovunque, in tutta la regione della Galilea.", "medita": "Gli insegnamenti che Ges\u00f9 d\u00e0 a chiunque voglia ascoltarlo non sono norme legalistiche o moraleggianti, fredde e impersonali come le normative della legge che tutti indistintamente devono osservare. E che, una volta compiuti tutti gli adempimenti formali, ci consentono di sentirci la coscienza a posto. La Parola di Dio non \u00e8 fatta per sedare la coscienza ma per svegliarla, metterla in discussione, farla crescere. Nella sinagoga di Cafarnao e nei templi chiusi del nostro cuore spesso impaurito Ges\u00f9 vuole portare la salvezza. Per questo ci chiede di cambiare vita, di muoverci verso di lui. Di camminare, di compiere un percorso di fede. Come una lama a doppio taglio, il suo insegnamento purificher\u00e0 la nostra coscienza spezzando la nostra schiavit\u00f9 verso le abitudini rassicuranti, il timore di rischiare e di evolvere, di vivere controcorrente. Ci saranno momenti in cui rimpiangeremo la schiavit\u00f9, desiderando una vita tranquilla e senza problemi, che per\u00f2 non esiste nella realt\u00e0 ma \u00e8 soltanto una via di fuga della nostra mente. Gettiamo perci\u00f2 gli \u201cspiriti immondi\u201d del nostro cuore in Dio perch\u00e9 non ci dominino. Questo vale pi\u00f9 del legalismo religioso e del sentirsi \u201cla coscienza a posto\u201d.", "riflettere": "Sono disposto, e fino a che punto, a farmi cambiare da Ges\u00f9 e dalla sua Parola? Accolgo in me gli \u201cspiriti immondi\u201d, disagi, paure, angosce, desideri cattivi, e li metto nelle mani di Dio perch\u00e9 purifichi la mia vita?", "preghfin": "Cristo per noi \u00e8 tutto.\nSe vuoi curare le ferite, Egli \u00e8 il medico.\nSe sei riarso dalla febbre, Egli \u00e8 la fontana.\nSe sei oppresso dal peccato,\nEgli \u00e8 il perdono e la santit\u00e0.\nSe hai bisogno di aiuto, Egli \u00e8 la forza.\nSe temi la morte, Egli \u00e8 la vita.\nSe desideri il cielo, Egli \u00e8 la via.\nSe fuggi le tenebre, Egli \u00e8 la luce.\nSe cerchi il cibo, Egli \u00e8 l'alimento.\n<i>(Sant'Ambrogio)</i>"}