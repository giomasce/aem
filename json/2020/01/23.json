{"day": 23, "month": 1, "year": 2020, "weekday": 4, "date_str": "gioved\u00ec 23 gennaio 2020", "quotes": "1Sam 18,6-9;19,1-7; Sal 55", "quote_vangelo": "secondo Marco (3,7-12)", "curatore": "Domenico Coviello, Angela Castino", "prevangelo": "", "indications": "", "preghiniz": "Tu conti i passi del mio vagabondare,\nnel tuo otre raccogli le mie lacrime:\ntutto \u00e8 scritto nel tuo libro.\nQuando ti chieder\u00f2 aiuto\nbatteranno in ritirata i miei nemici.\n<i>(Salmo 55)</i>", "vangelo": "In quel tempo, Ges\u00f9, con i suoi discepoli si ritir\u00f2 presso il mare e lo segu\u00ec molta folla dalla Galilea. Dalla Giudea e da Gerusalemme, dall'Idumea e da oltre il Giordano e dalle parti di Tiro e Sid\u00f2ne, una grande folla, sentendo quanto faceva, and\u00f2 da lui.\nAllora egli disse ai suoi discepoli di tenergli pronta una barca, a causa della folla, perch\u00e9 non lo schiacciassero. Infatti aveva guarito molti, cosicch\u00e9 quanti avevano qualche male si gettavano su di lui per toccarlo.\nGli spiriti impuri, quando lo vedevano, cadevano ai suoi piedi e gridavano: \u00abTu sei il Figlio di Dio!\u00bb. Ma egli imponeva loro severamente di non svelare chi egli fosse.", "medita": "Perch\u00e9 Ges\u00f9 impone agli spiriti impuri di non rivelare la sua vera identit\u00e0? Forse teme che avendolo saputo, i fedeli non gli avrebbero pi\u00f9 dato pace: lo avrebbero cercato per invocare il suo aiuto, \u201cschiacciandolo\u201d come Marco dice in questo brano evangelico. Ma in fondo Ges\u00f9 \u00e8 venuto per accoglierci e guarirci. E allora appare strano questo suo desiderio di allontanamento. \u00c8 evidente che egli cerchi momenti di silenzio e di riposo, ma \u00a0pi\u00f9 probabilmente altre ragioni lo spingono verso questa scelta: allontanandosi, seppur per poco tempo, Ges\u00f9 vuole stimolare la folla; vuole che ognuno guardi bene dentro di s\u00e9 e rifletta su ci\u00f2 di cui ha realmente bisogno. La nostra natura umana con i suoi limiti ci induce a rivolgerci a Ges\u00f9 secondo i nostri desideri, ma succede che non sempre siamo accontentati. Restiamo delusi, lo sentiamo lontano e ci domandiamo il perch\u00e9. Lasciandoci talvolta con questa sensazione di abbandono Ges\u00f9 ci costringe quasi forzatamente a dirigere il nostro sguardo e il nostro cuore verso una dimensione pi\u00f9 profonda di noi stessi. Ci vuole far crescere nella fede affinch\u00e9 essa non si riduca soltanto ad una lunga lista di richieste, a volte neppure cos\u00ec importanti. Ci lascia un po' da soli non perch\u00e9 non ci ama, ma perch\u00e9 desidera che impariamo con la nostra volont\u00e0 e il nostro impegno a trovare la strada giusta che conduce a lui.\nLui c'\u00e8, ci aspetta sempre e anche se il cammino pu\u00f2 sembrare lungo e faticoso, dobbiamo credere che condurr\u00e0 alla vera guarigione, quella profonda e importante, quella dell'anima.", "riflettere": "Siamo capaci di accettare i momenti in cui Ges\u00f9 ci sembra lontano senza sentirci abbandonati \u00a0e senza smettere di fidarci di lui?", "preghfin": "Signore Ges\u00f9,\nguariscimi.\nGuarisci in me tutto ci\u00f2 che ritieni debba essere guarito.\nGuariscimi da tutto ci\u00f2 che mi potrebbe allontanare da te.\nGuarisci la mia memoria.\nGuarisci il mio cuore.\nGuarisci le mie emozioni.\nGuarisci il mio spirito.\nGuarisci il mio corpo.\nPoni con dolcezza le tue mani su di me.\nPer mezzo del tuo amore guariscimi.\nAmen."}