{"day": 17, "month": 1, "year": 2020, "weekday": 5, "date_str": "venerd\u00ec 17 gennaio 2020", "quotes": "1Sam 8,4-7.10-22a; Sal 88", "quote_vangelo": "secondo Marco (2,1-12)", "curatore": "Domenico Coviello, Angela Castino", "prevangelo": "", "indications": "Sant'Antonio abate", "preghiniz": "Signore, voglio cantare per sempre il tuo amore,\nannunzier\u00f2 la tua fedelt\u00e0\nper tutte le generazioni.\nNe sono certo: il tuo amore dura in eterno,\nla tua fedelt\u00e0 \u00e8 stabile come i cieli.\n<i>(Salmo 88)</i>", "vangelo": "Ges\u00f9 entr\u00f2 di nuovo a Caf\u00e0rnao, dopo alcuni giorni. Si seppe che era in casa e si radunarono tante persone che non vi era pi\u00f9 posto neanche davanti alla porta; ed egli annunciava loro la Parola.\nSi recarono da lui portando un paralitico, sorretto da quattro persone. Non potendo per\u00f2 portarglielo innanzi, a causa della folla, scoperchiarono il tetto nel punto dove egli si trovava e, fatta un'apertura, calarono la barella su cui era adagiato il paralitico. Ges\u00f9, vedendo la loro fede, disse al paralitico: \u00abFiglio, ti sono perdonati i peccati\u00bb.\nErano seduti l\u00e0 alcuni scribi e pensavano in cuor loro: \u00abPerch\u00e9 costui parla cos\u00ec? Bestemmia! Chi pu\u00f2 perdonare i peccati, se non Dio solo?\u00bb. E subito Ges\u00f9, conoscendo nel suo spirito che cos\u00ec pensavano tra s\u00e9, disse loro: \u00abPerch\u00e9 pensate queste cose nel vostro cuore? Che cosa \u00e8 pi\u00f9 facile: dire al paralitico \u201cTi sono perdonati i peccati\u201d, oppure dire \u201c\u00c0lzati, prendi la tua barella e cammina\u201d? Ora, perch\u00e9 sappiate che il Figlio dell'uomo ha il potere di perdonare i peccati sulla terra, dico a te \u2013 disse al paralitico \u2013: \u00e0lzati, prendi la tua barella e va' a casa tua\u00bb.\nQuello si alz\u00f2 e subito prese la sua barella, sotto gli occhi di tutti se ne and\u00f2, e tutti si meravigliarono e lodavano Dio, dicendo: \u00abNon abbiamo mai visto nulla di simile!\u00bb.", "medita": "Ad una prima lettura stupisce il fatto che Ges\u00f9 trovandosi di fronte ad un paralitico gli dica \u201cTi sono perdonati i peccati\u201d; ci si aspetterebbe la guarigione fisica del malato fin da subito. Ges\u00f9 invece sceglie la via pi\u00f9 difficile e ancora una volta guarda pi\u00f9 in profondit\u00e0. Egli vuole guarire il paralitico nello spirito prima che nel corpo, perch\u00e9 comprende l'autenticit\u00e0 della fede di quell'uomo che, pur di incontrarlo, si fa calare dal tetto della casa in cui Ges\u00f9 sta predicando; gli concede molto di pi\u00f9 di quanto quel malato gli stia chiedendo. Sono ancora una volta gli scribi che mettono in dubbio il suo modo di agire: non comprendono le parole di Ges\u00f9, n\u00e9 credono in lui. Anche noi a volte siamo come gli scribi, non ci fidiamo completamente di Ges\u00f9; vorremmo che esaudisse alla lettera le nostre richieste; non siamo capaci di vedere oltre le nostre oggettive difficolt\u00e0 e non immaginiamo neppure che Ges\u00f9 va oltre i nostri desideri, per darci qualcosa di pi\u00f9 importante. Egli si \u00e8 fatto uomo per la nostra salvezza ed \u00e8 grazie a questo amore grande e gratuito che sceglie per noi la guarigione pi\u00f9 giusta. Si preoccupa per noi come un Padre e ci invita ad affidarci e a non dubitare del suo amore per noi.", "riflettere": "Cerco il Signore con fede profonda perch\u00e9 mi guarisca dai miei limiti umani? So affidarmi a Lui e accettare i doni che mi vorr\u00e0 concedere?", "preghfin": "Dio mi aiuti a parlare con intelligenza\ne a riflettere in modo degno dei suoi doni.\nEgli guida la sapienza verso gli uomini\ne mette i saggi sulla strada giusta.\nS\u00ec, noi e tutti i nostri discorsi,\nogni sorta di conoscenza e ogni capacit\u00e0 tecnica,\ntutto dipende da Dio.\n<i>(Sapienza 7, 15--16)</i>"}