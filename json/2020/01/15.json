{"day": 15, "month": 1, "year": 2020, "weekday": 3, "date_str": "mercoled\u00ec 15 gennaio 2020", "quotes": "1Sam 3,1-10.19-20; Sal 39", "quote_vangelo": "secondo Marco (1,29-39)", "curatore": "Domenico Coviello, Angela Castino", "prevangelo": "", "indications": "", "preghiniz": "Ho sperato: ho sperato nel Signore\ned egli su di me si \u00e8 chinato,\nha dato ascolto al mio grido.\nMi ha tratto dalla fossa della morte,\ndal fango della palude;\ni miei piedi ha stabilito sulla roccia,\nha reso sicuri i miei passi.\nMi ha messo sulla bocca un canto nuovo,\nlode al nostro Dio.\n<i>(Salmo 39)</i>", "vangelo": "In quel tempo, Ges\u00f9, uscito dalla sinagoga, subito and\u00f2 nella casa di Simone e Andrea, in compagnia di Giacomo e Giovanni. La suocera di Simone era a letto con la febbre e subito gli parlarono di lei. Egli si avvicin\u00f2 e la fece alzare prendendola per mano; la febbre la lasci\u00f2 ed ella li serviva.\nVenuta la sera, dopo il tramonto del sole, gli portavano tutti i malati e gli indemoniati. Tutta la citt\u00e0 era riunita davanti alla porta. Guar\u00ec molti che erano affetti da varie malattie e scacci\u00f2 molti dem\u00f2ni; ma non permetteva ai dem\u00f2ni di parlare, perch\u00e9 lo conoscevano.\nAl mattino presto si alz\u00f2 quando ancora era buio e, uscito, si ritir\u00f2 in un luogo deserto, e l\u00e0 pregava. Ma Simone e quelli che erano con lui, si misero sulle sue tracce. Lo trovarono e gli dissero: \u00abTutti ti cercano!\u00bb. Egli disse loro: \u00abAndiamocene altrove, nei villaggi vicini, perch\u00e9 io predichi anche l\u00e0; per questo infatti sono venuto!\u00bb.\nE and\u00f2 per tutta la Galilea, predicando nelle loro sinagoghe e scacciando i dem\u00f2ni.", "medita": "Ges\u00f9 prega e predica nella sinagoga ma poi entra nelle case delle persone. Come un amico, un fratello, un taumaturgo. In lui la preghiera e l'incontro con gli altri sono azioni intimamente connesse. La sua presenza ci libera dalle schiavit\u00f9 interiori, scaccia i dem\u00f2ni e le malattie che ci perseguitano: angosce e preoccupazioni che ci soffocano, passioni che ci dominano, odio, invidia, rancori, paure, rassicuranti abitudini che ci fanno seppellire i nostri talenti. Per curarci Ges\u00f9 si fa prossimo a ciascuno di noi e, come con la suocera di Simone, ci fa alzare prendendoci per mano, per stare in piedi di fronte alla vita con dignit\u00e0, coraggio, gioia. Ci sostiene, cio\u00e8, nel cammino della nostra esistenza, un percorso che dobbiamo fare con le nostre gambe. Il quale tuttavia non \u00e8 n\u00e9 insormontabile, n\u00e9 troppo difficile o scoraggiante, ma assolutamente possibile e bello se abbiamo la forza di credere in lui e nella sua Parola. Il Ges\u00f9 che predica nelle sinagoghe e che incontra gli uomini deboli e peccatori scacciando i dem\u00f2ni \u00e8 lo stesso che veglia, prima ancora dell'aurora, uscendo a incontrare il Padre in un luogo deserto, nella preghiera. Il Figlio di Dio \u00e8 sempre in relazione: con la comunit\u00e0, con i malati, gli indemoniati e le loro famiglie, con l'Assoluto. La verit\u00e0 \u00e8 nella relazione, dice Papa Francesco, e Ges\u00f9 vuole entrare in relazione con ciascuno di noi per farci vivere la vita in pienezza.", "riflettere": "So riconoscere i miei dem\u00f2ni interiori? So farmi carico delle mie debolezze e dei miei peccati per presentarmi davanti a Ges\u00f9 affinch\u00e9 mi guarisca? Ho fiducia che grazie a Lui potr\u00f2 vivere una vita piena?", "preghfin": "Signore, davanti a te porto i miei peccati,\nle mie debolezze e le mie ferite.\nGuarisci il mio cuore indurito\ne il mio corpo esposto alla corruzione del tempo.\nA te affido la mia mente e il mio spirito.\nInsegnami a pregare e a cercare il silenzio\nper incontrarti.\nAmen."}