{"day": 16, "month": 1, "year": 2020, "weekday": 4, "date_str": "gioved\u00ec 16 gennaio 2020", "quotes": "1Sam 4,1b-11; Sal 43", "quote_vangelo": "secondo Marco (1,40-45)", "curatore": "Domenico Coviello, Angela Castino", "prevangelo": "", "indications": "", "preghiniz": "Dio, con i nostri orecchi abbiamo udito,\ni nostri padri ci hanno raccontato\nl'opera che hai compiuto ai loro giorni,\nnei tempi antichi.\nTu per piantarli, con la tua mano hai sradicato le genti,\nper far loro posto, hai distrutto i popoli.\nPoich\u00e9 non con la spada conquistarono la terra,\nn\u00e9 fu il loro braccio a salvarli;\nma il tuo braccio e la tua destra\ne la luce del tuo volto,\nperch\u00e9 tu li amavi.\n<i>(Salmo 43)</i>", "vangelo": "In quel tempo, venne da Ges\u00f9 un lebbroso, che lo supplicava in ginocchio e gli diceva: \u00abSe vuoi, puoi purificarmi!\u00bb. Ne ebbe compassione, tese la mano, lo tocc\u00f2 e gli disse: \u00abLo voglio, sii purificato!\u00bb. E subito, la lebbra scomparve da lui ed egli fu purificato.\nE, ammonendolo severamente, lo cacci\u00f2 via subito e gli disse: \u00abGuarda di non dire niente a nessuno; va', invece, a mostrarti al sacerdote e offri per la tua purificazione quello che Mos\u00e8 ha prescritto, come testimonianza per loro\u00bb.\nMa quello si allontan\u00f2 e si mise a proclamare e a divulgare il fatto, tanto che Ges\u00f9 non poteva pi\u00f9 entrare pubblicamente in una citt\u00e0, ma rimaneva fuori, in luoghi deserti; e venivano a lui da ogni parte.", "medita": "Nel lebbroso che si mette a supplicare Ges\u00f9 e riesce a commuoverlo c'\u00e8 un grande anelito alla guarigione. Anzi, egli non chiede al Signore di essere guarito ma di essere purificato: desidera con tutto se stesso una guarigione integrale, del corpo e dell'anima. Dalla malattia e dal peccato. Non vuole semplicemente divenire un uomo senza la lebbra, bens\u00ec un uomo nuovo, risanato, come mai \u00e8 stato finora. Ges\u00f9 rimane colpito da questa radicale ricerca di cambiamento e da questa richiesta di salvezza assoluta e afferma che s\u00ec, lui vuole che quell'uomo sia purificato. Cos\u00ec avviene. Poi, per\u00f2, accade qualcosa che a prima vista risulta poco comprensibile. Il Signore ammonisce con severit\u00e0 e scaccia via, immediatamente, quella persona che fino a un momento prima aveva amato e guarito. Gli impone di tacere, di non rivelare a nessuno come \u00e8 accaduta la sua purificazione e di presentarsi al sacerdote per il compimento dei riti prescritti da Mos\u00e8, nel rispetto della Legge. Accade invece esattamente il contrario. Tanto che il Signore \u00e8 costretto a ritirarsi in luoghi deserti, fuori dalle citt\u00e0, mentre le folle lo cercano da ogni parte. Ma Ges\u00f9 non \u00e8 un mago che \u201cci risolve i problemi\u201d. Non fa trucchi, non si prende cura di noi perch\u00e9 vuole una ricompensa, non ama le folle e il consenso di massa: ama le persone, ogni persona. Non \u00e8 venuto per essere proclamato re, dominatore, leader di successo. Ma per qualcosa di molto pi\u00f9 forte e radicale: incontrare ciascuno di noi ogni giorno nelle nostre malattie e nelle nostre fatiche per trasformare completamente la nostra vita.", "riflettere": "Coltivo dentro di me l'ambizione di una vita rinnovata e purificata? Chiedo al Signore di trasformare il mio cuore o mi affido a lui come potrei fare se andassi da un indovino, un \u201cgenio della lampada\u201d?", "preghfin": "Tu ci hai amati per primo, o Dio.\nNoi parliamo di te\ncome se ci avessi amato per primo una volta sola.\nInvece continuamente\ndi giorno in giorno per la vita intera\ntu ci ami per primo.\n<i>(S\u00f8ren Kierkegaard)</i>"}