{"day": 18, "month": 1, "year": 2020, "weekday": 6, "date_str": "sabato 18 gennaio 2020", "quotes": "1Sam 9,1-4.17-19.26a;10,1a; Sal 20", "quote_vangelo": "secondo Marco (2,13-17)", "curatore": "Domenico Coviello, Angela Castino", "prevangelo": "", "indications": "Inizio della settimana di preghiera\nper l'unit\u00e0 dei cristiani", "preghiniz": "Signore, il re gioisce della tua potenza,\nquanto esulta per la tua salvezza!\nHai soddisfatto il desiderio del suo cuore,\nnon hai respinto il voto delle sue labbra.\nGli vieni incontro con larghe benedizioni;\ngli poni sul capo una corona di oro fino.\nVita ti ha chiesto, a lui l'hai concessa,\nlunghi giorni in eterno, senza fine.\n<i>(Salmo 20)</i>", "vangelo": "In quel tempo, Ges\u00f9 usc\u00ec di nuovo lungo il mare; tutta la folla veniva a lui ed egli insegnava loro. Passando, vide Levi, il figlio di Alfeo, seduto al banco delle imposte, e gli disse: \u00abSeguimi\u00bb. Ed egli si alz\u00f2 e lo segu\u00ec.\nMentre stava a tavola in casa di lui, anche molti pubblicani e peccatori erano a tavola con Ges\u00f9 e i suoi discepoli; erano molti infatti quelli che lo seguivano. Allora gli scribi dei farisei, vedendolo mangiare con i peccatori e i pubblicani, dicevano ai suoi discepoli: \u00abPerch\u00e9 mangia e beve insieme ai pubblicani e ai peccatori?\u00bb.\nUdito questo, Ges\u00f9 disse loro: \u00abNon sono i sani che hanno bisogno del medico, ma i malati; io non sono venuto a chiamare i giusti, ma i peccatori\u00bb.", "medita": "Diciamo sempre che Ges\u00f9 \u00e8 venuto per tutti. Ma se questo significa, nella nostra fantasia, immaginare che il Figlio di Dio sia un \u201cbuono\u201d che sta un po' con chiunque lasciandoci pi\u00f9 o meno tranquilli nella nostra vita abitudinaria allora forse non abbiamo capito. Il Signore opera una distinzione, invece. Egli \u00e8 venuto a chiamare. E chiama i peccatori, non i giusti. Questo non perch\u00e9 non ami tutti gli uomini ma perch\u00e9 \u201cnon sono i sani che hanno bisogno del medico ma i malati\u201d. A Ges\u00f9 interessa chiamare, \u201cessere a tavola\u201d, essere medico che guarisce i malati nello spirito: chi vive sperperando la propria vita, chi si d\u00e0 al male, chi mette al centro dell'esistenza se stesso per usare o schiacciare gli altri. Levi \u00e8 al banco delle imposte e butta sulle spalle dei poveri il giogo delle tasse, dei debiti da pagare con gli interessi, \u00e8 un \u201cservo del potere\u201d. A Ges\u00f9 per\u00f2 basta una sola parola per chiamarlo ed egli subito lo segue. Come se anelasse a una vita nuova, libera dal peso della tristezza, della rassegnazione e del livore. Dal banco delle imposte la vita di Levi si sposta nella sua casa, a tavola, con Ges\u00f9 e tante altre persone. Da un'esistenza solitaria e schiava del denaro la vita di Levi esce dalle secche del peccato perch\u00e9 Ges\u00f9 la trasforma donandole profondit\u00e0, convivialit\u00e0, gioia, condivisione. Tutti siamo peccatori, perch\u00e9 anche \u201cil giusto cade sette volte\u201d. Occorre per\u00f2 riconoscersi fragili, malati, bisognosi dell'abbraccio e della chiamata del Signore, come bambini. Solo una cosa non va fatta: credere di non aver bisogno del medico perch\u00e9 \u201cabbiamo la coscienza a posto\u201d.", "riflettere": "Sono consapevole che il Signore mi chiama per farmi uscire da una vita rattristata, anche se comoda, e donarmi gioia? Scelgo di lasciarmi curare dal medico che pu\u00f2 guarirmi dai miei peccati?", "preghfin": "Signore Ges\u00f9,\nche hai chiamato chi hai voluto,\nchiama molti di noi a lavorare per te,\na lavorare con te.\nTu, che hai illuminato con la parola\nquelli che hai chiamati,\nilluminaci col dono della fede in te.\nTu, che li hai sostenuti nelle difficolt\u00e0,\naiutaci a vincere\nle nostre difficolt\u00e0 d'oggi.\n<i>(San Giovanni Paolo II)</i>"}