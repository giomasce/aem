{"day": 31, "month": 1, "year": 2020, "weekday": 5, "date_str": "venerd\u00ec 31 gennaio 2020", "quotes": "2Sam 11,1-4a.5-10a.13-17; Sal 50", "quote_vangelo": "secondo Marco (4,26-34)", "curatore": "Domenico Coviello, Angela Castino", "prevangelo": "", "indications": "San Giovanni Bosco", "preghiniz": "Piet\u00e0 di me, o Dio, secondo la tua misericordia;\nnella tua grande bont\u00e0 cancella il mio peccato.\nLavami da tutte le mie colpe,\nmondami dal mio peccato.\nRiconosco la mia colpa,\nil mio peccato mi sta sempre dinnanzi.\nContro di te, contro te solo ho peccato,\nquello che \u00e8 male ai tuoi occhi, io l'ho fatto;\nperci\u00f2 sei giusto quando parli,\nretto nel tuo giudizio.\n<i>(Salmo 50)</i>", "vangelo": "In quel tempo, Ges\u00f9 diceva [alla folla]: \u00abCos\u00ec \u00e8 il regno di Dio: come un uomo che getta il seme sul terreno; dorma o vegli, di notte o di giorno, il seme germoglia e cresce. Come, egli stesso non lo sa. Il terreno produce spontaneamente prima lo stelo, poi la spiga, poi il chicco pieno nella spiga; e quando il frutto \u00e8 maturo, subito egli manda la falce, perch\u00e9 \u00e8 arrivata la mietitura\u00bb.\nDiceva: \u00abA che cosa possiamo paragonare il regno di Dio o con quale parabola possiamo descriverlo? \u00c8 come un granello di senape che, quando viene seminato sul terreno, \u00e8 il pi\u00f9 piccolo di tutti i semi che sono sul terreno; ma, quando viene seminato, cresce e diventa pi\u00f9 grande di tutte le piante dell'orto e fa rami cos\u00ec grandi che gli uccelli del cielo possono fare il nido alla sua ombra\u00bb.\nCon molte parabole dello stesso genere annunciava loro la Parola, come potevano intendere. Senza parabole non parlava loro ma, in privato, ai suoi discepoli spiegava ogni cosa.", "medita": "Immaginare il regno di Dio come qualcosa di altisonante, magari un regno alla maniera degli uomini dove per\u00f2 al centro c'\u00e8 l'amore divino che trionfa, non \u00e8 forse la maniera migliore per provare a intuire questo mistero. Ges\u00f9 \u00e8 il figlio di Dio che si \u00e8 fatto carne, perci\u00f2 ama la materia, la semplicit\u00e0 e la concretezza. E per questo descrive in modo estremamente semplice il concetto, paragonando il regno a \u201cun uomo che getta il seme nel terreno\u201d e a un granello di senape, il pi\u00f9 piccolo di tutti i semi, che porta frutto \u201cquando viene seminato\u201d. C'\u00e8 dunque un seme, un uomo, l'azione del seminare. E c'\u00e8 la crescita, l'evoluzione spontanea e misteriosa del seme a prescindere da tutto il resto. Quel seme, il pi\u00f9 piccolo di tutti, \u00e8 destinato a diventare la pianta pi\u00f9 grande di tutte. Occorre per\u00f2 che l'uomo lo semini. Sembra incredibile ma \u00e8 cos\u00ec: Dio, per costruire nel mondo il suo regno, ha bisogno di noi. \u00c8 disposto a realizzare il suo \u201cdominio\u201d d'amore ma nel rispetto della libert\u00e0 umana, offrendo questa possibilit\u00e0 a ciascun uomo perch\u00e9 la compia qui e ora, non nell'Aldil\u00e0. Esattamente il contrario dei regni umani, presenti, passati e futuri, che s'impongono con la forza e la sopraffazione. Mentre i regni umani sono come idoli spietati che chiedono sangue, sacrificio e costante controllo sulle leve del potere a coloro che li edificano, i quali non li perdono d'occhio un momento per vederli crescere a dismisura, il regno di Dio germoglia e cresce che l'uomo \u201cdorma o vegli, di notte o di giorno\u201d. L'uomo, infatti, deve gettare questo seme ma poi occorre che si affidi al Signore, senza bramosia e cupidigia. Il regno di Dio non \u00e8 un possesso, ma un dono.", "riflettere": "Cosa \u00e8 per me il regno di Dio? Qualcosa di astratto che in fondo non mi tocca da vicino? Sono consapevole che Dio mi cerca, attraverso Ges\u00f9, per invitarmi a costruire questo regno nelle relazioni umane, sociali, politiche ed economiche di tutti i giorni?", "preghfin": "Il grande affare degli esseri umani \u00e8 sforzarsi di partecipare al regno di Dio.\nAbbiamo la vita intera per cogliere l'opportunit\u00e0\ndi partecipare, di entrarvi.\nPer\u00f2 Dio \u00e8 in diritto di precluderci\nper sempre l'ingresso.\nPer essere pi\u00f9 chiari: siamo noi stessi\na chiuderci le porte!\nNel Regno possiamo entrare tutti, in Ges\u00f9 Cristo,\ngrazie al povero, al piccolo, all'escluso,\nal pi\u00f9 vulnerabile.\n<i>(Padre Alejandro Solalinde)</i>"}