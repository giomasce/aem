{"day": 5, "month": 1, "year": 2020, "weekday": 7, "date_str": "domenica 5 gennaio 2020", "quotes": "Sir 24,1-2.8-12; Sal 147; Ef 1,3-6.15-18", "quote_vangelo": "secondo Giovanni (1,1-18)", "curatore": "Domenico Coviello, Angela Castino", "prevangelo": "", "indications": "Salterio: seconda settimana", "preghiniz": "Lodate il Signore:\n\u00e8 bello cantare al nostro Dio,\ndolce \u00e8 lodarlo come a lui conviene.\nIl Signore ricostruisce Gerusalemme,\nraduna i dispersi di Israele.\n<i>(Salmo 147)</i>", "vangelo": "In principio era il Verbo, e il Verbo era presso Dio e il Verbo era Dio.  Egli era, in principio, presso Dio: tutto \u00e8 stato fatto per mezzo di lui e senza di lui nulla \u00e8 stato fatto di ci\u00f2 che esiste.  In lui era la vita e la vita era la luce degli uomini; la luce splende nelle tenebre e le tenebre non l'hanno vinta.\nVenne un uomo mandato da Dio: il suo nome era Giovanni.  Egli venne come testimone per dare testimonianza alla luce, perch\u00e9 tutti credessero per mezzo di lui.  Non era lui la luce, ma doveva dare testimonianza alla luce.\nVeniva nel mondo la luce vera, quella che illumina ogni uomo.  Era nel mondo e il mondo \u00e8 stato fatto per mezzo di lui; eppure il mondo non lo ha riconosciuto.  Venne fra i suoi, e i suoi non lo hanno accolto. A quanti per\u00f2 lo hanno accolto ha dato potere di diventare figli di Dio: a quelli che credono nel suo nome, i quali, non da sangue n\u00e9 da volere di carne n\u00e9 da volere di uomo, ma da Dio sono stati generati.\nE il Verbo si fece carne e venne ad abitare in mezzo a noi; e noi abbiamo contemplato la sua gloria, gloria come del Figlio unigenito che viene dal Padre, pieno di grazia e di verit\u00e0.\nGiovanni gli d\u00e0 testimonianza e proclama: \u00abEra di lui che io dissi: Colui che viene dopo di me \u00e8 avanti a me, perch\u00e9 era prima di me\u00bb.\nDalla sua pienezza noi tutti abbiamo ricevuto: grazia su grazia. Perch\u00e9 la Legge fu data per mezzo di Mos\u00e8, la grazia e la verit\u00e0 vennero per mezzo di Ges\u00f9 Cristo.  Dio, nessuno lo ha mai visto: il Figlio unigenito, che \u00e8 Dio ed \u00e8 nel seno del Padre, \u00e8 lui che lo ha rivelato.", "medita": "Dio \u00e8 un mistero, \u201cnessuno lo ha mai visto\u201d. Eppure \u00e8 parola, luce, carne. Una forza creatrice senza la quale \u201cnulla \u00e8 stato fatto di tutto ci\u00f2 che esiste\u201d che vuole incontrare gli uomini, rivelarsi a ciascuno di noi, intessere una relazione, una storia condivisa. Alla luce del prologo di Giovanni, il Dio biblico ci appare come sempre proteso a donare se stesso per incontrarci. La luce splende persino nelle tenebre. Si offre a tutti. Accetta che ci siano uomini che la rifiutano, liberi di allontanarsi. Del resto un'autentica relazione amorosa o muove da entrambe le parti o non mette radici e non cresce. Per incontrare l'oggetto del suo amore, noi persone umane, il Verbo si fa carne e viene ad abitare in mezzo a noi. Anche oggi, ogni giorno, nel cuore e nel corpo di tutti coloro che lo accolgono. Chi lo accoglie riceve un grande potere: diventa figlio di Dio, vive, cio\u00e8, secondo una prospettiva infinita. Nella quale lo spazio-tempo di questo mondo non \u00e8 che una fase della relazione con la Parola che \u00e8 Luce. Una storia condivisa fra Dio e l'uomo dove il male, la morte e il dolore pur restando un mistero incomprensibile come le tenebre sono anch'essi illuminati e destinati ad essere superati.", "riflettere": "Dio \u00e8 Verbo, quindi \u00e8 la Parola, illumina la vita e si \u00e8 fatto carne: in che modo cerco di incontrarlo? Se posso diventare suo figlio come mi rapporto a mio Padre e ai miei fratelli, ossia tutti gli altri uomini?", "preghfin": "Signore Ges\u00f9,\ntu hai portato la grazia e la verit\u00e0\nper rivelarci, oltre la Legge, Dio che \u00e8 padre.\nSostienici nel cammino verso l'incontro con il Verbo,\nil solo che pu\u00f2 illuminare la nostra vita\ne farci diventare figli di Dio.\nRischiara le tenebre del nostro cuore\nperch\u00e9 esse non ci schiaccino,\ne donaci la gioia della salvezza.\nAmen."}