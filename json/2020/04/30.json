{"day": 30, "month": 4, "year": 2020, "weekday": 4, "date_str": "gioved\u00ec 30 aprile 2020", "quotes": "At 8,26-40; Sal 65", "quote_vangelo": "secondo Giovanni (6,44-51)", "curatore": "Daniela e Mauro Leoncini", "prevangelo": "", "indications": "", "preghiniz": "Noi ti rendiamo grazie,\nSignore Dio onnipotente,\nche sei e che eri,\nperch\u00e9 hai messo mano\nalla tua grande potenza,\ne hai instaurato il tuo regno.\nLe genti fremettero,\nma \u00e8 giunta l'ora della tua ira,\nil tempo di giudicare i morti,\ndi dare la ricompensa ai tuoi servi,\nai profeti e ai santi\ne a quanti temono il tuo nome, piccoli e grandi.\nOra si \u00e8 compiuta la salvezza,\nla forza e il regno del nostro Dio\ne la potenza del suo Cristo.\n<i>(Apocalisse)</i>", "vangelo": "In quel tempo, disse Ges\u00f9 alla folla: \u00abNessuno pu\u00f2 venire a me, se non lo attira il Padre che mi ha mandato; e io lo risusciter\u00f2 nell'ultimo giorno. Sta scritto nei profeti: \u201cE tutti saranno istruiti da Dio\u201d. Chiunque ha ascoltato il Padre e ha imparato da lui, viene a me. Non perch\u00e9 qualcuno abbia visto il Padre; solo colui che viene da Dio ha visto il Padre. In verit\u00e0, in verit\u00e0 io vi dico: chi crede ha la vita eterna.\nIo sono il pane della vita. I vostri padri hanno mangiato la manna nel deserto e sono morti; questo \u00e8 il pane che discende dal cielo, perch\u00e9 chi ne mangia non muoia. Io sono il pane vivo, disceso dal cielo. Se uno mangia di questo pane vivr\u00e0 in eterno e il pane che io dar\u00f2 \u00e8 la mia carne per la vita del mondo\u00bb.", "medita": "Ritorniamo alla lettura di Giovanni. Ges\u00f9 nel frattempo ha suscitato mormorii fra i Giudei mischiati con la folla e ora \u201calza il tiro\u201d. \u00a0Alla fine della pericope odierna, Egli proclamer\u00e0 che il Pane che sfama per la vita eterna \u00e8 proprio la sua carne. Una tale affermazione deve essere ben preparata e l'argomentazione che Ges\u00f9 fornisce assomiglia invero ad una \u201cdeduzione logica\u201d.\nRicordiamo che poco prima, parlando della manna, Ges\u00f9 aveva detto che \u00abIl pane di Dio \u00e8 colui che discende dal cielo e d\u00e0 la vita al mondo\u00bb. Ora \u00a0afferma che: chi ascolta il Padre e impara il suo volere, crede in Ges\u00f9; chi crede in Ges\u00f9 ha la vita eterna; Ges\u00f9 \u00e8 l'unico che ha visto il Padre essendo da Lui disceso. Ma allora chi crede in Ges\u00f9 che \u00e8 disceso dal cielo ha la vita eterna: questo, alla luce della prima affermazione, \u201cimplica\u201d che il pane di Dio \u00e8 lui.\nSemplice? Per niente! Anche perch\u00e9 il vangelo di Giovanni \u201cchiude\u201d a qualsiasi possibilit\u00e0 di lettura spirituale o comunque simblica. No, no! Carne vera e sangue vero. \u00c8 dunque difficile, quasi impossibile capire subito. Molti dei suoi discepoli diranno infatti che si tratta di una parola molto dura. I Giudei, poi, proprio non possono accettare argomentazioni simili.\nPoteva Dio scegliere un modo meno \u201cmateriale\u201d per stare con noi? Forse avrebbe anche suscitato meno scandalo in tanti fratelli non cristiani. Ma noi siamo fatti di carne e sangue e dove ci sono carne e sangue sappiamo che c'\u00e8 una persona. Un aiuto prezioso per comprendere \u00e8 guardare al rapporto che molti Santi (sempre loro, i nostri modelli, anche se con pochi \u201cfollower\u201d) hanno avuto con Ges\u00f9 Eucarestia. Davanti all'Ostia conscrata e al Calice essi vedevano non un pezzetto di pane, bens\u00ec proprio Lui, Ges\u00f9, con la sua carne e il suo sangue.", "riflettere": "A che cosa penso quando mi metto in fila per la Comunione? Prego? Medito sulla presenza reale di Ges\u00f9 in quel pezzetto di pane? Riesco sempre a rendere grazie per questo dono cos\u00ec grande che cos\u00ec tanto \u00e8 costato a Lui?", "preghfin": "Ges\u00f9 dice: \u201cCredete in me\u201d.\nLa fede \u00e8 la cosa fondamentale.\nNon si tratta qui di seguire un'idea, un progetto,\nma di incontrare Ges\u00f9 come una Persona viva,\ndi lasciarsi coinvolgere totalmente\nda Lui e dal suo Vangelo.\n<i>(Benedetto XVI)</i>"}