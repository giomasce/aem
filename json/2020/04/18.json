{"day": 18, "month": 4, "year": 2020, "weekday": 6, "date_str": "sabato 18 aprile 2020", "quotes": "At 4,13-21; Sal 117", "quote_vangelo": "secondo Marco (16,9-15)", "curatore": "Daniela e Mauro Leoncini", "prevangelo": "", "indications": "", "preghiniz": "Ti lodino, Signore, tutte le tue opere\ne ti benedicano i tuoi fedeli.\nDicano la gloria del tuo regno\ne parlino della tua potenza,\nper manifestare agli uomini i tuoi prodigi\ne la splendida gloria del tuo regno.\nIl tuo regno \u00e8 regno di tutti i secoli,\nil tuo dominio si estende ad ogni generazione.\n<i>(Salmo 144)</i>", "vangelo": "Risorto al mattino, il primo giorno dopo il sabato, Ges\u00f9 apparve prima a Maria di M\u00e0gdala, dalla quale aveva scacciato sette dem\u00f2ni. Questa and\u00f2 ad annunciarlo a quanti erano stati con lui ed erano in lutto e in pianto. Ma essi, udito che era vivo e che era stato visto da lei, non credettero.\nDopo questo, apparve sotto altro aspetto a due di loro, mentre erano in cammino verso la campagna. Anch'essi ritornarono ad annunciarlo agli altri; ma non credettero neppure a loro.\nAlla fine apparve anche agli Undici, mentre erano a tavola, e li rimprover\u00f2 per la loro incredulit\u00e0 e durezza di cuore, perch\u00e9 non avevano creduto a quelli che lo avevano visto risorto. E disse loro: \u00abAndate in tutto il mondo e proclamate il Vangelo a ogni creatura\u00bb.", "medita": "Al termine della settimana di Pasqua, la Liturgia propone, con la lettura del vangelo di Marco, una sorta di compendio sintetico delle prime apparizioni del Risorto. Dapprima la manifestazione a Maria di M\u00e0gdala; poi, quasi certamente, il riferimento all'incontro con i due discepoli in viaggio verso Emmaus e, infine, le manifestazioni agli undici.\nL'elemento di novit\u00e0 che Marco ci offre \u00e8 il duro rimprovero di Ges\u00f9 agli undici perch\u00e9 non avevano dato piena credibilit\u00e0 a chi, prima di loro, aveva incontrato il Signore risorto. Conferma, dunque, nella conferma: gli apostoli, gli uomini che Ges\u00f9 stesso si era scelti, sono stati messi alla prova del dover credere ad altre persone, meno \u201cqualificate\u201d.\n\u00c8 ancora la pedagogia di Dio in azione. Un copione umano avrebbe di certo subito chiamato in causa Pietro, \u201ccapo\u201d della Chiesa nascente, o la Madre di Ges\u00f9, se proprio una donna doveva essere. Con gli occhi della fede, illuminata dalla ragione, abbiamo molto da ringraziare Dio perch\u00e9 fa le cose a modo suo e non nostro! Come non vedere, anche nello snodo di queste vicende, la predilezione del Signore per \u201ci poveri in spirito\u201d, la sua libert\u00e0 nella distribuzione dei carismi, il pressante richiamo all'umilt\u00e0, il valore dato alla testimonianza per la fede di allora e di sempre? E chiss\u00e0 quanto altro ancora che non riusciamo a vedere!\nDopo il rimprovero, quasi inaspettatamente, con una consequenzialit\u00e0 che non appare immediata, ecco l'invito alla missione. I difetti, i limiti umani, persino il peccato\u2026 gli apostoli non ne sono esenti e ne hanno fatto amara esperienza. Ma da quel momento la loro forza \u00e8 nel Signore risorto; solo questo serve per portare il Vangelo ad ogni creatura.", "riflettere": "I miei limiti, la mia inadeguatezza, le mie mancanze e anche le mie colpe. Tutto pu\u00f2 essere superato e nulla di tutto questo mi esime dalla testimonianza\u2026 se trovo forza nella fede in Ges\u00f9 risorto.", "preghfin": "Dio Padre nostro\naiutaci ad essere Chiesa in uscita.\nAvvicinandoci a tutti\nspecialmente ai pi\u00f9 svantaggiati\ninsegnaci ad essere discepoli missionari\ndi Cristo Ges\u00f9, il Signore dei Miracoli.\nVivendo l'amore, ricercando l'unit\u00e0\ne praticando la misericordia,\naffinch\u00e9, protetti dall'intercessione di Maria, Madre della Chiesa,\nviviamo e annunciamo al mondo la gioia del Vangelo.\n<i>(Papa Francesco)</i>"}