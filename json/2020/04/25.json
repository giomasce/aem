{"date": "2020/04/25", "date_str": "sabato 25 aprile 2020", "quotes": "1Pt 5,5b-14; Sal 88", "author": "Daniela e Mauro Leoncini", "pregospel": "", "indications": "San Marco", "preghiniz": "I cieli narrano la gloria di Dio,\ne l'opera delle sue mani annunzia il firmamento.\nIl giorno al giorno ne affida il messaggio\ne la notte alla notte ne trasmette notizia.\nNon \u00e8 linguaggio e non sono parole,\ndi cui non si oda il suono.\nPer tutta la terra si diffonde la loro voce\ne ai confini del mondo la loro parola.\n<i>(Salmo 18A)</i>", "vangelo": "In quel tempo, [Ges\u00f9 apparve agli Undici] e disse loro: \u00abAndate in tutto il mondo e proclamate il Vangelo a ogni creatura. Chi creder\u00e0 e sar\u00e0 battezzato sar\u00e0 salvato, ma chi non creder\u00e0 sar\u00e0 condannato. Questi saranno i segni che accompagneranno quelli che credono: nel mio nome scacceranno dem\u00f2ni, parleranno lingue nuove, prenderanno in mano serpenti e, se berranno qualche veleno, non recher\u00e0 loro danno; imporranno le mani ai malati e questi guariranno\u00bb.\nIl Signore Ges\u00f9, dopo aver parlato con loro, fu elevato in cielo e sedette alla destra di Dio.\nAllora essi partirono e predicarono dappertutto, mentre il Signore agiva insieme con loro e confermava la Parola con i segni che la accompagnavano.", "medita": "Oggi leggiamo la breve sintesi di Marco riguardo il \u201ccommiato\u201d di Ges\u00f9 agli undici, la sua Assunzione al Cielo e l'inizio della predicazione apostolica. Ritroviamo, sotto la consueta, sobria angolatura del secondo evangelista, l'avvertimento sulla condanna che un uomo o una donna si auto-infliggono quando, coscientemente, si escludono dalla comunit\u00e0 dei credenti, rifiutando l'amore e la salvezza portata dal Signore Ges\u00f9.\nE chi crede? Chi crede operer\u00e0 dei segni. La natura di questi segni potr\u00e0 anche essere tale da strabiliare? S\u00ec, questo non \u00e8 escluso per principio n\u00e9 per concessione agli spiriti troppo razionali; molti santi, noti e meno noti, di segni inspiegabili ne hanno compiuti eccome. Ma il segno ordinario, che possono dare tutti i credenti, consiste nel portare al mondo la gioia che nasce dal'incontro con Cristo. Chi crede non si arresta davanti al male morale e fisico, non davanti a chiusure e incomunicabilit\u00e0 e neppure di fronte ai tanti veleni che distruggono ogni possibilit\u00e0 di relazione fra i gli uomini.\nOra gli apostoli sono pronti. La forza della resurrezione, sulla quale non nutrono pi\u00f9 alcuna riserva, e \u00a0lo stesso insegnamento del Cristo risorto illuminano anche tutta la precedente preparazione compiuta in loro dal Maestro. Ora il Signore pu\u00f2 salire al Padre, ma mander\u00e0 ancora un aiuto, perch\u00e9 sa che troppo grande \u00e8 la debolezza degli uomini: lo Spirito di verit\u00e0 che accompagner\u00e0 il cammino della Chiesa nel mondo e nei secoli. Gli apostoli partono, ognuno verso mete diverse e lontane. Chiss\u00e0 quanto umano dolore nel doversi separare; ma chissa quanta gioia dalla consapevolezza di esesere pronti a dare la vita per annunciare Cristo, unica fonte di salvezza.", "riflettere": "Ho consapevolezza della mia missione di credente? Non prendere in mano serpenti velenosi, non bere intrugli tossici, ma portare \u201camore dov'\u00e8 odio, perdono dov'\u00e8 offesa, fede dov'\u00e8 discordia\u201d.", "preghfin": "Spirito Santo, che abiliti alla missione,\ndonaci di riconoscere che, anche nel nostro tempo,\ntante persone sono in ricerca della verit\u00e0 sulla loro esistenza e sul mondo.\nRendici collaboratori della loro gioia\ncon l'annuncio del Vangelo di Ges\u00f9 Cristo,\nchicco del frumento di Dio, che rende buono il terreno della vita\ne assicura l'abbondanza del raccolto.\n<i>(Benedetto XVI)</i>"}