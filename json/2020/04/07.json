{"day": 7, "month": 4, "year": 2020, "weekday": 2, "date_str": "marted\u00ec 7 aprile 2020", "quotes": "Is 49,1-6; Sal 70", "curatore": "Daniela e Mauro Leoncini", "prevangelo": "", "indications": "Marted\u00ec santo\nSan Giovanni Battista de la Salle", "preghiniz": "Perch\u00e9 temere nei giorni tristi,\nquando mi circonda la malizia dei perversi?\nEssi confidano nella loro forza,\nsi vantano della loro grande ricchezza.\nNessuno pu\u00f2 riscattare se stesso,\no dare a Dio il suo prezzo.\nPer quanto si paghi il riscatto di una vita,\nnon potr\u00e0 mai bastare\nper vivere senza fine, e non vedere la tomba.\n<i>(Salmo 48)</i>", "vangelo": "In quel tempo, [mentre era a mensa con i suoi discepoli,] Ges\u00f9 fu profondamente turbato e dichiar\u00f2: \u00abIn verit\u00e0, in verit\u00e0 io vi dico: uno di voi mi tradir\u00e0\u00bb. I discepoli si guardavano l'un l'altro, non sapendo bene di chi parlasse. Ora uno dei discepoli, quello che Ges\u00f9 amava, si trovava a tavola al fianco di Ges\u00f9. Simon Pietro gli fece cenno di informarsi chi fosse quello di cui parlava. Ed egli, chinandosi sul petto di Ges\u00f9, gli disse: \u00abSignore, chi \u00e8?\u00bb. Rispose Ges\u00f9: \u00ab\u00c8 colui per il quale intinger\u00f2 il boccone e glielo dar\u00f2\u00bb. E, intinto il boccone, lo prese e lo diede a Giuda, figlio di Simone Iscari\u00f2ta. Allora, dopo il boccone, Satana entr\u00f2 in lui. Gli disse dunque Ges\u00f9: \u00abQuello che vuoi fare, fallo presto\u00bb.\nNessuno dei commensali cap\u00ec perch\u00e9 gli avesse detto questo; alcuni infatti pensavano che, poich\u00e9 Giuda teneva la cassa, Ges\u00f9 gli avesse detto: \u00abCompra quello che ci occorre per la festa\u00bb, oppure che dovesse dare qualche cosa ai poveri. Egli, preso il boccone, subito usc\u00ec. Ed era notte.\nQuando fu uscito, Ges\u00f9 disse: \u00abOra il Figlio dell'uomo \u00e8 stato glorificato, e Dio \u00e8 stato glorificato in lui. Se Dio \u00e8 stato glorificato in lui, anche Dio lo glorificher\u00e0 da parte sua e lo glorificher\u00e0 subito. Figlioli, ancora per poco sono con voi; voi mi cercherete ma, come ho detto ai Giudei, ora lo dico anche a voi: dove vado io, voi non potete venire\u00bb.\nSimon Pietro gli disse: \u00abSignore, dove vai?\u00bb. Gli rispose Ges\u00f9: \u00abDove io vado, tu per ora non puoi seguirmi; mi seguirai pi\u00f9 tardi\u00bb. Pietro disse: \u00abSignore, perch\u00e9 non posso seguirti ora? Dar\u00f2 la mia vita per te!\u00bb. Rispose Ges\u00f9: \u00abDarai la tua vita per me? In verit\u00e0, in verit\u00e0 io ti dico: non canter\u00e0 il gallo, prima che tu non m'abbia rinnegato tre volte\u00bb.", "medita": "Giuda e Pietro, due cadute rovinose. L'esistenza e il ruolo del traditore sono parte di un mistero che ci supera, che coinvolge drammaticamente il rapporto fra libert\u00e0 dell'uomo e presciente onnipotenza di Dio. Per\u00f2 un confronto sulle due cadute rovinose profetizzate da Ges\u00f9 nel vangelo odierno ci consente almeno qualche riflessione\u2026 meno rischiosa.\nAl pensiero del supplizio imminente, Ges\u00f9 \u00e8 umanamente turbato. Ma al turbamento concorre il pensiero del tradimento. Un amico, uno dei discepoli che Egli ha scelto dopo un'intensa notte di preghiera e discernimento sta per tradirlo. Il tradimento dell'amicizia \u00e8 un altro aspetto del dramma dell'Iscariota. La sua vera tragedia per\u00f2 non \u00e8 tanto l'aver tradito, quanto la disperazione di poter essere perdonato. Giuda aveva avuto la grazia del pentimento ma questo \u00e8 degenerato in disperazione e cos\u00ec \u00e8 divenuto autodistruzione, almeno temporale (Benedetto XVI). Fino all'estremo della vita, quando il menzognero per eccellenza tenta l'estremo assalto, esiste la possibilit\u00e0 di corrispondere alla Grazia e all'amore di Dio. Giuda, almeno in apparenza, non ne \u00e8 stato capace.\nAnche Pietro si macchia di un peccato spregevole. Lui, il discepolo scelto dal Signore come la roccia su cui fondare la Chiesa, negher\u00e0 per tre volte di conoscere Ges\u00f9. Egli per\u00f2 da questa caduta si risolleva. Anche lui, come Giuda, ottiene la Grazia del pentimento ma, a differenza di Giuda, questo gli d\u00e0 la forza di rialzarsi dal fango. Sar\u00e0 lo sguardo di Ges\u00f9 a trapassargli il cuore e a renderlo capace di una fedelt\u00e0 non pi\u00f9 sbandierata ma vissuta fino al martirio.", "riflettere": "\u201cSe il tuo cuore ti accusa di peccato, Dio \u00e8 pi\u00f9 grande del tuo cuore\u201d (Teresa di Lisieux, Dottore della Chiesa). Teniamo sempre lontana, con tutte le forze e con l'aiuto di una buona direzione spirituale, la diabolica tentazione di disperare dell'amore e del perdono di Dio.", "preghfin": "Signore, insegnami ad affidarmi alle tue mani,\nad affidarmi alla tua guida,\nanche nei momenti brutti,\nnei momenti oscuri,\nnel momento della morte,\nio mi affido a te perch\u00e9 tu non deludi mai, tu sei fedele.\nSignore, non capisco\u2026\nanche senza capire, mi affido alle tue mani.\n<i>(Papa Francesco)</i>"}