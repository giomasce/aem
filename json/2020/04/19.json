{"day": 19, "month": 4, "year": 2020, "weekday": 7, "date_str": "domenica 19 aprile 2020", "quotes": "At 2,42-47; Sal 117; 1Pt 1,3-9", "quote_vangelo": "secondo Giovanni (20,19-31)", "curatore": "Daniela e Mauro Leoncini", "prevangelo": "", "indications": "Domenica della Divina Misericordia\n(Domenica in Albis)", "preghiniz": "La pietra scartata dai costruttori\n\u00e8 divenuta la pietra d'angolo.\nQuesto \u00e8 stato fatto dal Signore:\nuna meraviglia ai nostri occhi.\nQuesto \u00e8 il giorno che ha fatto il Signore:\nrallegriamoci in esso ed esultiamo!\n<i>(Salmo 117)</i>", "vangelo": "La sera di quel giorno, il primo della settimana, mentre erano chiuse le porte del luogo dove si trovavano idiscepoli per timore dei Giudei, venne Ges\u00f9, stette in mezzo e disse loro: \u00abPace a voi!\u00bb. Detto questo, mostr\u00f2 loro le mani e il fianco. E i discepoli gioirono al vedere il Signore.\nGes\u00f9 disse loro di nuovo: \u00abPace a voi! Come il Padre ha mandato me, anche io mando voi\u00bb. Detto questo, soffi\u00f2 e disse loro: \u00abRicevete lo Spirito Santo. A coloro a cui perdonerete i peccati, saranno perdonati; a coloro a cui non perdonerete, non saranno perdonati\u00bb.\nTommaso, uno dei Dodici, chiamato D\u00ecdimo, non era con loro quando venne Ges\u00f9. Gli dicevano gli altri discepoli: \u00abAbbiamo visto il Signore!\u00bb. Ma egli disse loro: \u00abSe non vedo nelle sue mani il segno dei chiodi e non metto il mio dito nel segno dei chiodi e non metto la mia mano nel suo fianco, io non credo\u00bb.\nOtto giorni dopo i discepoli erano di nuovo in casa e c'era con loro anche Tommaso. Venne Ges\u00f9, a porte chiuse, stette in mezzo e disse: \u00abPace a voi!\u00bb. Poi disse a Tommaso: \u00abMetti qui il tuo dito e guarda le mie mani; tendi la tua mano e mettila nel mio fianco; e non essere incredulo, ma credente!\u00bb. Gli rispose Tommaso: \u00abMio Signore e mio Dio!\u00bb. Ges\u00f9 gli disse: \u00abPerch\u00e9 mi hai veduto, tu hai creduto; beati quelli che non hanno visto e hanno creduto!\u00bb.\nGes\u00f9, in presenza dei suoi discepoli, fece molti altri segni che non sono stati scritti in questo libro. Ma questi sono stati scritti perch\u00e9 crediate che Ges\u00f9 \u00e8 il Cristo, il Figlio di Dio, e perch\u00e9, credendo, abbiate la vita nel suo nome.", "medita": "Ecco dunque Ges\u00f9 che appare anche agli apostoli. Tutto sommato siamo ancora alla sera del giorno della resurrezione, la prima domenica della Pasqua cristiana. I discepoli non hanno quindi dovuto rimuginare troppo su quel che Maria di M\u00e0gdala e i due di Emmaus avevano raccontato. Essi sono ancora a Gerusalemme, chiusi in casa per timore dei Giudei, e Ges\u00f9 viene. La pericope giovannea \u00e8 articolata in due fasi distinte, due apparizioni distanziate temporalmente di una settimana e legate dalla vicenda e dalla figura di Tommaso.\nTommaso ci \u00e8 simpatico, non lo possiamo negare. Vuole vederci chiaro; si fida solo di se stesso, come noi, quasi sempre\u2026 E poi non l'ha combinata cos\u00ec grossa come Pietro, che ha rinnegato il Maestro, o i due figli di Zebedeo, che si erano messi in testa di occupare i posti d'onore a fianco di Ges\u00f9, sollevando lo sdegno dei compagni. Se \u201cessere come Tommaso\u201d \u00e8 divenuto sinonimo di incredulit\u00e0 pervicace, ci pare invece che il rimbrotto che egli si \u00e8 meritato dal Signore sia tutto sommato bonario, se confrontato ad esempio con quello \u201cstolti e lenti di cuore\u201d rivolto ai discepoli di Emmaus.\nGiovanni non dice se Tommaso abbia poi mantenuto il proposito, espresso al ritorno a casa dopo la prima apparizione, di mettere \u201cil dito nel segno dei chiodi\u201d e la \u201cmano nel fianco\u201d del Risorto, ma non dovette essere necessario. La sua stupenda professione di fede: \u00abMio Signore e mio Dio!\u00bb pu\u00f2 apparire tardiva ma veniva dal cuore, non era il risultato di verifiche di natura fisica. Ed \u00e8 anche per questo che \u00e8 considerata uno dei \u201cvertici della fede neotestamentaria\u201d (Cardinal Ravasi). Insomma, per Tommaso chiamato Didimo, un riscatto veramente \u201calla grande\u201d.", "riflettere": "Tommaso ha avuto il privilegio di vedere e di poter toccare. Ma quel suono dolcissimo \u201cMio Signore e mio Dio\u201d anche per noi pu\u00f2 avere un potere risanante senza eguali. Se viene da un cuore umile che vuole amare.", "preghfin": "Prendimi come sono Signore,\nprendimi come sono,\ncon i miei difetti,\ncon le mie mancanze;\nma fammi diventare\ncome tu desideri.\n<i>(Giovanni Paolo II)</i>"}