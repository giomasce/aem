{"day": 22, "month": 4, "year": 2020, "weekday": 3, "date_str": "mercoled\u00ec 22 aprile 2020", "quotes": "At 5,17-26; Sal 33", "quote_vangelo": "secondo Giovanni (3,16-21)", "curatore": "Daniela e Mauro Leoncini", "prevangelo": "", "indications": "", "preghiniz": "Benedir\u00f2 il Signore in ogni tempo,\nsulla mia bocca sempre la sua lode.\nIo mi glorio nel Signore:\ni poveri ascoltino e si rallegrino.\nMagnificate con me il Signore,\nesaltiamo insieme il suo nome.\nHo cercato il Signore: mi ha risposto\ne da ogni mia paura mi ha liberato.\nGuardate a lui e sarete raggianti,\ni vostri volti non dovranno arrossire.\nQuesto povero grida e il Signore lo ascolta,\nlo salva da tutte le sue angosce.\nL'angelo del Signore si accampa\nattorno a quelli che lo temono, e li libera.\nGustate e vedete com'\u00e8 buono il Signore;\nbeato l'uomo che in lui si rifugia.\n<i>(Salmo 33)</i>", "vangelo": "In quel tempo, Ges\u00f9 disse a Nicod\u00e8mo: \u00abDio ha tanto amato il mondo da dare il Figlio unigenito, perch\u00e9 chiunque crede in lui non vada perduto, ma abbia la vita eterna. Dio, infatti, non ha mandato il Figlio nel mondo per condannare il mondo, ma perch\u00e9 il mondo sia salvato per mezzo di lui. Chi crede in lui non \u00e8 condannato; ma chi non crede \u00e8 gi\u00e0 stato condannato, perch\u00e9 non ha creduto nel nome dell'unigenito Figlio di Dio. E il giudizio \u00e8 questo: la luce \u00e8 venuta nel mondo, ma gli uomini hanno amato pi\u00f9 le tenebre che la luce, perch\u00e9 le loro opere erano malvagie. Chiunque infatti fa il male, odia la luce, e non viene alla luce perch\u00e9 le sue opere non vengano riprovate. Invece chi fa la verit\u00e0 viene verso la luce, perch\u00e9 appaia chiaramente che le sue opere sono state fatte in Dio\u00bb.", "medita": "La parte del discorso di oggi del Signore a Nicodemo \u00e8 un tesoro dal valore inestimabile. N\u00e9 prima n\u00e9 dopo Ges\u00f9 abbiamo udito le cose che Giovanni ci ripete qui e in tutta la sua testimonianza scritta. Dio non \u00e8 il Dio dei filosofi, non una di quelle divinit\u00e0 da placare che terrorizzavano il mondo antico, non un dio giusto ma severo, che aspetta solo di mettere un punto alla storia umana e poi iniziare a distribuire ricompense e castighi, e nemmeno un Dio misericordioso ma con il quale non ci possiamo permettere troppa confidenza. No, Dio \u00e8 un padre, anzi addirittura un pap\u00e0, un babbo che ci ama follemente, che \u00e8 pronto a dare la vita per i suoi figli. Non pu\u00f2 annientare il suo Essere ma ha dato la vita nella persona del figlio, il verbo eterno incarnato. Dio \u00e8 puro amore.\nChiss\u00e0 che cosa deve aver pensato l'onesto ebreo Nicodemo! Ma che Dio \u00e8 mai questo? Un Dio che perdona tutti? Come la mettiamo con i malvagi, i bestemmiatori, gli idolatri? Per\u00f2 la fede di Israele sa che nessun vivente \u00e8 giusto davanti a Dio (Sal \u00a0142) e dunque se Dio non amasse e perdonasse sempre poveri tutti noi. S\u00ec, poveri noi, che ci illudiamo che il mondo sia diviso in buoni (noi) e cattivi (gli altri), noi che vorremmo prontamente separare il grano dalla zizzania.\nPossiamo per\u00f2 placare questa nostra ansia di \u201cgiustizia\u201d. \u00c8 ancora Ges\u00f9 che ci illumina qui e in pi\u00f9 punti dei vangeli: le condanne ci saranno ma saranno auto-condanne. Dio, il Giudice, \u00e8 il Padre misericordioso, pronto a perdonare anche i figli che vivono da dissoluti. Per\u00f2 amare le tenebre \u00e8 una nostra libera scelta.\nChiss\u00e0 se alla fine Nicodemo si \u00e8 convinto che proprio \u201cquesto\u201d Dio, e colui che ce lo ha rivelato, sono la sola possibilit\u00e0 che abbiamo di dare un senso a tutto, anche al male.", "riflettere": "Quanto naturale ci viene il perdono dei torti e delle offese subite? Quanto lunga \u00e8 la nostra memoria per ci\u00f2 che abbiamo sopportato e corta invece quella del male fatto ad altri? Signore, ci sforzeremo di perdonare le poche offese ricevute. Tu rimetti le nostre molte mancanze e i nostri peccati.", "preghfin": "La prova pi\u00f9 forte\nche siamo fatti ad immagine della Trinit\u00e0\n\u00e8 questa: solo l'amore ci rende felici,\nperch\u00e9 viviamo in relazione\nper amare e viviamo per essere amati.\n<i>(Benedetto XVI)</i>"}