{"date": "2020/04/20", "date_str": "luned\u00ec 20 aprile 2020", "quotes": "At 4,23-31; Sal 2", "author": "Daniela e Mauro Leoncini", "pregospel": "", "indications": "Salterio: seconda settimana", "preghiniz": "Perch\u00e9 le genti sono in tumulto\ne i popoli cospirano invano?\nInsorgono i re della terra\ne i pr\u00ecncipi congiurano insieme\ncontro il Signore e il suo consacrato:\n\u00abSpezziamo le loro catene,\ngettiamo via da noi il loro giogo!\u00bb.\nRide colui che sta nei cieli,\nil Signore si fa beffe di loro.\nEgli parla nella sua ira,\nli spaventa con la sua collera:\n\u00abIo stesso ho stabilito il mio sovrano\nsul Sion, mia santa montagna\u00bb.\n<i>(Salmo 2)</i>", "vangelo": "Vi era tra i farisei un uomo di nome Nicod\u00e8mo, uno dei capi dei Giudei. Costui and\u00f2 da Ges\u00f9, di notte, e gli disse: \u00abRabb\u00ec, sappiamo che sei venuto da Dio come maestro; nessuno infatti pu\u00f2 compiere questi segni che tu compi, se Dio non \u00e8 con lui\u00bb.\nGli rispose Ges\u00f9: \u00abIn verit\u00e0, in verit\u00e0 io ti dico, se uno non nasce dall'alto, non pu\u00f2 vedere il regno di Dio\u00bb. Gli disse Nicod\u00e8mo: \u00abCome pu\u00f2 nascere un uomo quando \u00e8 vecchio? Pu\u00f2 forse entrare una seconda volta nel grembo di sua madre e rinascere?\u00bb.\nRispose Ges\u00f9: \u00abIn verit\u00e0, in verit\u00e0 io ti dico, se uno non nasce da acqua e Spirito, non pu\u00f2 entrare nel regno di Dio. Quello che \u00e8 nato dalla carne \u00e8 carne, e quello che \u00e8 nato dallo Spirito \u00e8 spirito. Non meravigliarti se ti ho detto: dovete nascere dall'alto. Il vento soffia dove vuole e ne senti la voce, ma non sai da dove viene n\u00e9 dove va: cos\u00ec \u00e8 chiunque \u00e8 nato dallo Spirito\u00bb.", "medita": "Il vangelo di oggi racconta la prima parte del dialogo di Ges\u00f9 con Nicodemo. Questi era \u201cuno dei capi dei Giudei\u201d, uno dei non pochi farisei onesti che la scrittura ed altre fonti ci fanno conoscere. Il suo riguardo per la persona di Ges\u00f9 risulter\u00e0 evidente all'atto della sepoltura. Sicuramente, perch\u00e9 \u00e8 lui stesso a dichiararlo, egli \u00e8 al corrente dei molti \u201csegni\u201d compiuti dal Maestro; e usa la testa, si interroga sulla loro possibile origine. Non lo convincono le grossolane spiegazioni, sull'origine diabolica, avanzate da certi scribi. Essendo membro del Sinedrio, ritiene per\u00f2 opportuno usare prudenza e incontrare Ges\u00f9 di notte, al riparo da indiscrezioni. Chiss\u00e0? Forse sar\u00e0 stato lui stesso a rivelare all'Evangelista i contenuti di un dialogo sul quale avr\u00e0 riflettuto per l'intera sua vita.\nFacciamo per\u00f2 una certa fatica a definire dialogica la struttura della conversazione fra Ges\u00f9 e il fariseo. Quel che sembra \u00e8 che, se Nicodemo pone domande, Ges\u00f9 per\u00f2 \u201ccambia discorso\u201d, sposta continuamente l'attenzione su altro. Nicodemo si \u00e8 mosso probabilmente perch\u00e9 vuole provare a catalogare Ges\u00f9, ma non \u00e8 disposto a considerare una nuova \u201ccasella\u201d in cui inserirlo. Come \u00e8 stato osservato, egli in realt\u00e0 vuole solo delle conferme. Nicodemo, cio\u00e8, come anche altri Giudei che abbiamo incontrato, \u00e8 disposto a dare un po' di credito a Ges\u00f9; tuttavia gli \u00e8 impossibile andare oltre e pensare che Ges\u00f9 voglia cambiare la sostanza delle attese messianiche.\nDa parte sua, Ges\u00f9 mette invece il fuoco sulla novit\u00e0 del Regno di Dio e sulle condizioni per poterci entrare. Condizioni che non sono in essere per virt\u00f9 o per fatiche umane. Come non si vede il vento ma i suoi effetti, cos\u00ec \u00e8 anche lo Spirito (che viene designato con la stessa parola) che ci rende capaci di aderire al Regno. Noi abbiamo ben pochi meriti.", "riflettere": "La novit\u00e0 del Regno sembra davvero faticosa da accettare. Al profumo di libert\u00e0, una libert\u00e0 gioiosa ma impegnativa, preferiamo spesso le scomode ma solide sbarre della legge e degli imperativi morali che da essa derivano.", "preghfin": "I teologi antichi dicevano:\nl'anima \u00e8 una specie di navicella a vela,\nlo Spirito Santo \u00e8 il vento che soffia nella vela,\nper farla andare avanti,\ngli impulsi e le spinte del vento\nsono i doni dello Spirito.\nSenza la sua spinta,\nsenza la sua grazia,\nnoi non andiamo avanti.\n<i>(Papa Francesco)</i>"}