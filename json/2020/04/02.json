{"date": "2020/04/02", "date_str": "gioved\u00ec 2 aprile 2020", "quotes": "Gn 17,3-9; Sal 104", "author": "Daniela e Mauro Leoncini", "pregospel": "Il commento di oggi \u00e8 proposto dal Centro Diocesano per le Vocazioni di Pisa", "indications": "", "preghiniz": "Dio di bont\u00e0 e di misericordia,\nche ci chiedi di collaborare alla tua opera di salvezza,\nmanda numerosi e santi operai per la tua vigna,\nperch\u00e9 alla tua Chiesa non manchino mai\nannunciatori coraggiosi del Vangelo,\nsacerdoti che ti offrano anche con la vita il sacrificio dell'Eucarestia\ne che quali segni splendenti di Cristo buon pastore,\nguidino il tuo popolo sulle strade della carit\u00e0.\nManda il tuo Spirito Santo a rinfrancare il cuore dei giovani,\nperch\u00e9 abbiano il coraggio di dirti S\u00ec quando li chiami al servizio dei fratelli,\nla perseveranza nel seguire Ges\u00f9 anche sulla via della croce\ne la gioia grande di essere nel mondo testimoni del tuo amore.\nO Maria, Madre dei sacerdoti, dona a tutti i membri della Chiesa pisana\nla tua stessa fedelt\u00e0 per testimoniare a tutti\nla gioia che nasce dall'incontro con Cristo\nche vive e regna nei secoli in eterno. Amen.\n<i>(Giovanni Paolo Benotto)</i>", "vangelo": "In quel tempo, Ges\u00f9 disse ai Giudei: \u00abIn verit\u00e0, in verit\u00e0 io vi dico: \u201cSe uno osserva la mia parola, non vedr\u00e0 la morte in eterno\u201d\u00bb. Gli dissero allora i Giudei: \u00abOra sappiamo che sei indemoniato. Abramo \u00e8 morto, come anche i profeti, e tu dici: \u201cSe uno osserva la mia parola, non sperimenter\u00e0 la morte in eterno\u201d. Sei tu pi\u00f9 grande del nostro padre Abramo, che \u00e8 morto? Anche i profeti sono morti. Chi credi di essere?\u00bb.\nRispose Ges\u00f9: \u00abSe io glorificassi me stesso, la mia gloria sarebbe nulla. Chi mi glorifica \u00e8 il Padre mio, del quale voi dite: \u201c\u00c8 nostro Dio!\u201d, e non lo conoscete. Io invece lo conosco. Se dicessi che non lo conosco, sarei come voi: un mentitore. Ma io lo conosco e osservo la sua parola. Abramo, vostro padre, esult\u00f2 nella speranza di vedere il mio giorno; lo vide e fu pieno di gioia\u00bb.\nAllora i Giudei gli dissero: \u00abNon hai ancora cinquant'anni e hai visto Abramo?\u00bb. Rispose loro Ges\u00f9: \u00abIn verit\u00e0, in verit\u00e0 io vi dico: prima che Abramo fosse, Io Sono\u00bb.\nAllora raccolsero delle pietre per gettarle contro di lui; ma Ges\u00f9 si nascose e usc\u00ec dal tempio.", "medita": "Il brano che oggi la liturgia ci invita a meditare, ancora una volta, mette in opposizione Ges\u00f9 e i suoi ascoltatori. Ma le parole di Ges\u00f9, forse, anche a noi appaiono stonate: <i>\u201cSe uno osserva la mia parola, non vedr\u00e0 la morte in eterno\u201d</i>. Ma cosa dici Signore? Ogni giorno facciamo esperienza della morte che ci separa dai nostri cari e talvolta ci fa dubitare della bont\u00e0 e giustizia di Dio. Per\u00f2 se ci fermiamo un attimo a riflettere e attiviamo la memoria biblica possiamo sentir risuonare dentro di noi le parole: <i>\u201cvi \u00e8 stato detto da Dio: \u00abIo non sono il Dio dei morti, ma dei vivi\u00bb\u201d</i> (cfr. Mt 22, 32). E ancora: <i>\u201cle parole che vi ho dette sono spirito e vita\u201d</i> (cfr. Gv 6, 63). Il Signore continua a ripetere che ci ama e ci dona la vita eterna che non esclude, nel tempo della vita terrena, il dolore e la morte, ma ci rassicura continuamente che l'ultima parola non della morte! I presbiteri, attraverso il loro ministero ci spalancano, fin d'ora panorami d'eternit\u00e0: attraverso la celebrazione dei sacramenti\u2026 la messa, la riconciliazione sono momenti di grazia di cui poter usufruire tutti i giorni e insieme alla preghiera personale, ci permettono di poter gustare un assaggio della relazione del Padre con il Figlio, relazione a cui siamo chiamati anche noi. Nella fatica del quotidiano, nel dubbio della fede, ricorriamo alla Parola; la Bibbia \u00e8 una lunga \u201clettera\u201d con cui Dio non si stanca mai di ricordarci il suo amore e la sua alleanza con noi e che non ci lascia mai soli.", "riflettere": "Il Vangelo spesso ci scomoda: chiedo al Signore di rimanere su quella Parola che mi fa pi\u00f9 fatica e che il suo Spirito illumini la mia mente e il mio cuore perch\u00e9 io la possa comprendere e farla diventare vita.", "preghfin": "In questa giornata offriamo la nostra preghiera\ne le nostre azioni per le <i>vocazioni al sacerdozio</i>.\nChiediamo al Padre, fonte della vita e di ogni vocazione\nche i giovani si interroghino sulla possibilit\u00e0 di donare,\ncon generosit\u00e0, la loro vita per il servizio dei fratelli\ne che i ministri ordinati, nelle loro comunit\u00e0, trovino sostegno,\naccoglienza e la possibilit\u00e0 di essere fratello e padre\ndi quanti gli sono affidati.\nChe possano mostrare il volto d'amore del Padre\na quanti sono mandati e siano testimoni della gioia\ndi aver incontrato il Signore della vita."}