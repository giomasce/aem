{"day": 9, "month": 4, "year": 2020, "weekday": 4, "date_str": "gioved\u00ec 9 aprile 2020", "quotes": "Es 12,1-8.11-14; Sal 115; 1Cor 11,23-26", "quote_vangelo": "secondo Giovanni (13,1-15)", "curatore": "Daniela e Mauro Leoncini", "prevangelo": "", "indications": "Gioved\u00ec santo", "preghiniz": "Ai miseri del suo popolo render\u00e0 giustizia,\nsalver\u00e0 i figli dei poveri\ne abbatter\u00e0 l'oppressore.\nIl suo regno durer\u00e0 quanto il sole,\nquanto la luna, per tutti i secoli.\nScender\u00e0 come pioggia sull'erba,\ncome acqua che irrora la terra.\nNei suoi giorni fiorir\u00e0 la giustizia\ne abbonder\u00e0 la pace,\nfinch\u00e9 non si spenga la luna.\n<i>(Salmo 71)</i>", "vangelo": "Prima della festa di Pasqua, Ges\u00f9, sapendo che era venuta la sua ora di passare da questo mondo al Padre, avendo amato i suoi che erano nel mondo, li am\u00f2 sino alla fine.\nDurante la cena, quando il diavolo aveva gi\u00e0 messo in cuore a Giuda, figlio di Simone Iscariota, di tradirlo, Ges\u00f9, sapendo che il Padre gli aveva dato tutto nelle mani e che era venuto da Dio e a Dio ritornava, si alz\u00f2 da tavola, depose le vesti, prese un asciugamano e se lo cinse attorno alla vita. Poi vers\u00f2 dell'acqua nel catino e cominci\u00f2 a lavare i piedi dei discepoli e ad asciugarli con l'asciugamano di cui si era cinto.\nVenne dunque da Simon Pietro e questi gli disse: \u00abSignore, tu lavi i piedi a me?\u00bb. Rispose Ges\u00f9: \u00abQuello che io faccio, tu ora non lo capisci; lo capirai dopo\u00bb. Gli disse Pietro: \u00abTu non mi laverai i piedi in eterno!\u00bb. Gli rispose Ges\u00f9: \u00abSe non ti laver\u00f2, non avrai parte con me\u00bb. Gli disse Simon Pietro: \u00abSignore, non solo i miei piedi, ma anche le mani e il capo!\u00bb. Soggiunse Ges\u00f9: \u00abChi ha fatto il bagno, non ha bisogno di lavarsi se non i piedi ed \u00e8 tutto puro; e voi siete puri, ma non tutti\u00bb. Sapeva infatti chi lo tradiva; per questo disse: \u00abNon tutti siete puri\u00bb.\nQuando ebbe lavato loro i piedi, riprese le sue vesti, sedette di nuovo e disse loro: \u00abCapite quello che ho fatto per voi? Voi mi chiamate il Maestro e il Signore, e dite bene, perch\u00e9 lo sono. Se dunque io, il Signore e il Maestro, ho lavato i piedi a voi, anche voi dovete lavare i piedi gli uni agli altri. Vi ho dato un esempio, infatti, perch\u00e9 anche voi facciate come io ho fatto a voi\u00bb.", "medita": "Durante il ministero pubblico, Ges\u00f9 aveva pi\u00f9 volte mostrato ai discepoli, in concreto e con l'insegnamento, a quale impensabile livello potesse arrivare l'umilt\u00e0 di Dio. Tuttavia, il gesto descritto nel vangelo di oggi, la lavanda dei piedi, dovette apparir loro eccessivo, davvero troppo\u2026 Lo vediamo dalla reazione del generoso e focoso Pietro; egli si accende subito, protesta perch\u00e9, molto semplicemente, ancora non capisce.\nIl gesto della lavanda viene compiuto, come puntualizzato dall'Evangelista, quando Ges\u00f9 sa che \u00e8 arrivata la sua Ora, il passaggio in vista del quale tutta la sua vicenda terrena assume pieno significato. Possiamo solo provare ad immaginare come gli apostoli abbiano vissuto questo atto di umilt\u00e0 compiuto dal Maestro. La lavanda dei piedi era un servizio tipicamente da schiavi, o comunque da sottoposti. E possiamo solo immaginare quale piacere comportasse pulire piedi che avevano attraversato strade sporche, polverose, percorse da animali\u2026\nSi capisce quindi quale sia la lezione impartita dal Signore ai discepoli. Una lezione che dovette sembrare tanto pi\u00f9 grande \u201ca posteriori\u201d dopo la resurrezione, dopo la piena comprensione che davvero Ges\u00f9 era Dio. L'umilt\u00e0 di Dio\u2026 Si tratta di una lezione universale, che schiere di santi hanno preso talmente sul serio da farne lo scopo della propria vita. Madre Teresa di Calcutta, per citare ancora la santa forse \u201cpi\u00f9 nota\u201d dei nostri tempi, ha trascorso la sua esistenza a \u201clavare i piedi\u201d dei pi\u00f9 poveri fra i poveri; ella aveva capito che \u00abOgnuno di questi poveri \u00e8 Ges\u00f9 sotto mentite spoglie\u00bb.", "riflettere": "Qual \u00e8 la logica che sta dietro al nostro agire? Avere i primi posti ed essere serviti oppure servire senza neppure desiderare di essere ringraziati? Ci siamo abituati alla porta larga o ci sforziamo, con tutti i limiti e con l'aiuto di Dio, di passare per quella stretta?", "preghfin": "Fa', o Padre, che la Chiesa accolga con gioia\nle numerose ispirazioni dello Spirito del Figlio tuo e, docile ai suoi insegnamenti,\nsi curi delle vocazioni al ministero sacerdotale e alla vita consacrata.\nSostieni i Vescovi, i sacerdoti, i diaconi, i consacrati e tutti i battezzati in Cristo,\naffinch\u00e9 adempiano fedelmente la loro missione al servizio del Vangelo.\nTe lo chiediamo per Cristo nostro Signore. Amen.\nMaria, Regina degli Apostoli, prega per noi!\n<i>(Papa Benedetto XVI)</i>"}