{"day": 11, "month": 4, "year": 2020, "weekday": 6, "date_str": "sabato 11 aprile 2020", "quotes": "Gn 1,1-2,2; Sal 103 <i>opp</i> Sal 32; Gn 22,1-18; Sal 15; Es 14,15-15,1; Es 15,1-18; Is 54,5-14; Sal 29; Is 55,1-11; Is 12,2-6; Bar 3,9-15.32-4.4; Sal 18; Ez 36,16-17a.18-28; Sal 41-42 <i>opp</i> Is 12,2-6 <i>opp</i> Sal 50; Rm 6,3-11; Sal 117", "curatore": "Daniela e Mauro Leoncini", "prevangelo": "Durante il Sabato Santo la Chiesa non celebra alcuna liturgia; qui riportiamo la liturgia vigilare della Notte Santa", "indications": "Sabato santo\nSanto Stanislao", "preghiniz": "Di questo gioisce il mio cuore,\nesulta la mia anima;\nanche il mio corpo riposa al sicuro,\nperch\u00e9 non abbandonerai la mia vita nel sepolcro,\nn\u00e9 lascerai che il tuo santo veda la corruzione.\nMi indicherai il sentiero della vita,\ngioia piena nella tua presenza,\ndolcezza senza fine alla tua destra.\n<i>(Salmo 15)</i>", "vangelo": "Dopo il sabato, all'alba del primo giorno della settimana, Maria di M\u00e0gdala e l'altra Maria andarono a visitare la tomba.\nEd ecco, vi fu un gran terremoto. Un angelo del Signore, infatti, sceso dal cielo, si avvicin\u00f2, rotol\u00f2 la pietra e si pose a sedere su di essa. Il suo aspetto era come folgore e il suo vestito bianco come neve. Per lo spavento che ebbero di lui, le guardie furono scosse e rimasero come morte.\nL'angelo disse alle donne: \u00abVoi non abbiate paura! So che cercate Ges\u00f9, il crocifisso. Non \u00e8 qui. \u00c8 risorto, infatti, come aveva detto; venite, guardate il luogo dove era stato deposto. Presto, andate a dire ai suoi discepoli: \u201c\u00c8 risorto dai morti, ed ecco, vi precede in Galilea; l\u00e0 lo vedrete\u201d. Ecco, io ve l'ho detto\u00bb.\nAbbandonato in fretta il sepolcro con timore e gioia grande, le donne corsero a dare l'annuncio ai suoi discepoli.\nEd ecco, Ges\u00f9 venne loro incontro e disse: \u00abSalute a voi!\u00bb. Ed esse si avvicinarono, gli abbracciarono i piedi e lo adorarono. Allora Ges\u00f9 disse loro: \u00abNon temete; andate ad annunciare ai miei fratelli che vadano in Galilea: l\u00e0 mi vedranno\u00bb.", "medita": "Il Sabato santo la Chiesa tace. Per noi inevitabilmente \u00e8 un silenzio di attesa; un'attesa carica di eccitazione perch\u00e9 sappiamo ci\u00f2 che di meraviglioso sta per accadere. Ma per la Chiesa ancora in \u201csemenza\u201d, per gli apostoli, le donne, gli amici del Signore doveva essere un silenzio carico di amarezza e di angoscia. Era davvero tutto finito? Solo Maria\u2014\u00e8 la fede della Chiesa\u2014nutriva speranze e certezze. Per questo (o almeno, soprattutto per questo) il sabato, per noi cristiani, \u00e8 giorno dedicato in special modo alla Santa Vergine.\nNel silenzio di oggi, il passo evangelico proposto ci sposta di poco in avanti; ci porta alla notte pi\u00f9 importante della storia. La Liturgia vigilare ci fa meditare sul racconto di Matteo; domani ci metteremo invece in ascolto di Giovanni.\nQuanto stupende ci appaiono la leggerezza e l'ironia di Dio nei confronti dei sapienti secondo il mondo, verso tutti quelli che si prendono sul serio! Questa che ci descrive Matteo \u00e8 una vicenda per essi incredibile, perch\u00e9 troppo coniugata al femminile, perch\u00e9 osa accreditarsi proprio con quelle persone che meno avevano titolo\u2014anzi, non ne avevano affatto\u2014per testimoniare alcunch\u00e9 di rilevante. Dio si serve di loro per il primo annuncio della resurrezione di suo Figlio. Quanto ne dovettero essere disgustati scribi e dottori del tempo e sconcertati gli stessi apostoli! E quanto invece ne beneficia la nostra fede nei fatti che ci vengono narrati. Matteo e gli altri Evangelisti sono \u201ccostretti\u201d a dire cos\u00ec perch\u00e9 cos\u00ec \u00e8 andata, possiamo starne certi. Perch\u00e9 altrimenti un'evenienza del genere non se la sarebbero mai inventata.\nS\u00ec, \u00abDavvero il Signore \u00e8 risorto ed \u00e8 apparso a Simone\u00bb annuncia San Luca (Lc 24, 34), forse proprio cercando almeno di attenuare lo \u201cscandalo\u201d; ma prima \u00e8 apparso alle donne e di questo rendiamo grazie alla sapienza di Dio.", "riflettere": "La resurrezione di Cristo \u00e8 quell'evento sulla base del quale la fede sta o cade. Quanto ci impegniamo allora a conoscere, studiare ed apprezzare la \u201csolidit\u00e0 degli insegnamenti che abbiamo ricevuto\u201d?", "preghfin": "Fai brillare il mistero\ndella Tua gioia pasquale,\ncome aurora del mattino,\nnei nostri giorni;\nconcedici di poter essere veramente uomini pasquali\nin mezzo al Sabato Santo della storia.\n<i>(Benedetto XVI)</i>"}