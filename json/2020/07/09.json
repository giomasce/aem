{"day": 9, "month": 7, "year": 2020, "weekday": 4, "date_str": "gioved\u00ec 9 luglio 2020", "quotes": "Os 11,1-4.8c-9; Sal 79", "quote_vangelo": "secondo Matteo (10,7-15)", "curatore": "Centro Diocesano per le Vocazioni di Pisa", "prevangelo": "", "indications": "", "preghiniz": "Tu, pastore d'Israele, ascolta,\nseduto sui cherubini, risplendi.\nRisveglia la tua potenza\ne vieni a salvarci.\nDio degli eserciti, ritorna!\nGuarda dal cielo e vedi\ne visita questa vigna,\nproteggi quello che la tua destra ha piantato,\nil figlio dell'uomo che per te hai reso forte.", "vangelo": "In quel tempo, disse Ges\u00f9 ai suoi apostoli: \u00abStrada facendo, predicate, dicendo che il regno dei cieli \u00e8 vicino. Guarite gli infermi, risuscitate i morti, purificate i lebbrosi, scacciate i dem\u00f2ni.\nGratuitamente avete ricevuto, gratuitamente date. Non procuratevi oro n\u00e9 argento n\u00e9 denaro nelle vostre cinture, n\u00e9 sacca da viaggio, n\u00e9 due tuniche, n\u00e9 sandali, n\u00e9 bastone, perch\u00e9 chi lavora ha diritto al suo nutrimento.\nIn qualunque citt\u00e0 o villaggio entriate, domandate chi l\u00e0 sia degno e rimanetevi finch\u00e9 non sarete partiti.\nEntrando nella casa, rivolgetele il saluto. Se quella casa ne \u00e8 degna, la vostra pace scenda su di essa; ma se non ne \u00e8 degna, la vostra pace ritorni a voi. Se qualcuno poi non vi accoglie e non d\u00e0 ascolto alle vostre parole, uscite da quella casa o da quella citt\u00e0 e scuotete la polvere dei vostri piedi. In verit\u00e0 io vi dico: nel giorno del giudizio la terra di S\u00f2doma e Gomorra sar\u00e0 trattata meno duramente di quella citt\u00e0\u00bb.", "medita": "In questi nove versetti il Signore indica agli Apostoli la via da seguire per la evangelizzazione dei popoli, la grande missione loro assegnata. Essi dovranno andare per citt\u00e0 e villaggi, annunciando la prossima venuta del Regno dei Cieli. Non dovranno portare con s\u00e9 oro, argento od altri valori materiali, ma la parola di Dio. Chiederanno ospitalit\u00e0 nelle case delle persone degne, compiranno miracoli, aiuteranno i bisognosi, dando senza niente chiedere, offrendo tutto il proprio essere. E purtroppo non sempre saranno ascoltati, alcuni non li accetteranno, e costoro andranno incontro ad un triste destino il giorno del Giudizio, peggiore anche di quello degli abitanti di Sodoma e Gomorra.\nIl Signore ha pienamente descritto la missione, e le sue parole sono state ispiratrici dello spirito e del fervore di Junipero Serra nell'opera di evangelizzazione della California. Con fede, con sacrificio, senza niente chiedere ma dando tutto se stesso, ignorando i problemi di salute che lo affliggevano, port\u00f2 la parola del Signore in quelle terre selvagge. Fond\u00f2 missioni attorno alle quali sono poi sorte le grandi citt\u00e0 della California ed a tutti dette l'esempio da seguire. Il suo motto fu \u201cSiempre Adelante\u201d, e la sua vita sar\u00e0 sempre un grande esempio per gli altri.\nTutti noi siamo chiamati a portare la parola del Signore, e in questo senso siamo degli Apostoli. Dobbiamo trovare ispirazione e conforto nelle parole del Signore e nell'esempio di Santo Junipero Serra.", "riflettere": "Il regno di Dio \u00e8 vicino; convertitevi e credete nel Vangelo.", "preghfin": "O Dio, che nell'umiliazione del tuo Figlio\nhai risollevato l'umanit\u00e0 dalla sua caduta,\ndonaci una rinnovata gioia pasquale,\nperch\u00e9, liberi dall'oppressione della colpa,\npartecipiamo alla felicit\u00e0 eterna."}