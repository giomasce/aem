{"day": 19, "month": 7, "year": 2020, "weekday": 7, "date_str": "domenica 19 luglio 2020", "quotes": "Sap 12,13.16-19; Sal 85; Rm 8,26-27", "quote_vangelo": "secondo Matteo (13,24-43)", "curatore": "Centro Diocesano per le Vocazioni di Pisa", "prevangelo": "", "indications": "Salterio: quarta settimana", "preghiniz": "Tu, padrone della forza, giudichi con mitezza; ci governi con molta indulgenza\ne con tale modo di agire ha insegnato al tuo popolo che il giusto deve amare gli uomini;\ninoltre hai reso i tuoi figli pieni di dolce speranza,\nperch\u00e9 tu concedi, dopo i peccati, la possibilit\u00e0 di pentirsi.\n<i>(Sapienza 12)</i>", "vangelo": "In quel tempo, Ges\u00f9 espose alla folla un'altra parabola, dicendo: \u00abIl regno dei cieli \u00e8 simile a un uomo che ha seminato del buon seme nel suo campo. Ma, mentre tutti dormivano, venne il suo nemico, semin\u00f2 della zizzania in mezzo al grano e se ne and\u00f2. Quando poi lo stelo crebbe e fece frutto, spunt\u00f2 anche la zizzania. Allora i servi andarono dal padrone di casa e gli dissero: \u201cSignore, non hai seminato del buon seme nel tuo campo? Da dove viene la zizzania?\u201d. Ed egli rispose loro: \u201cUn nemico ha fatto questo!\u201d. E i servi gli dissero: \u201cVuoi che andiamo a raccoglierla?\u201d. \u201cNo, rispose, perch\u00e9 non succeda che, raccogliendo la zizzania, con essa sradichiate anche il grano. Lasciate che l'una e l'altro crescano insieme fino alla mietitura e al momento della mietitura dir\u00f2 ai mietitori: Raccogliete prima la zizzania e legatela in fasci per bruciarla; il grano invece ripon\u00e8telo nel mio granaio\u201d\u00bb.\nEspose loro un'altra parabola, dicendo: \u00abIl regno dei cieli \u00e8 simile a un granello di senape, che un uomo prese e semin\u00f2 nel suo campo. Esso \u00e8 il pi\u00f9 piccolo di tutti i semi ma, una volta cresciuto, \u00e8 pi\u00f9 grande delle altre piante dell'orto e diventa un albero, tanto che gli uccelli del cielo vengono a fare il nido fra i suoi rami\u00bb.\nDisse loro un'altra parabola: \u00abIl regno dei cieli \u00e8 simile al lievito, che una donna prese e mescol\u00f2 in tre misure di farina, finch\u00e9 non fu tutta lievitata\u00bb.\nTutte queste cose Ges\u00f9 disse alle folle con parabole e non parlava ad esse se non con parabole, perch\u00e9 si compisse ci\u00f2 che era stato detto per mezzo del profeta: \u00abAprir\u00f2 la mia bocca con parabole, proclamer\u00f2 cose nascoste fin dalla fondazione del mondo\u00bb.\nPoi conged\u00f2 la folla ed entr\u00f2 in casa; i suoi discepoli gli si avvicinarono per dirgli: \u00abSpiegaci la parabola della zizzania nel campo\u00bb. Ed egli rispose: \u00abColui che semina il buon seme \u00e8 il Figlio dell'uomo. Il campo \u00e8 il mondo e il seme buono sono i figli del Regno. La zizzania sono i figli del Maligno e il nemico che l'ha seminata \u00e8 il diavolo. La mietitura \u00e8 la fine del mondo e i mietitori sono gli angeli. Come dunque si raccoglie la zizzania e la si brucia nel fuoco, cos\u00ec avverr\u00e0 alla fine del mondo. Il Figlio dell'uomo mander\u00e0 i suoi angeli, i quali raccoglieranno dal suo regno tutti gli scandali e tutti quelli che commettono iniquit\u00e0 e li getteranno nella fornace ardente, dove sar\u00e0 pianto e stridore di denti. Allora i giusti splenderanno come il sole nel regno del Padre loro. Chi ha orecchi, ascolti!\u00bb.", "medita": "Ges\u00f9 nella parabola di questa domenica ci rivela come agisce Dio e come si diffonde il Suo regno d'amore. La prima parabola rivela un Dio che ama la pazienza umile: un uomo esce a seminare del buon seme (\u00e8 il seme della Parola, il seme della Verit\u00e0, infatti il seminatore \u00e8 Dio), ma mentre tutti dormono, e non sono vigili, ecco la mano malvagia del nemico che getta del seme di zizzania, un'erba infestante che non \u00e8 altro che il male, con il quale gli uomini devono sempre saper convivere momentaneamente, e non soccombere. Il male c'\u00e8, ma noi dobbiamo sempre darci da fare ed essere operatori di bene. I servi vorrebbero sradicare la zizzania, ma il padrone dice loro di lasciarla fino al tempo della mietitura, perch\u00e9 sar\u00e0 pi\u00f9 facile riconoscerla e separarla. Dio ci ama e, poich\u00e9 vuole la salvezza di tutti, concede un tempo di penitenza aspettando la nostra conversione con pazienza e usandoci misericordia.", "riflettere": "O Ges\u00f9, che insegni la pazienza e la misericordia, aiutami a non essere duro, intransigente e chiuso nei confronti degli altri, ma a seguire il tuo esempio con amore e a non pretendere la perfezione nelle persone che mi sono vicine.", "preghfin": "Donami pace e serenit\u00e0,\ndonami pazienza e calma,\nfrena il mio istinto,\nSignore Ges\u00f9.\nIo ti invoco in questo momento di povert\u00e0,\nperch\u00e9 desidero arrivare ad affrontare,\nogni imprevisto, ogni difficolt\u00e0, ogni\nincontro con grande serenit\u00e0 che solo da\nTe, Signore, pu\u00f2 venire.\nTu sei il mare calmo nella tempesta,\ntu sei la roccia salda nel cataclisma,\ntu sei la vera pace.\nDonami la Tua pace."}