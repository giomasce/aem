{"day": 15, "month": 7, "year": 2020, "weekday": 3, "date_str": "mercoled\u00ec 15 luglio 2020", "quotes": "Is 10,5-7.13-16; Sal 93", "quote_vangelo": "secondo Matteo (11,25-27)", "curatore": "Centro Diocesano per le Vocazioni di Pisa", "prevangelo": "", "indications": "San Bonaventura", "preghiniz": "Calpestano il tuo popolo, Signore,\nopprimono la tua eredit\u00e0.\nUccidono la vedova e il forestiero,\nmassacrano gli orfani.\nDicono: \u00abIl Signore non vede,\nil Dio di Giacobbe non intende\u00bb.\nIntendete, ignoranti del popolo:\nstolti, quando diventerete saggi?\nChi ha formato l'orecchio, forse non sente?\nChi ha plasmato l'occhio, forse non vede?\nColui che castiga le genti, forse non punisce,\nlui che insegna all'uomo il sapere?\nPoich\u00e9 il Signore non respinge il suo popolo\ne non abbandona la sua eredit\u00e0,\nil giudizio ritorner\u00e0 a essere giusto\ne lo seguiranno tutti i retti di cuore.", "vangelo": "In quel tempo, Ges\u00f9 disse: \u00abTi rendo lode, Padre, Signore del cielo e della terra, perch\u00e9 hai nascosto queste cose ai sapienti e ai dotti e le hai rivelate ai piccoli. S\u00ec, o Padre, perch\u00e9 cos\u00ec hai deciso nella tua benevolenza.\nTutto \u00e8 stato dato a me dal Padre mio; nessuno conosce il Figlio se non il Padre, e nessuno conosce il Padre se non il Figlio e colui al quale il Figlio vorr\u00e0 rivelarlo\u00bb.", "medita": "Tutte le volte che leggo questo brano sento rinascere in me una sfida emozionante: trovare un punto di equilibrio tra il gi\u00e0 difficile \u201cessere sale e luce\u201d e farlo con umilt\u00e0, nella realt\u00e0 in cui vivo.\nNel mondo di oggi l'aspirazione di tutti \u00e8 di assomigliarsi tutti, essere belli, giovani, truccati, alla moda: giovani e vecchi, tutti vestiti e pettinati uguali e, soprattutto, con lo stesso stile di vita.\nMa il messaggio del Vangelo \u00e8 essere \u201ccontro moda\u201d. L'invito rivolto alla comunit\u00e0 dei cristiani di oggi \u00e8 ancora attuale: non rimanere chiusi in s\u00e9 stessi, ma aprirsi al mondo e lasciarsi riconoscere da tutti. Come il sale d\u00e0 gusto al cibo e la luce illumina la via, cos\u00ec i cristiani devono distinguersi per dare sapore e gioia alla societ\u00e0, per offrire l'esempio da seguire, per amore degli altri.\nIl messaggio \u00e8 chiaro ma \u00e8 difficile da mettere in atto: come si pu\u00f2 dare gusto, gioia alla vita, essere di esempio per gli altri, quando sappiamo che i cristiani non brillano di luce propria ma la ricevono e la riflettono da Dio tramite Ges\u00f9?\nDobbiamo allora imparare ad usare il giusto discernimento, a trovare la retta dimensione della solidariet\u00e0 nella quale nascondere s\u00e9 stessi, consapevoli di essere solo gli apportatori di un gusto autentico. Solo cinghia di trasmissione.\n\u00c8 questa la sfida: non diventare insipidi perch\u00e9 se il sale non mantiene il sapore, non serve pi\u00f9 e viene buttato via. Se ci si immerge nella banalit\u00e0, se ci si appiattisce sul cos\u00ec fan tutti, non si \u00e8 pi\u00f9 capaci di specificit\u00e0, non si ha pi\u00f9 ragione di essere. Se la luce non \u00e8 pi\u00f9 guida, perde intensit\u00e0 e si spegne.", "riflettere": "Ti rendo lode, Padre, Signore del cielo e della terra, perch\u00e9 ai piccoli hai rivelato i misteri del Regno.", "preghfin": "Signore Ges\u00f9, tu hai messo dentro il nostro cuore\nil sale che rende il sapore vero alle cose\ne la luce che illumina il nostro cammino e quello dei fratelli.\nSolo il peccato pu\u00f2 farci perdere questi due carismi.\nAiutaci affinch\u00e9 non rinunciamo ad essere cos\u00ec come tu ci hai creato.\nPer il resto ci guidi la consapevolezza di san Paolo\ndi <i>\u201cnon sapere altro in mezzo a voi se non Ges\u00f9 Cristo, e Cristo crocifisso\u201d</i>."}