{"day": 12, "month": 7, "year": 2020, "weekday": 7, "date_str": "domenica 12 luglio 2020", "quotes": "Is 55,10-11; Sal 64; Rm 8,18-23", "quote_vangelo": "secondo Matteo (13,1-23)", "curatore": "Centro Diocesano per le Vocazioni di Pisa", "prevangelo": "", "indications": "Salterio: terza settimana", "preghiniz": "Tu visiti la terra e la disseti, la ricolmi di ricchezze.\nIl fiume di Dio \u00e8 gonfio di acque; tu prepari il frumento per gli uomini.\nCos\u00ec prepari la terra: ne irr\u00ecghi i solchi, ne spiani le zolle,\nla bagni con le piogge e benedici i suoi germogli.", "vangelo": "Quel giorno Ges\u00f9 usc\u00ec di casa e sedette in riva al mare. Si radun\u00f2 attorno a lui tanta folla che egli sal\u00ec su una barca e si mise a sedere, mentre tutta la folla stava sulla spiaggia.\nEgli parl\u00f2 loro di molte cose con parabole. E disse: \u00abEcco, il seminatore usc\u00ec a seminare. Mentre seminava, una parte cadde lungo la strada; vennero gli uccelli e la mangiarono. Un'altra parte cadde sul terreno sassoso, dove non c'era molta terra; germogli\u00f2 subito, perch\u00e9 il terreno non era profondo, ma quando spunt\u00f2 il sole fu bruciata e, non avendo radici, secc\u00f2. Un'altra parte cadde sui rovi, e i rovi crebbero e la soffocarono. Un'altra parte cadde sul terreno buono e diede frutto: il cento, il sessanta, il trenta per uno. Chi ha orecchi, ascolti\u00bb.\nGli si avvicinarono allora i discepoli e gli dissero: \u00abPerch\u00e9 a loro parli con parabole?\u00bb. Egli rispose loro: \u00abPerch\u00e9 a voi \u00e8 dato conoscere i misteri del regno dei cieli, ma a loro non \u00e8 dato. Infatti a colui che ha, verr\u00e0 dato e sar\u00e0 nell'abbondanza; ma a colui che non ha, sar\u00e0 tolto anche quello che ha. Per questo a loro parlo con parabole: perch\u00e9 guardando non vedono, udendo non ascoltano e non comprendono.\nCos\u00ec si compie per loro la profezia di Isa\u00eca che dice: \u201cUdrete, s\u00ec, ma non comprenderete, guarderete, s\u00ec, ma non vedrete.  Perch\u00e9 il cuore di questo popolo \u00e8 diventato insensibile, sono diventati duri di orecchi e hanno chiuso gli occhi, perch\u00e9 non vedano con gli occhi, non ascoltino con gli orecchi e non comprendano con il cuore e non si convertano e io li guarisca!\u201d.\nBeati invece i vostri occhi perch\u00e9 vedono e i vostri orecchi perch\u00e9 ascoltano. In verit\u00e0 io vi dico: molti profeti e molti giusti hanno desiderato vedere ci\u00f2 che voi guardate, ma non lo videro, e ascoltare ci\u00f2 che voi ascoltate, ma non lo ascoltarono!\nVoi dunque ascoltate la parabola del seminatore. Ogni volta che uno ascolta la parola del Regno e non la comprende, viene il Maligno e ruba ci\u00f2 che \u00e8 stato seminato nel suo cuore: questo \u00e8 il seme seminato lungo la strada. Quello che \u00e8 stato seminato sul terreno sassoso \u00e8 colui che ascolta la Parola e l'accoglie subito con gioia, ma non ha in s\u00e9 radici ed \u00e8 incostante, sicch\u00e9, appena giunge una tribolazione o una persecuzione a causa della Parola, egli subito viene meno. Quello seminato tra i rovi \u00e8 colui che ascolta la Parola, ma la preoccupazione del mondo e la seduzione della ricchezza soffocano la Parola ed essa non d\u00e0 frutto. Quello seminato sul terreno buono \u00e8 colui che ascolta la Parola e la comprende; questi d\u00e0 frutto e produce il cento, il sessanta, il trenta per uno\u00bb.", "medita": "Le parole di Isaia che l'Evangelista Matteo inserisce nel discorso tenuto da Ges\u00f9 ai suoi discepoli svolgono un ruolo chiave nell'economia della riflessione che il Maestro conduce: <i>Udrete, s\u00ec, ma non comprenderete; guarderete, s\u00ec, ma non vedrete</i>. Ges\u00f9 viene, vive, muore e risorge perch\u00e9 udendo si possa capire, guardando si possa vedere e lo si possa fare appieno. Sovente si sente usare nella Bibbia l'espressione \u201cpienezza dei tempi\u201d: ecco la pienezza dei tempi, ecco la vera pienezza dei tempi che trova compimento in Ges\u00f9, nei suoi gesti e nelle sue parole.\nIl ragionamento del Signore, che l'Evangelista ci offre, prende avvio, per\u00f2, da un'altra cosa, da un concetto espresso attraverso una figura retorica, la parabola, di cui Ges\u00f9 fa ampio uso (gli stessi discepoli glielo fanno notare): la parabola del seminatore. Il motivo \u00e8 spiegato proprio da Lui: quello che dice deve essere chiaro, facile, di immediata comprensione, deve essere vicino al mondo delle persone che lo ascoltano, deve afferire all'esperienza della quotidianit\u00e0 di quanti Ges\u00f9 vuole avvicinare e convertire. Ecco perch\u00e9 il capito XII del vangelo di Matteo riporta la parabola del seminatore che usc\u00ec a seminare.\nIl seminatore usc\u00ec a seminare\u2026 che parabola confortante, soprattutto in questi tempi. Avere la certezza che Ges\u00f9 continua a gettare il suo seme \u00e8 motivo di grande serenit\u00e0 interiore ed allo stesso tempo \u00e8 causa di gioia, dal momento che anche nei periodi bui della storia, dove tutto sembra vacillare, c'\u00e8 sempre quell'idea di seme, di piccolo seme, che da qualche parte germoglia. La differenza la fa l'uomo; noi siamo il terreno sassoso, con i rovi, o buono, siamo noi con la nostra volont\u00e0. Ges\u00f9 ci chiama, ma noi rispondiamo?", "riflettere": "Il seme \u00e8 la parola di Dio, il seminatore \u00e8 Cristo: chiunque trova lui, ha la vita eterna.", "preghfin": "Signore Ges\u00f9 ti ringraziamo perch\u00e9 la tua parola \u00e8 per tutti.\nLa offri come il seminatore getta il suo seme ovunque,\nlo spreca, lo lancia anche l\u00e0 dove il terreno non \u00e8 ben preparato,\ndove il terreno non \u00e8 arato, dove il terreno \u00e8 strada.\nE non ha paura, perch\u00e9 sa che, comunque,\nil seme produrr\u00e0 il cento, il sessanta, il trenta per uno."}