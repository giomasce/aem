{"day": 1, "month": 7, "year": 2020, "weekday": 3, "date_str": "mercoled\u00ec 1 luglio 2020", "quotes": "Am 5,14-15.21-24; Sal 49", "quote_vangelo": "secondo Matteo (8,28-34)", "curatore": "Centro Diocesano per le Vocazioni di Pisa", "prevangelo": "", "indications": "Tempo ordinario\nSalterio: prima settimana", "preghiniz": "Ascolta, popolo mio, voglio parlare,\ntestimonier\u00f2 contro di te, Israele!\nIo sono Dio, il tuo Dio!\nNon ti rimprovero per i tuoi sacrifici,\ni tuoi oloc\u00e0usti mi stanno sempre davanti.\nNon prender\u00f2 vitelli dalla tua casa,\nn\u00e9 capri dai tuoi ovili.\nSono mie tutte le bestie della foresta,\nanimali a migliaia sui monti.\nConosco tutti gli uccelli del cielo,\n\u00e8 mio ci\u00f2 che si muove nella campagna.", "vangelo": "In quel tempo, giunto Ges\u00f9 all'altra riva, nel paese dei Gadar\u00e8ni, due indemoniati, uscendo dai sepolcri, gli andarono incontro; erano tanto furiosi che nessuno poteva passare per quella strada. Ed ecco, si misero a gridare: \u00abChe vuoi da noi, Figlio di Dio? Sei venuto qui a tormentarci prima del tempo?\u00bb.\nA qualche distanza da loro c'era una numerosa mandria di porci al pascolo; e i dem\u00f2ni lo scongiuravano dicendo: \u00abSe ci scacci, mandaci nella mandria dei porci\u00bb. Egli disse loro: \u00abAndate!\u00bb. Ed essi uscirono, ed entrarono nei porci: ed ecco, tutta la mandria si precipit\u00f2 gi\u00f9 dalla rupe nel mare e morirono nelle acque.\nI mandriani allora fuggirono e, entrati in citt\u00e0, raccontarono ogni cosa e anche il fatto degli indemoniati. Tutta la citt\u00e0 allora usc\u00ec incontro a Ges\u00f9: quando lo videro, lo pregarono di allontanarsi dal loro territorio.", "medita": "L'episodio degli indemoniati guariti da Ges\u00f9 nella terra dei Gadareni, dopo la traversata avventurosa e tempestosa tra le due rive del lago, mette in evidenza la diversit\u00e0 di comportamento e di reazione, nei riguardi di Ges\u00f9, tra i dem\u00f2ni, appartenenti al regno dei morti, e i Gadareni appunto, appartenenti al mondo dei vivi.\nMentre i primi, i dem\u00f2ni, lo riconoscono subito senza esitare per ci\u00f2 che egli \u00e8, e ne riconoscono la superiorit\u00e0 e la diversit\u00e0 cercando quindi un compromesso e ottenendo di rimanere sulla terra nel corpo dei porci per finire nel profondo del mare, i secondi, non riconoscendo la portata della sua parola e i benefici in essa insiti, accolgono il miracolo con sospetto e disappunto ed invitano Ges\u00f9 ad allontanarsi dal loro territorio, temendo peggiori conseguenze che non la perdita di un branco di porci. La fine dei dem\u00f2ni nel mare ci ricorda lo sprofondamento del faraone e del suo esercito nel Mar Rosso e la caduta di satana dal cielo.\nDiverso \u00e8 l'atteggiamento mostrato dai discepoli che poco prima, durante la traversata, al placarsi della tempesta, si erano chiesti chi fosse colui cui anche i venti ed il mare obbedivano.\nLa breve esperienza di Ges\u00f9 nella terra dei Gadareni rappresenta una prefigurazione, un'anticipazione della vittoria sul maligno che Ges\u00f9 operer\u00e0 con il sacrificio della sua morte e resurrezione.", "riflettere": "Per sua volont\u00e0 il Padre ci ha generati per mezzo della parola di verit\u00e0, per essere una primizia delle sue creature.", "preghfin": "San Michele Arcangelo,\ndifendici in battaglia;\nsii presidio contro il male e le insidie del diavolo.\nChe Dio imperi su di lui, preghiamo supplici:\ne tu, Principe della milizia celeste,\ncon virt\u00f9 divina, ricaccia nell'inferno\nSatana e gli altri spiriti maligni\nche si aggirano per il mondo\nper causare la perdizione delle anime.\nAmen."}