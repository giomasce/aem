{"day": 18, "month": 7, "year": 2020, "weekday": 6, "date_str": "sabato 18 luglio 2020", "quotes": "Mic 2,1-5; Sal 9", "quote_vangelo": "secondo Matteo (12,14-21)", "curatore": "Centro Diocesano per le Vocazioni di Pisa", "prevangelo": "", "indications": "", "preghiniz": "Perch\u00e9, Signore, ti tieni lontano,\nnei momenti di pericolo ti nascondi?\nCon arroganza il malvagio perseguita il povero:\ncadano nelle insidie che hanno tramato!\nIl malvagio si vanta dei suoi desideri,\nl'avido benedice se stesso.\nNel suo orgoglio il malvagio disprezza il Signore:\n\u00abDio non ne chiede conto, non esiste!\u00bb;\nquesto \u00e8 tutto il suo pensiero.\nDi spergiuri, di frodi e d'inganni ha piena la bocca,\nsulla sua lingua sono cattiveria e prepotenza.\nSta in agguato dietro le siepi,\ndai nascondigli uccide l'innocente.\nEppure tu vedi l'affanno e il dolore,\nli guardi e li prendi nelle tue mani.\nA te si abbandona il misero,\ndell'orfano tu sei l'aiuto.\n<i>(Salmo 9)</i>", "vangelo": "In quel tempo, i farisei uscirono e tennero consiglio contro Ges\u00f9 per farlo morire. Ges\u00f9 per\u00f2, avendolo saputo, si allontan\u00f2 di l\u00e0. Molti lo seguirono ed egli li guar\u00ec tutti e impose loro di non divulgarlo, perch\u00e9 si compisse ci\u00f2 che era stato detto per mezzo del profeta Isa\u00eca: \u00abEcco il mio servo, che io ho scelto; il mio amato, nel quale ho posto il mio compiacimento. Porr\u00f2 il mio spirito sopra di lui e annuncer\u00e0 alle nazioni la giustizia. Non contester\u00e0 n\u00e9 grider\u00e0 n\u00e9 si udr\u00e0 nelle piazze la sua voce. Non spezzer\u00e0 una canna gi\u00e0 incrinata, non spegner\u00e0 una fiamma smorta, finch\u00e9 non abbia fatto trionfare la giustizia; nel suo nome spereranno le nazioni\u00bb.", "medita": "Alla notizia che i farisei vogliono farlo morire, Ges\u00f9 non affronta direttamente i suoi avversari e, affinch\u00e9 si compia la profezia di Isaia, si ritira, mentre la gente non si allontana, ma lo segue. Ges\u00f9 non \u00e8 venuto per sconfiggere l'uomo, ma per salvarlo, ed egli agisce infatti non come Messia vincente, ma come servo del Signore, attraverso i mezzi dell'amore: \u00e8 nello stile di Ges\u00f9 annunciare il Vangelo con mitezza e fermezza, fedele al mandato ricevuto. Non contender\u00e0, non grider\u00e0, non spezzer\u00e0, ma, mite ed umile di cuore, con il suo amore per gli uomini annuncer\u00e0 e far\u00e0 trionfare la giustizia. Dio sar\u00e0 fedele alla sua promessa di salvezza, e giustizia di Dio significa mantenere la parola; la Sua giustizia \u00e8 sinonimo di redenzione, di salvezza.\nLa giustizia dell'uomo diventa quindi conformit\u00e0 al volere di Dio: \u00e8 giusto colui che compie la volont\u00e0 di Dio.", "riflettere": "Nelle mie giornate riesco a seguire l'esempio di Ges\u00f9 ed agire con mitezza e umilt\u00e0 anche nelle situazioni difficili? Riesco a compiere la volont\u00e0 di Dio? Riesco ad essere giusto?", "preghfin": "O Ges\u00f9 che ci hai insegnato\na chiedere a Dio Padre:\n\u201cSia fatta la tua volont\u00e0\u201d\ne \u201cVenga il Tuo regno\u201d\nfa' che con la preghiera\nriusciamo a realizzare la nostra relazione con Dio\ne che si possa realizzare il Suo progetto di salvezza."}