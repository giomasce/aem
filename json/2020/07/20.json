{"day": 20, "month": 7, "year": 2020, "weekday": 1, "date_str": "luned\u00ec 20 luglio 2020", "quotes": "Mic 6,1-4.6-8; Sal 49", "quote_vangelo": "secondo Matteo (12,38-42)", "curatore": "Centro Diocesano per le Vocazioni di Pisa", "prevangelo": "", "indications": "", "preghiniz": "Accogli Signore il nostro sacrificio di lode.\nEcco Dio viene in mio aiuto,\nil Signore sostiene l'anima mia.\nA Te con gioia offrir\u00f2 sacrifici\nE loder\u00f2 il tuo nome, Signore, perch\u00e9 sei buono.", "vangelo": "In quel tempo, alcuni scribi e farisei dissero a Ges\u00f9: \u00abMaestro, da te vogliamo vedere un segno\u00bb. Ed egli rispose loro: \u00abUna generazione malvagia e adultera pretende un segno! Ma non le sar\u00e0 dato alcun segno, se non il segno di Giona il profeta. Come infatti Giona rimase tre giorni e tre notti nel ventre del pesce, cos\u00ec il Figlio dell'uomo rester\u00e0 tre giorni e tre notti nel cuore della terra.\nNel giorno del giudizio, quelli di N\u00ecnive si alzeranno contro questa generazione e la condanneranno, perch\u00e9 essi alla predicazione di Giona si convertirono. Ed ecco, qui vi \u00e8 uno pi\u00f9 grande di Giona! Nel giorno del giudizio, la regina del Sud si alzer\u00e0 contro questa generazione e la condanner\u00e0, perch\u00e9 ella venne dagli estremi confini della terra per ascoltare la sapienza di Salomone. Ed ecco, qui vi \u00e8 uno pi\u00f9 grande di Salomone!\u00bb.", "medita": "Ges\u00f9 apostrofa i suoi contemporanei con due appellativi molto pesanti: sono malvagi e adulteri. L'adulterio \u00e8 un tradimento dell'amore che una persona ripone in un'altra. Quando poi questa persona \u00e8 Dio, tradire il suo amore che \u00e8 infinito \u00e8 veramente un peccato terribile.\nI suoi contemporanei vogliono un segno, sono gli scribi e i farisei, cos\u00ec attaccati alle cose terrene che non sanno capire la sua testimonianza e le sue parole. Perfino gli abitanti di Ninive si convertirono alla predicazione di Giona e fecero il grande passo del cambiamento. Hanno avuto Giona, hanno avuto la sapienza di Salomone e \u201cora qui c'\u00e8 pi\u00f9 di Giona\u2026 pi\u00f9 di Salomone\u201d.\nMa a loro non basta. Egli parla per la loro salvezza ma trova di fronte a s\u00e9 solo indifferenza ed ostilit\u00e0. Cosa vuole Dio da noi? Non ci chiede chiss\u00e0 quali sacrifici o atti di culto particolari, ma semplicemente di camminare al Suo fianco rispondendo al Suo amore infinito con il nostro amore, molto pi\u00f9 umano e fragile, ma che deve rimanere fedele sempre.", "riflettere": "Chiss\u00e0 quante volte anche noi ci siamo comportati da adulteri nei confronti di Dio. Ricordiamoci che siamo sempre in tempo ad accogliere e rispondere al Suo amore.", "preghfin": "\u201cEcco, sto alla porta e busso\u201d,\ndice il Signore.\n\u201cSe uno ascolta la mia voce e mi apre,\nIo verr\u00f2 da lui,\ncener\u00f2 con lui ed egli con me\u201d.\nApriamoci al Signore,\n\u201cspalanchiamo le porte al Signore\u201d,\nspalanchiamo il nostro cuore al suo amore."}