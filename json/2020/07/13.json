{"day": 13, "month": 7, "year": 2020, "weekday": 1, "date_str": "luned\u00ec 13 luglio 2020", "quotes": "Is 1,10-17; Sal 49", "quote_vangelo": "secondo Matteo (10,34-11,1)", "curatore": "Centro Diocesano per le Vocazioni di Pisa", "prevangelo": "", "indications": "", "preghiniz": "Non ti rimprovero per i tuoi sacrifici,\ni tuoi olocausti mi stanno sempre davanti.\nNon prender\u00f2 vitelli dalla tua casa\nn\u00e9 capri dai tuoi ovili.\nPerch\u00e9 vai ripetendo i miei decreti\ne hai sempre in bocca la mia alleanza,\ntu che hai in odio la disciplina\ne le mie parole ti getti alle spalle?\nHai fatto questo e io dovrei tacere?\nForse credevi che io fossi come te!\nTi rimprovero: pongo davanti a te la mia accusa.\nChi offre la lode in sacrificio, questi mi onora;\na chi cammina per la retta via\nmostrer\u00f2 la salvezza di Dio.", "vangelo": "In quel tempo, Ges\u00f9 disse ai suoi apostoli: \u00abNon crediate che io sia venuto a portare pace sulla terra; sono venuto a portare non pace, ma spada. Sono infatti venuto a separare l'uomo da suo padre e la figlia da sua madre e la nuora da sua suocera; e nemici dell'uomo saranno quelli della sua casa.\nChi ama padre o madre pi\u00f9 di me, non \u00e8 degno di me; chi ama figlio o figlia pi\u00f9 di me, non \u00e8 degno di me; chi non prende la propria croce e non mi segue, non \u00e8 degno di me. Chi avr\u00e0 tenuto per s\u00e9 la propria vita, la perder\u00e0, e chi avr\u00e0 perduto la propria vita per causa mia, la trover\u00e0.\nChi accoglie voi accoglie me, e chi accoglie me accoglie colui che mi ha mandato. Chi accoglie un profeta perch\u00e9 \u00e8 un profeta, avr\u00e0 la ricompensa del profeta, e chi accoglie un giusto perch\u00e9 \u00e8 un giusto, avr\u00e0 la ricompensa del giusto. Chi avr\u00e0 dato da bere anche un solo bicchiere d'acqua fresca a uno di questi piccoli perch\u00e9 \u00e8 un discepolo, in verit\u00e0 io vi dico: non perder\u00e0 la sua ricompensa\u00bb.\nQuando Ges\u00f9 ebbe terminato di dare queste istruzioni ai suoi dodici discepoli, part\u00ec di l\u00e0 per insegnare e predicare nelle loro citt\u00e0.", "medita": "<i>Sono venuto a portare non pace, ma spada.</i>\nLa societ\u00e0 non dovrebbe accogliere castighi, ma rieducazioni. \u00c8 necessario essere vicino al pi\u00f9 sofferente, soffrire con lui guardando la speranza che non delude: non toglie il dolore, ma non delude.\nEd \u00e8 fondamentale pensare che dopo il dolore c'\u00e8 la resurrezione foriera di pace.\n<i>Crocifiggilo, crocifiggilo</i> \u00e8 quel grido che rimbomba, ma che l'umana piet\u00e0 dovrebbe far tacere, convinta che Dio soffre con noi.", "riflettere": "Beati i perseguitati per la giustizia, perch\u00e9 di essi \u00e8 il regno dei cieli.", "preghfin": "Signore Ges\u00f9, usa la tua spada contro il nostro uomo vecchio.\nTu sei pi\u00f9 della pi\u00f9 grande gioia che possiamo sperimentare,\ntu colmi il nostro cuore pi\u00f9 di quando ci innamoriamo\no prendiamo fra le braccia i nostri figli.\nPerch\u00e9 Tu sei la sorgente di ogni amore e di ogni paternit\u00e0."}