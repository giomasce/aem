{"day": 22, "month": 7, "year": 2020, "weekday": 3, "date_str": "mercoled\u00ec 22 luglio 2020", "quotes": "Ct 3,1-4a <i>opp</i> 1Cor 5,14-17; Sal 62", "quote_vangelo": "secondo Giovanni (20,1.11-18)", "curatore": "Centro Diocesano per le Vocazioni di Pisa", "prevangelo": "", "indications": "Santa Maria Maddalena", "preghiniz": "Lungo la notte, ho cercato\nl'amato del mio cuore;\nl'ho cercato, ma non l'ho trovato.\n\u00abMi alzer\u00f2 e far\u00f2 il giro della citt\u00e0;\nper le strade e per le piazze;\nvoglio cercare l'amato del mio cuore\u00bb.\nL'ho cercato, ma non l'ho trovato.\nMi hanno incontrato le guardie che fanno la ronda:\n\u00abAvete visto l'amato del mio cuore?\u00bb.\nDa poco le avevo oltrepassate,\nquando trovai l'amato del mio cuore.", "vangelo": "Il primo giorno della settimana, Maria di M\u00e0gdala si rec\u00f2 al sepolcro di mattino, quando era ancora buio, e vide che la pietra era stata tolta dal sepolcro. Corse allora e and\u00f2 da Simon Pietro e dall'altro discepolo, quello che Ges\u00f9 amava, e disse loro: \u00abHanno portato via il Signore dal sepolcro e non sappiamo dove l'hanno posto!\u00bb.\nMaria stava all'esterno, vicino al sepolcro, e piangeva. Mentre piangeva, si chin\u00f2 verso il sepolcro e vide due angeli in bianche vesti, seduti l'uno dalla parte del capo e l'altro dei piedi, dove era stato posto il corpo di Ges\u00f9. Ed essi le dissero: \u00abDonna, perch\u00e9 piangi?\u00bb. Rispose loro: \u00abHanno portato via il mio Signore e non so dove l'hanno posto\u00bb.\nDetto questo, si volt\u00f2 indietro e vide Ges\u00f9, in piedi; ma non sapeva che fosse Ges\u00f9. Le disse Ges\u00f9: \u00abDonna, perch\u00e9 piangi? Chi cerchi?\u00bb. Ella, pensando che fosse il custode del giardino, gli disse: \u00abSignore, se l'hai portato via tu, dimmi dove l'hai posto e io andr\u00f2 a prenderlo\u00bb. Ges\u00f9 le disse: \u00abMaria!\u00bb. Ella si volt\u00f2 e gli disse in ebraico: \u00abRabbun\u00ec!\u00bb \u2013 che significa: \u00abMaestro!\u00bb. Ges\u00f9 le disse: \u00abNon mi trattenere, perch\u00e9 non sono ancora salito al Padre; ma va' dai miei fratelli e di' loro: \u201cSalgo al Padre mio e Padre vostro, Dio mio e Dio vostro\u201d\u00bb.\nMaria di M\u00e0gdala and\u00f2 ad annunciare ai discepoli: \u00abHo visto il Signore!\u00bb e ci\u00f2 che le aveva detto.", "medita": "Il ritorno al sepolcro prima dell'alba la dice lunga su che notte abbia passato Maria di M\u00e0gdala e su quale sia il suo stato d'animo. La pietra ribaltata e la tomba vuota inseriscono subito nel racconto una tensione drammatica che continuer\u00e0 a salire fino all'epilogo. Corre subito Maria dagli apostoli a riferire e il plurale <i>Non sappiamo dove l'hanno posto</i> tradisce il suo desiderio di coinvolgere anche loro nel suo dolore. Accorrono i due apostoli, ma poi se ne vanno e lei rimane sola a sfogare il suo dolore sulla tomba vuota. La immaginiamo in lacrime mentre continua a chinarsi e a guardare nel cunicolo, sperando chiss\u00e0 cosa. Alla prodigiosa apparizione degli angeli dentro la tomba non fa alcun caso e anche a loro chiede del Signore, questa volta in forma pi\u00f9 personale: col singolare <i>Non so dove l'hanno posto</i> e soprattutto con l'aggettivo <i>mio</i> Signore. Ad un tratto, forse un frusc\u00eco, lei si gira e Lui \u00e8 l\u00ec! Ma non lo riconosce e torna a guardare verso la tomba! Sorprende l'apparente, incomprensibile distacco di Ges\u00f9 che, senza svelarsi, la chiama donna e le rivolge domande oziose delle quali Lui sa benissimo le risposte. Anche a Lui Maria chiede con ostinazione del suo Signore. La tensione drammatica del racconto, esasperata da questa situazione irrisolta, si scioglie improvvisamente con due sole parole: un nome di persona, <i>Maria</i>, e una qualifica, <i>Rabbun\u00ec</i>, alterazione ebraica affettiva, confidenziale, della parola \u201cmaestro\u201d. Il congedo di Ges\u00f9 \u00e8 quasi brusco, ma Maria, col cuore gonfio di consolazione, vola dai discepoli a dare la notizia della quale forse a lei sfugge l'immenso significato teologico: quello che per lei conta \u00e8 che il \u201csuo\u201d Signore \u00e8 vivo.", "riflettere": "\u00c8 un vero e proprio racconto d'amore il brano evangelico che abbiamo appena letto, e non sorprende che lettori non supportati dalla fede l'abbiano travisato fantasticando sui rapporti tra Ges\u00f9 e la Maddalena. In realt\u00e0 il paradigma di amore rappresentato dal racconto \u00e8 riservato a ciascuno di noi, e Maria, con il suo attaccamento al Signore e la sua caparbiet\u00e0 nel cercarlo, anche e proprio nel momento di massimo dubbio circa il suo esserci ancora, \u00e8 un luminoso esempio di cosa il Signore desidera da ciascuno di noi.", "preghfin": "Signore Ges\u00f9, persino chi ti ha conosciuto bene\nha avuto difficolt\u00e0 a ri-conoscerti.\nChiss\u00e0 quante volte sei apparso anche a noi\ne noi abbiamo continuato a guardare altrove\nsenza accorgerci di niente.\nChiamaci per nome come hai fatto con la Maddalena,\nte ne preghiamo, per farci guardare\nverso il Tuo Volto e ricordarci tuoi insegnamenti."}