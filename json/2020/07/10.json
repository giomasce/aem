{"day": 10, "month": 7, "year": 2020, "weekday": 5, "date_str": "venerd\u00ec 10 luglio 2020", "quotes": "Os 14,2-10; Sal 50", "quote_vangelo": "secondo Matteo (10,16-23)", "curatore": "Centro Diocesano per le Vocazioni di Pisa", "prevangelo": "", "indications": "", "preghiniz": "Piet\u00e0 di me, o Dio, nel tuo amore;\nnella tua grande misericordia\ncancella la mia iniquit\u00e0.\nLavami tutto dalla mia colpa,\ndal mio peccato rendimi puro.\nTu gradisci la sincerit\u00e0 nel mio intimo,\nnel segreto del cuore m'insegni la sapienza.\nAspergimi con rami d'iss\u00f2po e sar\u00f2 puro;\nlavami e sar\u00f2 pi\u00f9 bianco della neve.\nCrea in me, o Dio, un cuore puro,\nrinnova in me uno spirito saldo.\nNon scacciarmi dalla tua presenza\ne non privarmi del tuo santo spirito.\nRendimi la gioia della tua salvezza,\nsostienimi con uno spirito generoso.\nSignore, apri le mie labbra\ne la mia bocca proclami la tua lode.", "vangelo": "In quel tempo, disse Ges\u00f9 ai suoi apostoli: \u00abEcco: io vi mando come pecore in mezzo a lupi; siate dunque prudenti come i serpenti e semplici come le colombe.\nGuardatevi dagli uomini, perch\u00e9 vi consegneranno ai tribunali e vi flagelleranno nelle loro sinagoghe; e sarete condotti davanti a governatori e re per causa mia, per dare testimonianza a loro e ai pagani. Ma, quando vi consegneranno, non preoccupatevi di come o di che cosa direte, perch\u00e9 vi sar\u00e0 dato in quell'ora ci\u00f2 che dovrete dire: infatti non siete voi a parlare, ma \u00e8 lo Spirito del Padre vostro che parla in voi.\nIl fratello far\u00e0 morire il fratello e il padre il figlio, e i figli si alzeranno ad accusare i genitori e li uccideranno. Sarete odiati da tutti a causa del mio nome. Ma chi avr\u00e0 perseverato fino alla fine sar\u00e0 salvato.\nQuando sarete perseguitati in una citt\u00e0, fuggite in un'altra; in verit\u00e0 io vi dico: non avrete finito di percorrere le citt\u00e0 d'Israele, prima che venga il Figlio dell'uomo\u00bb.", "medita": "Dalla lettura di questo brano del Vangelo di Matteo, emerge in primo luogo il monito che Ges\u00f9 rivolge alla comunit\u00e0 dei suoi discepoli, avvisandoli delle difficolt\u00e0 insite nella loro missione e, nel contempo, affidando loro le direttive di comportamento futuro.\nGes\u00f9 inizia il suo discorso utilizzando due similitudini: la prima, <i>\u201cvi mando come pecore in mezzo a lupi\u201d</i>, esprime la situazione difficile e pericolosa che essi dovranno affrontare durante il loro cammino, mitigata, per\u00f2, dal senso di protezione insito nelle parole <i>\u201cio vi mando\u201d</i>, poste all'inizio del testo; la seconda, <i>\u201csiate prudenti come i serpenti e semplici come le colombe\u201d</i>, racchiude l'essenza dei comportamenti suggeriti da Ges\u00f9, quali l'astuzia e la semplicit\u00e0, che i discepoli dovranno di volta in volta conciliare per poter fronteggiare le avversit\u00e0 quotidiane.\nSuccessivamente Ges\u00f9 li esorta al coraggio poich\u00e9 saranno duramente perseguitati dai loro simili a causa sua, ma \u00e8 solo attraverso la loro forza e resistenza che potr\u00e0 realizzarsi la \u201ctestimonianza\u201d, ovvero la possibilit\u00e0 di conoscere il Vangelo. La persecuzione \u00e8 l'occasione per testimoniare Cristo davanti a tutti.\nGes\u00f9 non promette ai suoi missionari il successo e il prestigio, ma prospetta loro un destino di sofferenze e di tribolazioni. Essi non devono preoccuparsi di fronte alle aggressioni: il discepolo \u00e8 chiamato a percorrere la strada della testimonianza nel supplizio, prendendo come modello Ges\u00f9, il crocifisso risorto, e ad avere fiducia nell'aiuto e nella solidariet\u00e0 di Dio (v. 20).\nMa l'odio e la violenza nei confronti dei seguaci di Ges\u00f9 saranno pi\u00f9 forti anche degli affetti e dei legami familiari: fratello contro fratello, padre contro figlio, figli contro genitori. Ma coloro che persevereranno fino alla fine, che non perderanno la loro fiducia nel Signore, saranno salvati grazie alla consolazione e al conforto della venuta del Figlio dell'Uomo. Egli si prender\u00e0 cura dei suoi messaggeri perseguitati e scacciati.", "riflettere": "Quando verr\u00e0 lo Spirito della verit\u00e0, vi guider\u00e0 a tutta la verit\u00e0, e vi ricorder\u00e0 tutto ci\u00f2 che io vi ho detto.", "preghfin": "Beati voi quando vi insulteranno, vi perseguiteranno\ne, mentendo, diranno ogni sorta di male\ncontro di voi per causa mia.\nRallegratevi ed esultate,\nperch\u00e9 grande \u00e8 la vostra ricompensa nei cieli.\nCos\u00ec infatti hanno perseguitato i profeti prima di voi."}