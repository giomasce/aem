{"day": 3, "month": 7, "year": 2020, "weekday": 5, "date_str": "venerd\u00ec 3 luglio 2020", "quotes": "Ef 2,19-22; Sal 116", "quote_vangelo": "secondo Giovanni (20,24-29)", "curatore": "Centro Diocesano per le Vocazioni di Pisa", "prevangelo": "", "indications": "San Tommaso", "preghiniz": "Genti tutte, lodate il Signore,\npopoli tutti, cantate la sua lode.\nPerch\u00e9 forte \u00e8 il suo amore per noi\ne la fedelt\u00e0 del Signore dura per sempre.", "vangelo": "Tommaso, uno dei Dodici, chiamato D\u00ecdimo, non era con loro quando venne Ges\u00f9. Gli dicevano gli altri discepoli: \u00abAbbiamo visto il Signore!\u00bb. Ma egli disse loro: \u00abSe non vedo nelle sue mani il segno dei chiodi e non metto il mio dito nel segno dei chiodi e non metto la mia mano nel suo fianco, io non credo\u00bb.\nOtto giorni dopo i discepoli erano di nuovo in casa e c'era con loro anche Tommaso. Venne Ges\u00f9, a porte chiuse, stette in mezzo e disse: \u00abPace a voi!\u00bb. Poi disse a Tommaso: \u00abMetti qui il tuo dito e guarda le mie mani; tendi la tua mano e mettila nel mio fianco; e non essere incredulo, ma credente!\u00bb. Gli rispose Tommaso: \u00abMio Signore e mio Dio!\u00bb. Ges\u00f9 gli disse: \u00abPerch\u00e9 mi hai veduto, tu hai creduto; beati quelli che non hanno visto e hanno creduto!\u00bb.", "medita": "La resurrezione \u00e8 un evento realmente accaduto perch\u00e9 fa parte della storia. I discepoli, infatti, hanno riscontrato realmente Ges\u00f9 vivo, dopo che era stato crocifisso; quando, come e dove Lui ha voluto.\nTommaso, uno degli apostoli, stenta a credere perch\u00e9 vuole vedere, e Ges\u00f9 lo accontenter\u00e0. Il comportamento di Tommaso \u00e8 umanamente comprensibile perch\u00e9 sia la resurrezione che la creazione sono opere di Dio, e come tali non possono venire provate da una constatazione di tipo scientifico umanamente comprensibile.\nQuesti eventi, resurrezione e creazione, devono essere accolti solo con la Fede, anche se c'\u00e8 un dato storicamente sicuro: la testimonianza dei discepoli.", "riflettere": "Perch\u00e9 mi hai veduto, Tommaso, tu hai creduto; beati quelli che non hanno visto e hanno creduto!", "preghfin": "O Padre, fa' che insieme all'apostolo Tommaso\nriconosciamo nel Cristo il nostro Signore e il nostro Dio,\ne testimoniamo con la vita la fede che professiamo."}