{"day": 26, "month": 7, "year": 2020, "weekday": 7, "date_str": "domenica 26 luglio 2020", "quotes": "1Re 3,5.7-12; Sal 118; Rm 8,28-30", "quote_vangelo": "secondo Matteo (13,44-52)", "curatore": "Centro Diocesano per le Vocazioni di Pisa", "prevangelo": "", "indications": "Santi Gioacchino ed Anna\nSalterio: prima settimana", "preghiniz": "La mia parte \u00e8 il Signore:\nho deciso di osservare le tue parole.\nBene per me \u00e8 la legge della tua bocca,\npi\u00f9 di mille pezzi d'oro e d'argento.\nMeravigliosi sono i tuoi insegnamenti:\nper questo li custodisco.\nLa rivelazione delle tue parole illumina,\ndona intelligenza ai semplici.\n<i>(Salmo 118)</i>", "vangelo": "In quel tempo Ges\u00f9 disse ai suoi discepoli: \u00abIl regno dei cieli \u00e8 simile a un tesoro nascosto nel campo; un uomo lo trova e lo nasconde; poi va, pieno di gioia, vende tutti i suoi averi e compra quel campo.\nIl regno dei cieli \u00e8 simile anche a un mercante che va in cerca di perle preziose; trovata una perla di grande valore, va, vende tutti i suoi averi e la compra.\nAncora, il regno dei cieli \u00e8 simile a una rete gettata nel mare, che raccoglie ogni genere di pesci. Quando \u00e8 piena, i pescatori la tirano a riva, si mettono a sedere, raccolgono i pesci buoni nei canestri e buttano via i cattivi. Cos\u00ec sar\u00e0 alla fine del mondo. Verranno gli angeli e separeranno i cattivi dai buoni e li getteranno nella fornace ardente, dove sar\u00e0 pianto e stridore di denti.\nAvete compreso tutte queste cose?\u00bb. Gli risposero: \u00abS\u00ec\u00bb. Ed egli disse loro: \u00abPer questo ogni scriba, divenuto discepolo del regno dei cieli, \u00e8 simile a un padrone di casa che estrae dal suo tesoro cose nuove e cose antiche\u00bb.", "medita": "Quel giorno Ges\u00f9 usc\u00ec di casa e si sedette in riva al mare. Comincia cos\u00ec il discorso di Ges\u00f9 sul regno dei cieli. Un discorso programmato, che non nasce da uno spunto occasionale. Un discorso che si prospetta sin dall'inizio lungo, di grande importanza, tanto che per accingersi a farlo Ges\u00f9 si sedette. Il brano che abbiamo letto contiene la parte conclusiva di questo discorso.\nLe prime due parabole ci dicono che il regno dei cieli \u00e8 per noi l'oggetto principale del nostro desiderio, anche quando non ne siamo consapevoli, come l'uomo del tesoro nel campo. Ma per realizzare il nostro desiderio \u00e8 necessaria una conversione radicale, simboleggiata dal disfarsi di tutti i propri beni.\nL'ultima parabola guarda invece al regno dei cieli da una prospettiva diversa: quella del Signore. Da questa prospettiva il regno dei cieli (la rete da pesca) appare come lo strumento di raccolta delle anime che Lui stesso vaglier\u00e0 attraverso i suoi angeli (i pescatori). Ed \u00e8 molto suggestiva l'analogia dell'immagine dei pescatori seduti sulla riva a vagliare i pesci con quella di Ges\u00f9 quando ha iniziato questo discorso sul regno dei cieli.\nIl brano si conclude con la figura un po' enigmatica dello scriba convertito, nella quale mi sembra si possa leggere che la conversione necessaria per ottenere il regno dei cieli non \u00e8 un rinnegamento integrale del nostro passato, perch\u00e9 insieme a cose da rinnegare ci possono essere anche cose da conservare. Un po' come la zizzania e il grano.", "riflettere": "Ges\u00f9 stesso premette che il suo discorso sul regno dei cieli sar\u00e0 in forma di parabole, forse per suggerire concetti inesprimibili direttamente in linguaggio umano. Certo \u00e8 che in questa forma il regno dei cieli rimane un tema di meditazione sempre aperto. Ma non \u00e8 proprio questo che Ges\u00f9 intende quando risponde ai discepoli che il ricorso alle parabole \u00e8 per indirizzarsi solo ai cuori disposti ad impegnarsi per essere raggiunti?", "preghfin": "Quando le tue parole mi vennero incontro,\nle divorai con avidit\u00e0;\nla tua parola fu la gioia e la letizia del mio cuore,\nperch\u00e9 io portavo il tuo nome,\nSignore, Dio degli eserciti.\n<i>(Geremia 15, 16)</i>"}