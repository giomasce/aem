{"day": 21, "month": 7, "year": 2020, "weekday": 2, "date_str": "marted\u00ec 21 luglio 2020", "quotes": "Mic 7,14-15.18-20; Sal 84", "quote_vangelo": "secondo Matteo (12,46-50)", "curatore": "Centro Diocesano per le Vocazioni di Pisa", "prevangelo": "", "indications": "", "preghiniz": "La bont\u00e0 e la verit\u00e0 si sono andate incontro,\nla giustizia e la pace si sono baciate.\nLa verit\u00e0 \u00e8 spuntata dalla terra e la giustizia ha guardato dal cielo.\nS\u00ec, il Signore si mostrer\u00e0 benigno\ne la nostra terra dar\u00e0 il suo frutto.\nLa giustizia camminer\u00e0 dinanzi a lui\ne lascer\u00e0 nella via le sue impronte.", "vangelo": "In quel tempo, mentre Ges\u00f9 parlava ancora alla folla, ecco, sua madre e i suoi fratelli stavano fuori e cercavano di parlargli. Qualcuno gli disse: \u00abEcco, tua madre e i tuoi fratelli stanno fuori e cercano di parlarti\u00bb.\nEd egli, rispondendo a chi gli parlava, disse: \u00abChi \u00e8 mia madre e chi sono i miei fratelli?\u00bb. Poi, tendendo la mano verso i suoi discepoli, disse: \u00abEcco mia madre e i miei fratelli! Perch\u00e9 chiunque fa la volont\u00e0 del Padre mio che \u00e8 nei cieli, egli \u00e8 per me fratello, sorella e madre\u00bb.", "medita": "\u201cChi \u00e8 mia madre e chi sono i miei parenti?\u201d. Ges\u00f9 \u00e8 cresciuto in una famiglia normale. Maria e Giuseppe sono stati i suoi genitori, persone semplici con cui \u00e8 cresciuto, umile ed ubbidiente, per trentatr\u00e9 anni, in un piccolo paese in cui avr\u00e0 avuto i suoi amici, avr\u00e0 intrattenuto relazioni, avr\u00e0 probabilmente aiutato suo padre nei lavori di falegnameria. Pu\u00f2 essere difficile immaginare il figlio di Dio in una realt\u00e0 cos\u00ec semplice e quotidiana, eppure Ges\u00f9 \u00e8 stato proprio uno di noi.\nMa quando giunge il suo tempo lascia tutto. Il suo orizzonte non \u00e8 pi\u00f9 la piccola Nazareth, ed inizia la sua predicazione, quello per cui \u00e8 venuto.\nDa l\u00ec in poi non perde occasione, non perde opportunit\u00e0 per spiegare, ammonire, indirizzare, stupire, perfino destabilizzare e scandalizzare i suoi contemporanei.\nDiranno: \u201cMa non \u00e8 il figlio di Giuseppe e questi non sono i suoi familiari?\u201d. No, Ges\u00f9 non \u00e8 pi\u00f9 solo di Nazareth, di Gerusalemme, di Betlemme, della Galilea, della Samaria: Ges\u00f9 \u00e8 di tutti. Ci ha indicato la strada che dobbiamo seguire in cui siamo tutti suoi, un'unica grande famiglia.", "riflettere": "Cerchiamo di sentirci fratelli, figli di un Dio che ci \u00e8 vicino, ci ama e ci perdona sempre purch\u00e9 lo cerchiamo.", "preghfin": "\u201cQuale Dio \u00e8 simile a te,\nche passi sopra il peccato.\nNon dar\u00e0 pi\u00f9 libero sfogo al suo furore,\nperch\u00e9 \u00e8 uno che vuole usare misericordia.\nGetter\u00e0 nel profondo del mare tutti i nostri peccati\u201d,\ndice il profeta Michea.\nCome \u00e8 grande Signore la tua misericordia!\nRiconosciamo di non esserne sempre degni."}