{"day": 8, "month": 7, "year": 2020, "weekday": 3, "date_str": "mercoled\u00ec 8 luglio 2020", "quotes": "Os 10,1-3.7-8.12; Sal 104", "quote_vangelo": "secondo Matteo (10,1-7)", "curatore": "Centro Diocesano per le Vocazioni di Pisa", "prevangelo": "", "indications": "", "preghiniz": "Cantate al Signore, a lui inneggiate,\nmeditate tutte le sue meraviglie.\nGloriatevi del suo santo nome:\ngioisca il cuore di chi cerca il Signore.\nCercate il Signore e la sua potenza,\nricercate sempre il suo volto.\nRicordate le meraviglie che ha compiuto,\ni suoi prodigi e i giudizi della sua bocca.\nVoi, stirpe di Abramo, suo servo,\nfigli di Giacobbe, suo eletto.\n\u00c8 lui il Signore, nostro Dio:\nsu tutta la terra i suoi giudizi.", "vangelo": "In quel tempo, chiamati a s\u00e9 i suoi dodici discepoli, Ges\u00f9 diede loro potere sugli spiriti impuri per scacciarli e guarire ogni malattia e ogni infermit\u00e0.\nI nomi dei dodici apostoli sono: primo, Simone, chiamato Pietro, e Andrea suo fratello; Giacomo, figlio di Zebed\u00e8o, e Giovanni suo fratello; Filippo e Bartolomeo; Tommaso e Matteo il pubblicano; Giacomo, figlio di Alfeo, e Taddeo; Simone il Cananeo e Giuda l'Iscariota, colui che poi lo trad\u00ec.\nQuesti sono i Dodici che Ges\u00f9 invi\u00f2, ordinando loro: \u00abNon andate fra i pagani e non entrate nelle citt\u00e0 dei Samaritani; rivolgetevi piuttosto alle pecore perdute della casa d'Israele. Strada facendo, predicate, dicendo che il regno dei cieli \u00e8 vicino\u00bb.", "medita": "In questo passo del Vangelo si evidenziano due momenti distinti e consequenziali: la <i>chiamata</i> di Cristo a dodici dei suoi seguaci e la <i>missione</i> per cui i prescelti diventeranno \u201capostoli\u201d, cio\u00e8 messaggeri.\n\u00c8 Ges\u00f9 che sceglie e quindi chiama. La scelta non pu\u00f2 essere casuale, ma \u00e8 sorprendente come si rivolga non a dotti, sapienti, dottori della legge, ma a persone di cultura modesta (come i pescatori) e con molti difetti.\nLa chiamata di Ges\u00f9 \u00e8 diretta, inequivocabile, possessiva, ma rispettosa, nel senso che ci \u00e8 concesso di non accettare la Sua volont\u00e0 se non addirittura di rinnegarla (come faranno quasi tutti gli apostoli, e non solo Giuda). \u00c8 l'amore che guida la scelta di Dio, che conosce bene le nostre virt\u00f9 come i nostri limiti.\nLa missione: con essa i discepoli prescelti diventano apostoli, cio\u00e8 \u201cmessaggeri\u201d che dovranno annunciare la venuta prossima del Regno di Dio. In prima istanza agli Israeliti, perch\u00e9 sono il popolo eletto e gi\u00e0 abbastanza edotto da tutti i profeti dell'antico testamento, quindi ben pi\u00f9 avanti nella conoscenza di Dio rispetto ai popoli confinanti pagani e samaritani. Anche se la fede osservata da molti si era perduta in una serie infinita di precetti come erano stati elaborati dai farisei, dottori della legge che avevano di fatto snaturato il messaggio d'amore di Dio a pura forma senza sostanza.", "riflettere": "Il regno di Dio \u00e8 vicino; convertitevi e credete nel Vangelo.", "preghfin": "Ges\u00f9 mio, evangelizzare \u00e8 un compito molto difficile,\nma se la conversione \u00e8 il massimo bene della vita,\nallora evangelizzare \u00e8 la forma pi\u00f9 alta di carit\u00e0 che possiamo offrire.\nMa non bastano neanche i poteri speciali\nche hai donato ai tuoi apostoli.\nSe Tu non sei accanto a noi\nquando ci troviamo di fronte a un'occasione di evangelizzazione\nnon abbiamo neanche il coraggio di provarci.\nTi preghiamo, spingici ad annunciare il regno di Dio."}