{"day": 23, "month": 7, "year": 2020, "weekday": 4, "date_str": "gioved\u00ec 23 luglio 2020", "quotes": "Gal 2,19-20; Sal 33", "quote_vangelo": "secondo Giovanni (15,1-8)", "curatore": "Centro Diocesano per le Vocazioni di Pisa", "prevangelo": "", "indications": "Santa Brigida", "preghiniz": "Benedir\u00f2 il Signore in ogni tempo,\nsulla mia bocca sempre la sua lode.\nIo mi glorio nel Signore:\ni poveri ascoltino e si rallegrino.\nMagnificate con me il Signore,\nesaltiamo insieme il suo nome.\nHo cercato il Signore: mi ha risposto\ne da ogni mia paura mi ha liberato.", "vangelo": "In quel tempo, Ges\u00f9 disse ai suoi discepoli: \u00abIo sono la vite vera e il Padre mio \u00e8 l'agricoltore. Ogni tralcio che in me non porta frutto, lo taglia, e ogni tralcio che porta frutto, lo pota perch\u00e9 porti pi\u00f9 frutto. Voi siete gi\u00e0 puri, a causa della parola che vi ho annunciato.\nRimanete in me e io in voi. Come il tralcio non pu\u00f2 portare frutto da se stesso se non rimane nella vite, cos\u00ec neanche voi se non rimanete in me. Io sono la vite, voi i tralci. Chi rimane in me, e io in lui, porta molto frutto, perch\u00e9 senza di me non potete far nulla. Chi non rimane in me viene gettato via come il tralcio e secca; poi lo raccolgono, lo gettano nel fuoco e lo bruciano.\nSe rimanete in me e le mie parole rimangono in voi, chiedete quello che volete e vi sar\u00e0 fatto. In questo \u00e8 glorificato il Padre mio: che portiate molto frutto e diventiate miei discepoli\u00bb.", "medita": "Una vite e un vignaiolo: cosa c'\u00e8 di pi\u00f9 semplice e familiare? Una pianta con i suoi tralci carichi di grappoli; un contadino che la cura con le sue mani: ci incanta questo ritratto che Ges\u00f9 fa di s\u00e9, di noi, del Padre.\nNon possiamo aver paura di un Dio cos\u00ec, un Dio che ci segue come il buon contadino, perch\u00e9 ci gonfiamo di frutti succosi, frutti di gioia. Non possiamo aver paura, perch\u00e9 Ges\u00f9 ci dice <i>Io sono la vite</i>, quella vera; quindi Cristo vite, io tralcio. Io e lui la stessa cosa, stessa pianta, stessa vite, unica radice, una sola linfa che si diffonde a tutti i rami, anche a quelli pi\u00f9 piccoli, alle foglie.\nOgni tralcio che porta frutto, il Dio contadino lo pota perch\u00e9 porti pi\u00f9 frutto; infatti potare non significa amputare la pianta, bens\u00ec togliere il superfluo, il vecchio, e far nascere il nuovo.", "riflettere": "C'\u00e8 un Amore presente nel mondo, che circola in tutte le piante delle vigne, nei filari di tutte le esistenze: va percepito e coltivato.", "preghfin": "Fa' o Padre che diventiamo un tralcio genuino\ne fruttuoso di Ges\u00f9, vera vite, accettandolo in noi\ncome la verit\u00e0 che dobbiamo annunciare,\ncome la vita che dobbiamo vivere,\ncome la luce che dobbiamo accendere,\ncome l'amore che dobbiamo comunicare,\ncome la via che dobbiamo percorrere,\ncome la gioia che dobbiamo donare,\ncome la pace che dobbiamo diffondere,\ncome il sacrificio che dobbiamo offrire\nper la salvezza del mondo.\n<i>(Madre Teresa di Calcutta)</i>"}