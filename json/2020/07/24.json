{"day": 24, "month": 7, "year": 2020, "weekday": 5, "date_str": "venerd\u00ec 24 luglio 2020", "quotes": "Ger 3,14-17; Ger 31,10-13", "quote_vangelo": "secondo Matteo (13,18-23)", "curatore": "Centro Diocesano per le Vocazioni di Pisa", "prevangelo": "", "indications": "", "preghiniz": "Ascoltate, genti, la parola del Signore,\nannunciatela alle isole pi\u00f9 lontane e dite:\n\u00abChi ha disperso Israele lo raduna\ne lo custodisce come un pastore il suo gregge\u00bb.\nPerch\u00e9 il Signore ha riscattato Giacobbe,\nlo ha liberato dalle mani di uno pi\u00f9 forte di lui.\nVerranno e canteranno inni sull'altura di Sion,\nandranno insieme verso i beni del Signore.\nLa vergine allora gioir\u00e0 danzando\ne insieme i giovani e i vecchi.\n\u00abCambier\u00f2 il loro lutto in gioia,\nli consoler\u00f2 e li render\u00f2 felici, senza afflizioni\u00bb.", "vangelo": "In quel tempo, Ges\u00f9 disse ai suoi discepoli: \u00abVoi dunque ascoltate la parabola del seminatore. Ogni volta che uno ascolta la parola del Regno e non la comprende, viene il Maligno e ruba ci\u00f2 che \u00e8 stato seminato nel suo cuore: questo \u00e8 il seme seminato lungo la strada. Quello che \u00e8 stato seminato sul terreno sassoso \u00e8 colui che ascolta la Parola e l'accoglie subito con gioia, ma non ha in s\u00e9 radici ed \u00e8 incostante, sicch\u00e9, appena giunge una tribolazione o una persecuzione a causa della Parola, egli subito viene meno. Quello seminato tra i rovi \u00e8 colui che ascolta la Parola, ma la preoccupazione del mondo e la seduzione della ricchezza soffocano la Parola ed essa non d\u00e0 frutto. Quello seminato sul terreno buono \u00e8 colui che ascolta la Parola e la comprende; questi d\u00e0 frutto e produce il cento, il sessanta, il trenta per uno\u00bb.", "medita": "Collochiamo innanzitutto il brano nel suo contesto. Ges\u00f9 seduto sulla riva del lago di Tiberiade fa il suo grande discorso alla folla sul regno dei cieli ed inizia raccontando la parabola del seminatore. Ai discepoli intervenuti per chiedergli il perch\u00e9 delle parabole Ges\u00f9 risponde che la sua parola \u00e8 destinata ad essere compresa solo da chi gi\u00e0 ha avuto la grazia di essere suo discepolo, mentre la folla \u00e8 destinata a non capire. In altre parole, Ges\u00f9 non sta facendo evangelizzazione, ma catechesi. Qui inizia il brano con la spiegazione rivolta ai discepoli della parabola del seminatore che stiamo meditando. In effetti il regno dei cieli, e quindi parabola e spiegazione, sono argomenti per chi la parola di Ges\u00f9 l'ha ascoltata ed accolta. Proprio come noi, che siamo quindi sollecitati a trarne insegnamento.\nDal seme caduto sulla strada, quindi allo scoperto, si pu\u00f2 imparare che la parola va meditata e ben compresa dentro di s\u00e9 prima di proclamarla e di metterla in pratica.\nCome i sassi per un germoglio, cos\u00ec il conformismo e le contrariet\u00e0 impediscono alla parola di ben radicare nel nostro cuore pregiudicandone il pieno sviluppo.\nLe lusinghe del mondo possono essere fatali per un cuore fecondato dalla parola, come i rovi per una pianta che ci si trova in mezzo.\nMa che gioia quando il seme si trova in terra buona! La pianta cresce vigorosa, d\u00e0 frutto e il frutto a sua volta d\u00e0 altri semi.", "riflettere": "\u201cProduce ora il cento, ora il sessanta ora il trenta\u201d. Questo tipo di modo di dire viene espresso di solito nella sequenza contraria, cio\u00e8 in crescendo. Vien fatto quindi di pensare che l'evangelista Matteo, esprimendola in questa forma, volesse dire qualcosa. Se cos\u00ec \u00e8, forse Matteo ci vuol dire che ci\u00f2 che conta \u00e8 il frutto, non la quantit\u00e0. Un po' come con gli operai della vigna, pagati tutti alla stessa stregua indipendentemente dalle ore di lavoro fatte perch\u00e9 \u201ccos\u00ec gli ultimi saranno primi, e i primi ultimi\u201d.", "preghfin": "Le difficolt\u00e0 che incontriamo\nnel mettere in pratica la tua parola, Signore,\nsono molte e Tu sai quanto sia debole la nostra fede.\nTi preghiamo se possibile di risparmiarcele,\naltrimenti aiutaci tu a superarle."}