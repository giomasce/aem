{"day": 29, "month": 7, "year": 2020, "weekday": 3, "date_str": "mercoled\u00ec 29 luglio 2020", "quotes": "1Gv 4,7-16; Sal 33", "quote_vangelo": "secondo Giovanni (11,19-27) (<i>opp</i> Lc 10,38-42)", "curatore": "Centro Diocesano per le Vocazioni di Pisa", "prevangelo": "", "indications": "Santa Marta", "preghiniz": "L'Angelo del Signore si accampa\nattorno a quelli che lo temono e li libera.\nGustate e vedete com'\u00e8 buono il Signore,\nbeato l'uomo che in lui si rifugia.\nTemete il Signore, suoi santi:\nnulla manca a coloro che lo temono.\nI leoni sono miseri e affamati,\nma a chi cerca il Signore non manca alcun bene.", "vangelo": "In quel tempo, molti Giudei erano venuti da Marta e Maria a consolarle per il fratello. Marta dunque, come ud\u00ec che veniva Ges\u00f9, gli and\u00f2 incontro; Maria invece stava seduta in casa.\nMarta disse a Ges\u00f9: \u00abSignore, se tu fossi stato qui, mio fratello non sarebbe morto! Ma anche ora so che qualunque cosa tu chiederai a Dio, Dio te la conceder\u00e0\u00bb.\nGes\u00f9 le disse: \u00abTuo fratello risorger\u00e0\u00bb. Gli rispose Marta: \u00abSo che risorger\u00e0 nella risurrezione dell'ultimo giorno\u00bb.\nGes\u00f9 le disse: \u00abIo sono la risurrezione e la vita; chi crede in me, anche se muore, vivr\u00e0; chiunque vive e crede in me, non morir\u00e0 in eterno. Credi questo?\u00bb. Gli rispose: \u00abS\u00ec, o Signore, io credo che tu sei il Cristo, il Figlio di Dio, colui che viene nel mondo\u00bb.", "medita": "Questo quadro della morte di Lazzaro ci vuole imprimere nella mente l'immagine del conflitto tra la vita e la morte. Lazzaro \u00e8 morto, molti Giudei sono a casa di Marta e Maria a consolarle per la perdita del fratello. I rappresentanti dell'Antica Alleanza non portano la vita nuova; consolano appena. Ges\u00f9 \u00e8 colui che porter\u00e0 la vita nuova, Lui \u00e8 sorgente di vita per coloro che credono in Lui. Con questo mistero chiediamo la consolazione del signore, che ci rassicuri che la morte \u00e8 un sonno, quando per noi invece \u00e8 la fine. Chiediamo, inoltre, di continuare a coltivare la speranza nella vita e nella resurrezione, quando per noi terreni sono rimaste solo le lacrime. Come si legge nel racconto evangelico Ges\u00f9 non \u00e8 mai in ritardo rispetto alla nostra umana premura, perch\u00e9 quando arriva ha sempre la possibilit\u00e0 di svegliare i suoi amici e di restituirceli. Ricordiamoci che quando tutto \u00e8 in disfacimento, il corpo, le membra, il nostro cuore, la nostra fiducia, Egli ci pu\u00f2 restituire tutto e renderci liberi dalle bende della morte.", "riflettere": "La professione di fede in Ges\u00f9 \u00e8 professione di fede nella vita: Ges\u00f9 sfida Marta a fare questo salto. Non basta credere nella resurrezione che avverr\u00e0 alla fine dei tempi, ma si deve credere che la Resurrezione \u00e8 gi\u00e0 presente oggi nella persona di Ges\u00f9: \u00e8 colui che \u00e8 resurrezione e vita.", "preghfin": "Signore Dio, Padre e amico degli uomini,\ntu hai voluto riconciliare a te l'umanit\u00e0 intera\nnel tuo Figlio Ges\u00f9 Cristo morto e risorto,\nriconciliando cos\u00ec anche tutti gli uomini fra loro.\nManda su di noi il tuo Spirito di vita e santit\u00e0\nperch\u00e9 ci rinnovi nel profondo del cuore,\nunendoci per tutta la vita al Cristo risorto,\nnostro Salvatore e Fratello.\n<i>(Paolo VI)</i>"}