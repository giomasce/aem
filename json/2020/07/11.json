{"day": 11, "month": 7, "year": 2020, "weekday": 6, "date_str": "sabato 11 luglio 2020", "quotes": "Prv 2,1-9; Sal 33", "quote_vangelo": "secondo Matteo (19,27-29)", "curatore": "Centro Diocesano per le Vocazioni di Pisa", "prevangelo": "", "indications": "San Benedetto", "preghiniz": "Benedir\u00f2 il Signore in ogni tempo,\nsulla mia bocca sempre la sua lode.\nIo mi glorio nel Signore:\ni poveri ascoltino e si rallegrino.\nMagnificate con me il Signore,\nesaltiamo insieme il suo nome.\nHo cercato il Signore: mi ha risposto\ne da ogni mia paura mi ha liberato.\nGuardate a lui e sarete raggianti,\ni vostri volti non dovranno arrossire.\nQuesto povero grida e il Signore lo ascolta,\nlo salva da tutte le sue angosce.\nL'angelo del Signore si accampa\nattorno a quelli che lo temono, e li libera.\nGustate e vedete com'\u00e8 buono il Signore;\nbeato l'uomo che in lui si rifugia.\nTemete il Signore, suoi santi:\nnulla manca a coloro che lo temono.\nI leoni sono miseri e affamati,\nma a chi cerca il Signore non manca alcun bene.", "vangelo": "In quel tempo, Pietro, disse a Ges\u00f9: \u00abEcco, noi abbiamo lasciato tutto e ti abbiamo seguito; che cosa dunque ne avremo?\u00bb.\nE Ges\u00f9 disse loro: \u00abIn verit\u00e0 io vi dico: voi che mi avete seguito, quando il Figlio dell'uomo sar\u00e0 seduto sul trono della sua gloria, alla rigenerazione del mondo, siederete anche voi su dodici troni a giudicare le dodici trib\u00f9 d'Israele. Chiunque avr\u00e0 lasciato case, o fratelli, o sorelle, o padre, o madre, o figli, o campi per il mio nome, ricever\u00e0 cento volte tanto e avr\u00e0 in eredit\u00e0 la vita eterna\u00bb.", "medita": "Ecco come ragioniamo noi uomini: quale vantaggio ricavo a fare una determinata azione? A comportarmi in un certo modo? Anche Pietro non sfugge a questa logica.\nMa Ges\u00f9 non ragiona cos\u00ec. Ci dice: lascia case, fratelli, sorelle, addirittura padre, madre e figli e anche campi, cio\u00e8 i beni materiali, e seguimi, e avrai in eredit\u00e0 non ricchezze o potere o celebrit\u00e0, ma\u2026 la vita eterna.\n\u00c8 dura per l'uomo seguire appieno l'indicazione di Ges\u00f9.\nSiamo, e lo sono anch'io, troppo attaccati ai beni terreni, anche ai pi\u00f9 significativi e \u201cnobili\u201d come la famiglia, per liberarci completamente di essi. Ges\u00f9 ci insegna che nella nostra vita l'importante non \u00e8 porre i beni terreni al primo posto, ma lasciare spazio anche alla generosit\u00e0, alla cura del prossimo, alla solidariet\u00e0, ovvero alla carit\u00e0.\nChi \u00e8 abituato a fare cammini a piedi anche lunghi con lo zaino sulle spalle sa che lo zaino \u00e8 esempio di essenzialit\u00e0. Ecco, occorre allora improntare la nostra vita almeno all'essenzialit\u00e0 se non siamo capaci di lasciare tutto per seguire Nostro Signore \u201ccon le mani nude\u201d.", "riflettere": "Beati i poveri in spirito, perch\u00e9 di essi \u00e8 il regno dei cieli.", "preghfin": "Beato chi hai scelto e chiamato vicino,\nabiter\u00e0 nei tuoi atrii.\nCi sazieremo dei beni della tua casa,\ndella santit\u00e0 del tuo tempio."}