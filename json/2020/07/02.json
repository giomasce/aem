{"day": 2, "month": 7, "year": 2020, "weekday": 4, "date_str": "gioved\u00ec 2 luglio 2020", "quotes": "Am 7,10-17; Sal 18", "quote_vangelo": "secondo Matteo (9,1-8)", "curatore": "Centro Diocesano per le Vocazioni di Pisa", "prevangelo": "", "indications": "", "preghiniz": "La legge del Signore \u00e8 perfetta,\nrinfranca l'anima;\nla testimonianza del Signore \u00e8 stabile,\nrende saggio il semplice.\nI precetti del Signore sono retti,\nfanno gioire il cuore;\nil comando del Signore \u00e8 limpido,\nillumina gli occhi.\nIl timore del Signore \u00e8 puro,\nrimane per sempre;\ni giudizi del Signore sono fedeli,\nsono tutti giusti.\nSono pi\u00f9 preziosi dell'oro,\ndi molto oro fino,\npi\u00f9 dolci del miele\ne di un favo stillante.", "vangelo": "In quel tempo, salito su una barca, Ges\u00f9 pass\u00f2 all'altra riva e giunse nella sua citt\u00e0. Ed ecco, gli portavano un paralitico disteso su un letto. Ges\u00f9, vedendo la loro fede, disse al paralitico: \u00abCoraggio, figlio, ti sono perdonati i peccati\u00bb.\nAllora alcuni scribi dissero fra s\u00e9: \u00abCostui bestemmia\u00bb. Ma Ges\u00f9, conoscendo i loro pensieri, disse: \u00abPerch\u00e9 pensate cose malvagie nel vostro cuore? Che cosa infatti \u00e8 pi\u00f9 facile: dire \u201cTi sono perdonati i peccati\u201d, oppure dire \u201c\u00c0lzati e cammina\u201d? Ma, perch\u00e9 sappiate che il Figlio dell'uomo ha il potere sulla terra di perdonare i peccati: \u00c0lzati \u2013 disse allora al paralitico \u2013, prendi il tuo letto e va' a casa tua\u00bb. Ed egli si alz\u00f2 e and\u00f2 a casa sua.\nLe folle, vedendo questo, furono prese da timore e resero gloria a Dio che aveva dato un tale potere agli uomini.", "medita": "Dopo l'allontanamento ostile da parte dei Gadareni, Ges\u00f9 rientra a Nazaret e subito <i>\u201cgli portavano\u201d</i> un paralitico. Ma chi? Quanti? Perch\u00e9 lo facevano? Matteo non ce lo dice, n\u00e9 qui n\u00e9 dopo, nascondendo i portatori del paralitico dietro verbi con soggetto implicito. Questo riserbo mette in particolare evidenza il comportamento di Ges\u00f9 che invece \u00e8 su di loro che indirizza la sua prima attenzione: <i>\u201cvedendo la loro fede\u201d</i>. Poi, ma forse bisognerebbe dire \u201cdi conseguenza\u201d, si rivolge al paralitico per incoraggiarlo e\u2026 liberarlo dai peccati! Successivamente lo guarir\u00e0 anche dalla paralisi, ma quello che avviene qui \u00e8 molto pi\u00f9 straordinario della guarigione fisica: al paralitico vengono rimessi i peccati per l'intercessione dei portatori, senza apparente coinvolgimento del paralitico che li ha commessi!\nMa ecco un gruppo di scribi, appollaiati l\u00ec nei pressi come cornacchie. Loro s\u00ec che sono menzionati esplicitamente; ma, invece di provare compassione per il paralitico, pensano solo a screditare quest'uomo che si permette di invadere un campo che considerano di loro esclusiva competenza. Anche a loro, come ai portatori, Ges\u00f9 legge nel pensiero. E li sfida sul piano materiale, l'unico nel quale credono veramente, mostrando la guarigione fisica del paralitico legata e in qualche modo conseguente alla guarigione spirituale contestata dagli scribi. La guarigione \u00e8 quasi brusca, come il congedo del paralitico, invitato ad andarsene portando via il suo letto. E lui se ne va, inconsapevole di aver avuto in tutta la vicenda un ruolo di secondo piano, ben contento della guarigione, operata da Ges\u00f9 ma resa possibile dai suoi portatori.", "riflettere": "\u201cMoltissimi sono i peccatori che vengono dannati perch\u00e9 non si \u00e8 pregato abbastanza per loro\u201d ha detto la Madonna alla piccola Bernadette in occasione di una delle apparizioni. La conclusione \u00e8 abbastanza semplice, ma sconvolgente: ciascuno di noi \u00e8 in qualche modo responsabile per tutti gli altri, se non dei loro peccati quanto meno della loro punizione.", "preghfin": "Offriamo in questa giornata la nostra preghiera\ne le nostre azioni al Signore <i>per gli educatori e gli animatori</i>,\nin particolare della nostra diocesi,\nperch\u00e9 con il loro servizio e la loro testimonianza\npossano essere accanto ai bambini, ai ragazzi ed ai giovani\ncon passione e dedizione per aiutarli ad incontrare il Signore.\nAllo stesso tempo chiediamo che siano sempre pi\u00f9 consapevoli\ndella responsabilit\u00e0 del loro servizio\ne si sentano motivati e accompagnati nel formarsi,\na livello umano e spirituale,\nper poter corrispondere sempre pi\u00f9 e sempre meglio\nalle esigenze delle persone loro affidate."}