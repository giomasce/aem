{"day": 31, "month": 7, "year": 2020, "weekday": 5, "date_str": "venerd\u00ec 31 luglio 2020", "quotes": "Ger 26,1-9; Sal 68", "quote_vangelo": "secondo Matteo (13,54-58)", "curatore": "Centro Diocesano per le Vocazioni di Pisa", "prevangelo": "", "indications": "Sant'Ignazio di Loyola", "preghiniz": "Sono pi\u00f9 numerosi dei capelli del mio capo\nquelli che mi odiano senza ragione.\nSono potenti quelli che mi vogliono distruggere,\ni miei nemici bugiardi:\nquanto non ho rubato, dovrei forse restituirlo?\nPer te io sopporto l'insulto\ne la vergogna mi copre la faccia;\nsono diventato un estraneo ai miei fratelli,\nuno straniero per i figli di mia madre.\nPerch\u00e9 mi divora lo zelo per la tua casa,\ngli insulti di chi ti insulta ricadono su di me.\nMa io rivolgo a te la mia preghiera,\nSignore, nel tempo della benevolenza.\nO Dio, nella tua grande bont\u00e0, rispondimi,\nnella fedelt\u00e0 della tua salvezza.\n<i>(Salmo 68)</i>", "vangelo": "In quel tempo Ges\u00f9, venuto nella sua patria, insegnava nella loro sinagoga e la gente rimaneva stupita e diceva: \u00abDa dove gli vengono questa sapienza e i prodigi? Non \u00e8 costui il figlio del falegname? E sua madre, non si chiama Maria? E i suoi fratelli, Giacomo, Giuseppe, Simone e Giuda? E le sue sorelle, non stanno tutte da noi? Da dove gli vengono allora tutte queste cose?\u00bb. Ed era per loro motivo di scandalo.\nMa Ges\u00f9 disse loro: \u00abUn profeta non \u00e8 disprezzato se non nella sua patria e in casa sua\u00bb. E l\u00ec, a causa della loro incredulit\u00e0, non fece molti prodigi.", "medita": "Questo brano, che segue immediatamente il grande discorso di Ges\u00f9 sul regno dei cieli, interrompe per un attimo il racconto degli insegnamenti di Ges\u00f9, per riportare un episodio tanto meschino quanto plausibile da Lui sperimentato nella sua citt\u00e0 di Nazareth. <i>\u201cNemo profeta in patria\u201d</i>, recita il proverbio derivato da questo episodio, e molti di voi avranno avuto occasione di sperimentare personalmente o comunque di osservare quanto sia difficile che in ambienti familiari, tra parenti, amici, compaesani siano apprezzate le eccellenze di qualcuno di loro.\nNon \u00e8 difficile immaginare il disappunto di Ges\u00f9, reduce da entusiastiche acclamazioni per i suoi insegnamenti sulle rive del lago di Tiberiade, quando persone a lui care e alle quali \u00e8 legata la sua infanzia lo accolgono con scetticismo e astio, accusandolo addirittura di scandalo. \u201cDa dove gli vengono questa sapienza e i prodigi?\u201d, \u00e8 la domanda che si pongono. Come a dire: \u201cQuesto, girando qui nei dintorni, ha visto un po' di mondo e si \u00e8 subito montato la testa. Ma \u00e8 sempre un poveraccio come tutti noi\u201d. E a dimostrazione di questo enumerano i suoi familiari e i suoi amici, quasi fossero dei veri e propri lacci che lo tengono legato all'infimo livello della societ\u00e0 di Nazareth impedendogli di eccellere. \u00c8 quasi una prima uccisione sociale!", "riflettere": "Sotto l'influenza della meschinit\u00e0 dei nazareni, le poche, semplici parole dell'ultimo versetto potrebbero essere interpretate come una ritorsione di Ges\u00f9 nei loro confronti. Invece nasconde una notizia straordinaria per tutti noi: abbiamo il potere di operare miracoli insieme a Ges\u00f9 perch\u00e9 la nostra fede ne \u00e8 condizione necessaria.", "preghfin": "O Dio, che a gloria del tuo nome\nhai suscitato nella Chiesa sant'Ignazio di Loyola,\nconcedi anche a noi, con il suo aiuto e il suo esempio,\ndi compattere la buona battaglia del Vangelo,\nper ricevere in cielo la corona dei santi.\nPer il nostro Signore Ges\u00f9 Cristo.\n<i>(dalla liturgia)</i>"}