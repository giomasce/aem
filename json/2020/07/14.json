{"day": 14, "month": 7, "year": 2020, "weekday": 2, "date_str": "marted\u00ec 14 luglio 2020", "quotes": "Is 7,1-9; Sal 47", "quote_vangelo": "secondo Matteo (11,20-24)", "curatore": "Centro Diocesano per le Vocazioni di Pisa", "prevangelo": "", "indications": "", "preghiniz": "Grande \u00e8 il Signore e degno di ogni lode\nnella citt\u00e0 del nostro Dio.\nLa tua santa montagna, altura stupenda,\n\u00e8 la gioia di tutta la terra.\nIl monte Sion, vera dimora divina,\n\u00e8 la capitale del grande re.\nDio nei suoi palazzi\nun baluardo si \u00e8 dimostrato.\nEcco, i re si erano alleati,\navanzavano insieme.\nEssi hanno visto:\natterriti, presi dal panico, sono fuggiti.\nL\u00e0 uno sgomento li ha colti,\ndoglie come di partoriente,\nsimile al vento orientale,\nche squarcia le navi di Tarsis.", "vangelo": "In quel tempo, Ges\u00f9 si mise a rimproverare le citt\u00e0 nelle quali era avvenuta la maggior parte dei suoi prodigi, perch\u00e9 non si erano convertite: \u00abGuai a te, Coraz\u00ecn! Guai a te, Bets\u00e0ida! Perch\u00e9, se a Tiro e a Sid\u00f2ne fossero avvenuti i prodigi che ci sono stati in mezzo a voi, gi\u00e0 da tempo esse, vestite di sacco e cosparse di cenere, si sarebbero convertite. Ebbene, io vi dico: nel giorno del giudizio, Tiro e Sid\u00f2ne saranno trattate meno duramente di voi.\nE tu, Caf\u00e0rnao, sarai forse innalzata fino al cielo? Fino agli inferi precipiterai! Perch\u00e9, se a S\u00f2doma fossero avvenuti i prodigi che ci sono stati in mezzo a te, oggi essa esisterebbe ancora! Ebbene, io vi dico: nel giorno del giudizio, la terra di S\u00f2doma sar\u00e0 trattata meno duramente di te!\u00bb.", "medita": "Ges\u00f9 rivolge il pensiero alle \u201ccitt\u00e0 incredule\u201d e ci fa capire come la giustizia divina sar\u00e0 misericordiosa, ma implacabile. Proprio coloro che avrebbero dovuto vedere i segni, i miracoli fatti in maggior numero rispetto ad altre citt\u00e0, li hanno ignorati e non sono stati capaci di convertirsi e abbracciare Dio con la propria condotta di vita.\nE quanti segni e quanti miracoli nella nostra vita siamo riusciti a cogliere, a capire, per cambiare il nostro modo di vivere e farlo diventare una testimonianza per Ges\u00f9 e una profonda e incessante adorazione della gloria di Dio?\nQuesto tempo difficile per tutto il mondo, questo tempo di pandemia, \u00e8 uno stravolgimento del nostro vivere quotidiano, che ci deve far riflettere. Quanto dolore e tristezza per coloro, anziani soprattutto, che hanno dovuto lasciare la loro casa, sono stati portati in ospedale dove tanti sono morti senza rivedere i loro cari, lontani dagli affetti pi\u00f9 importanti della loro esistenza.\nNon tanto del bene e del male, del delitto e del castigo, ci si deve preoccupare, ma di cogliere questo segno epocale come un'opportunit\u00e0 per interrogarsi, meditare su cosa dobbiamo cambiare della nostra vita, per sentirci pi\u00f9 vicini agli insegnamenti di Ges\u00f9.", "riflettere": "Oggi non indurite il vostro cuore, ma ascoltate la voce del Signore.", "preghfin": "Davvero Signore sterminerai il giusto con l'empio?\nForse vi sono cinquanta giusti nella citt\u00e0: davvero li vuoi sopprimere?\nE non perdonerai a quel luogo\nper riguardo ai cinquanta giusti che vi si trovano?\nLungi da te il far morire il giusto con l'empio,\ncos\u00ec che il giusto sia trattato come l'empio; lungi da te!\nForse il giudice di tutta la terra non praticher\u00e0 la giustizia?"}