{"day": 4, "month": 7, "year": 2020, "weekday": 6, "date_str": "sabato 4 luglio 2020", "quotes": "Am 9,11-15; Sal 84", "quote_vangelo": "secondo Matteo (9,14-17)", "curatore": "Centro Diocesano per le Vocazioni di Pisa", "prevangelo": "", "indications": "", "preghiniz": "Ascolter\u00f2 che cosa dice Dio, il Signore:\negli annuncia la pace\nper il suo popolo, per i suoi fedeli,\nper chi ritorna a lui con fiducia.\nAmore e verit\u00e0 s'incontreranno,\ngiustizia e pace si baceranno.\nVerit\u00e0 germoglier\u00e0 dalla terra\ne giustizia si affaccer\u00e0 dal cielo.\nCerto, il Signore doner\u00e0 il suo bene\ne la nostra terra dar\u00e0 il suo frutto;\ngiustizia camminer\u00e0 davanti a lui:\ni suoi passi tracceranno il cammino.", "vangelo": "In quel tempo, si avvicinarono a Ges\u00f9 i discepoli di Giovanni e gli dissero: \u00abPerch\u00e9 noi e i farisei digiuniamo molte volte, mentre i tuoi discepoli non digiunano?\u00bb.\nE Ges\u00f9 disse loro: \u00abPossono forse gli invitati a nozze essere in lutto finch\u00e9 lo sposo \u00e8 con loro? Ma verranno giorni quando lo sposo sar\u00e0 loro tolto, e allora digiuneranno. Nessuno mette un pezzo di stoffa grezza su un vestito vecchio, perch\u00e9 il rattoppo porta via qualcosa dal vestito e lo strappo diventa peggiore. N\u00e9 si versa vino nuovo in otri vecchi, altrimenti si spaccano gli otri e il vino si spande e gli otri vanno perduti. Ma si versa vino nuovo in otri nuovi, e cos\u00ec l'uno e gli altri si conservano\u00bb.", "medita": "L'immagine scelta da Ges\u00f9 per rispondere all'interrogativo rivoltogli dai discepoli di Giovanni ruota attorno a una festa di nozze, tema che ricorre di frequente nei Vangeli, sia come evento di vita vissuta, sia in termini di metafora. Il matrimonio \u00e8 occasione di festa: ricordiamo lo sposalizio a Cana di Galilea dove Ges\u00f9 diede inizio ai suoi miracoli, (Gv 2, 1--11), ma anche la parabola della festa di nozze disertata dagli invitati, per cui \u00e8 d'obbligo indossare l'abito nuziale (Mt 22, 1--14). I discepoli di Ges\u00f9 non digiunano perch\u00e9 sono in festa per la presenza dello sposo, il Maestro \u00e8 in mezzo a loro, anche se il tempo del digiuno verr\u00e0 nei giorni della tristezza per la sua perdita. Ma cos\u00ec\u2014come succede in altre occasioni\u2014attirano la perplessit\u00e0 di quanti seguono la tradizione, allo stesso modo dei farisei, ed ecco che Ges\u00f9, con la forza delle immagini, concentra l'attenzione sulla contrapposizione tra le vecchie abitudini e il radicale rinnovamento portato dalla sua Parola: solo rigenerandoci completamente possiamo camminare alla sua sequela, senza contentarci di cucire una toppa sul nostro solito tran tran, di riversare il nuovo nel nostro vecchio io. \u00c8 questo che ci viene chiesto: cambiare davvero e in profondit\u00e0, e cambiare con gioia perch\u00e9 il Signore ci accompagna e ci sostiene, lo sposo \u00e8 con noi. Anche se siamo messi a dura prova, anche se siamo doloranti per la lunga quarantena che ci ha colti di sorpresa e ha fatto piazza pulita di tante certezze, regalandoci per\u00f2 un tempo inatteso per riflettere nel profondo e cogliere l'immagine di Cristo nelle sofferenze degli ammalati, nello strazio dei moribondi, ma anche nelle testimonianze di amore e di servizio a confortare tanta umanit\u00e0 dolente.", "riflettere": "Le mie pecore ascoltano la mia voce, dice il Signore, e io le conosco ed esse mi seguono.", "preghfin": "Rallegriamoci ed esultiamo,\nrendiamo a lui gloria,\nperch\u00e9 son giunte le nozze dell'Agnello;\nla sua sposa \u00e8 pronta,\nle hanno dato una veste\ndi lino puro splendente.\nLa veste di lino sono le opere giuste dei santi.\n<i>(Apocalisse 19, 7--9)</i>"}