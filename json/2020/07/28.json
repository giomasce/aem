{"day": 28, "month": 7, "year": 2020, "weekday": 2, "date_str": "marted\u00ec 28 luglio 2020", "quotes": "Ger 14,17b-22; Sal 78", "quote_vangelo": "secondo Matteo (13,36-43)", "curatore": "Centro Diocesano per le Vocazioni di Pisa", "prevangelo": "", "indications": "", "preghiniz": "Giusta \u00e8 la parola del Signore\ned ogni opera Sua \u00e8 verit\u00e0.\nEgli ama la giustizia\ne il retto agire,\ne della sua bont\u00e0\n\u00e8 piena la terra.\n<i>(Salmo 33)</i>", "vangelo": "In quel tempo, Ges\u00f9 conged\u00f2 la folla ed entr\u00f2 in casa; i suoi discepoli gli si avvicinarono per dirgli: \u00abSpiegaci la parabola della zizzania nel campo\u00bb.\nEd egli rispose: \u00abColui che semina il buon seme \u00e8 il Figlio dell'uomo. Il campo \u00e8 il mondo e il seme buono sono i figli del Regno. La zizzania sono i figli del Maligno e il nemico che l'ha seminata \u00e8 il diavolo. La mietitura \u00e8 la fine del mondo e i mietitori sono gli angeli. Come dunque si raccoglie la zizzania e la si brucia nel fuoco, cos\u00ec avverr\u00e0 alla fine del mondo. Il Figlio dell'uomo mander\u00e0 i suoi angeli, i quali raccoglieranno dal suo regno tutti gli scandali e tutti quelli che commettono iniquit\u00e0 e li getteranno nella fornace ardente, dove sar\u00e0 pianto e stridore di denti. Allora i giusti splenderanno come il sole nel regno del Padre loro. Chi ha orecchi, ascolti!\u00bb.", "medita": "\u00c8 sempre Matteo che scrive; il gabelliere che rispose alla chiamata di Ges\u00f9 mentre era intento al tavolo di lavoro. Il pubblicano diventato apostolo che, secondo la tradizione, predic\u00f2 il suo Vangelo agli ebrei di Palestina. E proprio questo suo rivolgersi agli ebrei ed essere \u201cfiglio del mondo\u201d \u00e8, forse, la chiave di lettura di questo passo evangelico.\nLa fede che salva non \u00e8 tanto quella scritta nella legge di Israele, nei suoi innumerevoli precetti che ne fanno un \u201cgiogo pesante\u201d, ma \u00e8 quella in Ges\u00f9. \u00c8 Lui il seminatore di cui parla la parabola; colui che semina non con le mani ma attraverso la sua Parola. Una Parola che \u00e8 un \u201cgiogo leggero\u201d, un richiamo che si condensa in due soli precetti: amare Dio con tutto il cuore, con tutta l'anima, con tutta la mente, e il prossimo come noi stessi. Il di pi\u00f9 e il diverso che viene dagli uomini \u00e8 frutto del maligno.\nIl campo non \u00e8 solamente il popolo eletto di Israele, ma \u00e8 tutto il mondo.\nIl buon seme sono tutti coloro che ascoltano la parola di Ges\u00f9 e la fanno propria testimoniandola e professando la loro fede con parole ed opere di carit\u00e0. Cos\u00ec facendo si radicano in Dio, e sono perci\u00f2 figli del Regno. Sono loro il seme buono che produrr\u00e0 frutto e che convertir\u00e0 alla fede in Ges\u00f9, riconoscendolo come il Messia atteso; il nostro Salvatore e redentore. E sar\u00e0 proprio dai frutti che producono che si potr\u00e0 verificare se erano seme buono oppure zizzania.", "riflettere": "Posti quotidianamente di fronte alla antitesi fra religiosit\u00e0 e immanente positivismo in virt\u00f9 del quale niente esiste al di l\u00e0 della realt\u00e0 percepita, sappiamo replicare alla maniera di Ges\u00f9 che ci richiama a non confondere la ritualit\u00e0 con la fede e a rivolgersi a Dio in modo essenziale? Sappiamo conformarci alla Sua volont\u00e0 e amarci gli uni gli altri come Lui ci ha amati, oppure riduciamo la fede ad una serie di pratiche rituali? <i>Non chi dice \u201cSignore! Signore!\u201d entrer\u00e0 nel Regno dei Cieli, ma chi fa la volont\u00e0 del Padre mio</i>. Questo ci dice Ges\u00f9.", "preghfin": "Maria, che alle Nozze di Cana\ncon fede nel tuo figlio Ges\u00f9,\nhai invitato i servi\na fare quello che Lui avrebbe detto,\naiutaci ad avere la tua stessa fede in Ges\u00f9\ne ad essere testimoni credibili della Sua Parola."}