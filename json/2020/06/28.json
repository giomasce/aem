{"date_str": "domenica 28 giugno 2020", "date": "2020/06/28", "texts": ["\u26ea <b>ASCOLTA E MEDITA</b> \u26ea<br>\n<b>Domenica 28 giugno 2020</b><br>\n2Re 4,8-11.14-16a; Sal 88; Rm 6,3-4.8-11<br>\n<i>Salterio: prima settimana<br>\nSant'Ireneo</i><br>\nI commenti di questo mese sono curati da Claudia Lamberti e Gabriele Bolognini", "\ud83d\ude4f <b>Preghiera iniziale</b><br>\nO alto e glorioso Dio,<br>\nillumina le tenebre<br>\ndel cuore mio.<br>\nDammi una fede retta,<br>\nsperanza certa,<br>\ncarit\u00e0 perfetta<br>\ne umilt\u00e0 profonda.<br>\nDammi, Signore,<br>\nsenno e discernimento<br>\nper compiere la tua vera<br>\ne santa volont\u00e0.<br>\nAmen.<br>\n<i>(San Francesco)</i>", "\ud83d\udcd6 <b>Ascolta</b> dal Vangelo secondo Matteo (10,37-42)<br>\nIn quel tempo, Ges\u00f9 disse ai suoi apostoli: \u00abChi ama padre o madre pi\u00f9 di me non \u00e8 degno di me; chi ama figlio o figlia pi\u00f9 di me non \u00e8 degno di me; chi non prende la propria croce e non mi segue, non \u00e8 degno di me.<br>\nChi avr\u00e0 tenuto per s\u00e9 la propria vita, la perder\u00e0, e chi avr\u00e0 perduto la propria vita per causa mia, la trover\u00e0.<br>\nChi accoglie voi accoglie me, e chi accoglie me accoglie colui che mi ha mandato.<br>\nChi accoglie un profeta perch\u00e9 \u00e8 un profeta, avr\u00e0 la ricompensa del profeta, e chi accoglie un giusto perch\u00e9 \u00e8 un giusto, avr\u00e0 la ricompensa del giusto.<br>\nChi avr\u00e0 dato da bere anche un solo bicchiere d'acqua fresca a uno di questi piccoli perch\u00e9 \u00e8 un discepolo, in verit\u00e0 io vi dico: non perder\u00e0 la sua ricompensa\u00bb.", "\u271d <b>Medita</b><br>\nChi \u00e8 degno del Signore? Nessuno, il suo amore non si merita, si accoglie. Ed accogliere tale amore fa s\u00ec che diventiamo capaci di spendere la nostra vita per lui, investendola per una causa che non necessariamente \u00e8 il martirio, ma la distribuzione agli altri dei nostri doni, dell'amore che possiamo riversare loro.<br>\nSe la parola di Ges\u00f9 ci risulta spaventosamente esigente, egli chiarisce che anche donare una piccola cosa come un bicchiere d'acqua fresca sar\u00e0 meritevole di ricompensa.<br>\nUn gesto cos\u00ec piccolo, che tutti possono permettersi, ha in s\u00e9 tutta la grandezza evangelica del prendersi cura, del dare il meglio di s\u00e9, del saziare la sete dell'altro. Niente \u00e8 trascurabile, perch\u00e9 ogni azione ed ogni dono compiuti con tutto il cuore ci rivelano imitatori di Cristo ed avvicinano all'assoluto di Dio.", "\ud83e\udd14 <b>Per riflettere</b><br>\nRiesco a seguire Ges\u00f9 senza compromessi?", "\ud83d\ude4f <b>Preghiera finale</b><br>\nSignore,<br>\nse la porta del mio cuore<br>\ndovesse restare chiusa un giorno,<br>\nabbattila ed entra, non andare via.<br>\nSe le corde del mio cuore<br>\nnon dovessero cantare il tuo nome un giorno,<br>\nti prego, aspetta, non andare via.<br>\nSe non dovessi svegliarmi<br>\nal tuo richiamo un giorno,<br>\nsvegliami con la tua pena,<br>\nnon andare via.<br>\nSe un altro sul tuo trono<br>\nio dovessi porre un giorno,<br>\ntu, mio Signore eterno, non andare via.<br>\nAmen.<br>\n<i>(Rabindranath Tagore)</i>"]}