{"date_str": "venerd\u00ec 19 giugno 2020", "date": "2020/06/19", "texts": ["\u26ea <b>ASCOLTA E MEDITA</b> \u26ea<br>\n<b>Venerd\u00ec 19 giugno 2020</b><br>\nDt 7,6-11; Sal 102; 1Gv 4,7-16<br>\n<i>Sacratissimo Cuore di Ges\u00f9</i><br>\nI commenti di questo mese sono curati da Claudia Lamberti e Gabriele Bolognini", "\ud83d\ude4f <b>Preghiera iniziale</b><br>\nGes\u00f9, oggi, come ogni giorno,<br>\ncon i familiari, con i colleghi, con gli amici,<br>\ncon coloro che semplicemente incontrer\u00f2,<br>\ntu busserai alla mia porta.<br>\nAiutami a riconoscere la tua voce,<br>\ne ad aprirti sempre,<br>\ncos\u00ec che tu possa entrare nella mia vita<br>\ne restare con me.<br>\nAmen.", "\ud83d\udcd6 <b>Ascolta</b> dal Vangelo secondo Matteo (11,25-30)<br>\nIn quel tempo Ges\u00f9 disse: \u00abTi rendo lode, Padre, Signore del cielo e della terra, perch\u00e9 hai nascosto queste cose ai sapienti e ai dotti e le hai rivelate ai piccoli. S\u00ec, o Padre, perch\u00e9 cos\u00ec hai deciso nella tua benevolenza. Tutto \u00e8 stato dato a me dal Padre mio; nessuno conosce il Figlio se non il Padre, e nessuno conosce il Padre se non il Figlio e colui al quale il Figlio vorr\u00e0 rivelarlo.<br>\nVenite a me, voi tutti che siete stanchi e oppressi, e io vi dar\u00f2 ristoro. Prendete il mio giogo sopra di voi e imparate da me, che sono mite e umile di cuore, e troverete ristoro per la vostra vita. Il mio giogo infatti \u00e8 dolce e il mio peso leggero\u00bb.", "\u271d <b>Medita</b><br>\n\u00abVenite a me, voi tutti che siete stanchi e oppressi, e io vi dar\u00f2 ristoro\u00bb. Quando Ges\u00f9 pronuncia questa frase pensa sicuramente alla tanta gente che lo segue per ascoltare la sua Parola: poveri, malati, peccatori, emarginati\u2026 tutti alla ricerca di una speranza. Ges\u00f9 guarisce alcuni nel corpo e nello spirito, ma chiama tutti a s\u00e9 per offrire sollievo e ristoro.<br>\nQuesto invito del Signore \u00e8 sempre attuale e si estende fino ai giorni nostri, a tutti coloro che sopportano il peso di gravi difficolt\u00e0, dell'abbandono e dell'indifferenza. Ges\u00f9 promette ristoro a tutti, ma rivolge anche un invito a caricarsi del peso altrui con amore fraterno. La mitezza e l'umilt\u00e0 del cuore permettono di sollevare gli altri delle loro difficolt\u00e0, ma anche delle nostre eventuali critiche o giudizi. Una volta ricevuto il conforto di Cristo, siamo chiamati a diventare sostegno per i fratelli, ad imitazione del Maestro.", "\ud83e\udd14 <b>Per riflettere</b><br>\nChe cosa ci affligge ed opprime maggiormente? Riusciamo ad affidarci al Signore?", "\ud83d\ude4f <b>Preghiera finale</b><br>\nSignore, la vita \u00e8 tuo dono: aiutaci ad accoglierla.<br>\nSignore, la vita \u00e8 prima di tutto: aiutaci a rispettarla.<br>\nSignore, la vita \u00e8 gioiosa meraviglia: aiutaci a farla crescere nel tuo bene.<br>\nSignore, la vita \u00e8 comunione: aiutaci ad essere solidali e responsabili.<br>\nSignore, la vita \u00e8 dolore: aiutaci a mai disperare della tua consolazione.<br>\nSignore, la vita \u00e8 amore: aiutaci nel dono sincero di noi stessi.<br>\nSignore, la vita \u00e8 fiducia: aiutaci a costruire legami di verit\u00e0.<br>\nSignore, la vita \u00e8 speranza: aiutaci a desiderare l'eternit\u00e0.<br>\nSignore, la vita \u00e8 pace: aiutaci nella pazienza e nel perdono.<br>\nAmen."]}