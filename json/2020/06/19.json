{"date": "2020/06/19", "date_str": "venerd\u00ec 19 giugno 2020", "quotes": "Dt 7,6-11; Sal 102; 1Gv 4,7-16", "author": "Claudia Lamberti e Gabriele Bolognini", "pregospel": "", "indications": "Sacratissimo Cuore di Ges\u00f9", "preghiniz": "Ges\u00f9, oggi, come ogni giorno,\ncon i familiari, con i colleghi, con gli amici,\ncon coloro che semplicemente incontrer\u00f2,\ntu busserai alla mia porta.\nAiutami a riconoscere la tua voce,\ne ad aprirti sempre,\ncos\u00ec che tu possa entrare nella mia vita\ne restare con me.\nAmen.", "vangelo": "In quel tempo Ges\u00f9 disse: \u00abTi rendo lode, Padre, Signore del cielo e della terra, perch\u00e9 hai nascosto queste cose ai sapienti e ai dotti e le hai rivelate ai piccoli. S\u00ec, o Padre, perch\u00e9 cos\u00ec hai deciso nella tua benevolenza. Tutto \u00e8 stato dato a me dal Padre mio; nessuno conosce il Figlio se non il Padre, e nessuno conosce il Padre se non il Figlio e colui al quale il Figlio vorr\u00e0 rivelarlo.\nVenite a me, voi tutti che siete stanchi e oppressi, e io vi dar\u00f2 ristoro. Prendete il mio giogo sopra di voi e imparate da me, che sono mite e umile di cuore, e troverete ristoro per la vostra vita. Il mio giogo infatti \u00e8 dolce e il mio peso leggero\u00bb.", "medita": "\u00abVenite a me, voi tutti che siete stanchi e oppressi, e io vi dar\u00f2 ristoro\u00bb. Quando Ges\u00f9 pronuncia questa frase pensa sicuramente alla tanta gente che lo segue per ascoltare la sua Parola: poveri, malati, peccatori, emarginati\u2026 tutti alla ricerca di una speranza. Ges\u00f9 guarisce alcuni nel corpo e nello spirito, ma chiama tutti a s\u00e9 per offrire sollievo e ristoro.\nQuesto invito del Signore \u00e8 sempre attuale e si estende fino ai giorni nostri, a tutti coloro che sopportano il peso di gravi difficolt\u00e0, dell'abbandono e dell'indifferenza. Ges\u00f9 promette ristoro a tutti, ma rivolge anche un invito a caricarsi del peso altrui con amore fraterno. La mitezza e l'umilt\u00e0 del cuore permettono di sollevare gli altri delle loro difficolt\u00e0, ma anche delle nostre eventuali critiche o giudizi. Una volta ricevuto il conforto di Cristo, siamo chiamati a diventare sostegno per i fratelli, ad imitazione del Maestro.", "riflettere": "Che cosa ci affligge ed opprime maggiormente? Riusciamo ad affidarci al Signore?", "preghfin": "Signore, la vita \u00e8 tuo dono: aiutaci ad accoglierla.\nSignore, la vita \u00e8 prima di tutto: aiutaci a rispettarla.\nSignore, la vita \u00e8 gioiosa meraviglia: aiutaci a farla crescere nel tuo bene.\nSignore, la vita \u00e8 comunione: aiutaci ad essere solidali e responsabili.\nSignore, la vita \u00e8 dolore: aiutaci a mai disperare della tua consolazione.\nSignore, la vita \u00e8 amore: aiutaci nel dono sincero di noi stessi.\nSignore, la vita \u00e8 fiducia: aiutaci a costruire legami di verit\u00e0.\nSignore, la vita \u00e8 speranza: aiutaci a desiderare l'eternit\u00e0.\nSignore, la vita \u00e8 pace: aiutaci nella pazienza e nel perdono.\nAmen."}