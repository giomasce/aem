{"day": 29, "month": 6, "year": 2020, "weekday": 1, "date_str": "luned\u00ec 29 giugno 2020", "quotes": "At 12,1-11; Sal 33; 2Tm 4,6-8.17-18", "quote_vangelo": "secondo Matteo (16,13-19)", "curatore": "Claudia Lamberti e Gabriele Bolognini", "prevangelo": "", "indications": "Santi Pietro e Paolo", "preghiniz": "Signore mio Dio,\nunica mia speranza,\nfa' che stanco non smetta di cercarti,\nma cerchi il tuo volto sempre con ardore.\nDammi la forza di cercare, te,\nche ti sei fatto incontrare e mi hai dato la Speranza\ndi sempre pi\u00f9 incontrarti.\nDavanti a te sta la mia forza e la mia debolezza:\nconserva quella, guarisci questa.\nDavanti a te sta la mia scienza e la mia ignoranza:\ndove mi hai aperto, accoglimi al mio entrare,\ndove mi hai chiuso, aprimi quando busso.\nFa' che mi ricordi di te,\nche intenda te, che ami te.\nGrazie, Signore, noi ti adoriamo e crediamo in te!\n<i>(Sant'Agostino)</i>", "vangelo": "In quel tempo, Ges\u00f9, giunto nella regione di Cesar\u00e8a di Filippo, domand\u00f2 ai suoi discepoli: \u00abLa gente, chi dice che sia il Figlio dell'uomo?\u00bb. Risposero: \u00abAlcuni dicono Giovanni il Battista, altri El\u00eca, altri Gerem\u00eca o qualcuno dei profeti\u00bb.\nDisse loro: \u00abMa voi, chi dite che io sia?\u00bb. Rispose Simon Pietro: \u00abTu sei il Cristo, il Figlio del Dio vivente\u00bb.\nE Ges\u00f9 gli disse: \u00abBeato sei tu, Simone, figlio di Giona, perch\u00e9 n\u00e9 carne n\u00e9 sangue te lo hanno rivelato, ma il Padre mio che \u00e8 nei cieli. E io a te dico: tu sei Pietro e su questa pietra edificher\u00f2 la mia Chiesa e le potenze degli inferi non prevarranno su di essa. A te dar\u00f2 le chiavi del regno dei cieli: tutto ci\u00f2 che legherai sulla terra sar\u00e0 legato nei cieli, e tutto ci\u00f2 che scioglierai sulla terra sar\u00e0 sciolto nei cieli\u00bb.", "medita": "Ges\u00f9 interroga i suoi, quasi in un sondaggio, su che cosa pensino di lui. L'opinione della gente \u00e8 positiva, ma incompleta: vedono in lui un grande profeta, ma Ges\u00f9 indaga ancora mettendo in gioco ciascun discepolo: \u201cMa voi\u2026\u201d. \u00c8 come se chiedesse la loro esperienza di vita, che cosa li ha toccati, cosa \u00e8 successo loro quando lo hanno incontrato. E qui ognuno \u00e8 chiamato a dare la sua risposta, rileggendo la propria vita.\nPietro risponde: \u201cTu sei il Cristo\u201d. Una risposta decisiva, che per\u00f2 lo stesso Pietro smentir\u00e0 rinnegando Ges\u00f9 durante la Passione, avendo ancora non chiara la figura del Messia tra le sue aspettative e la rivelazione di Ges\u00f9.", "riflettere": "Per me, chi \u00e8 Ges\u00f9?", "preghfin": "Glorioso Apostolo Pietro,\nci rivolgiamo a te,\ncon la certezza di essere\ncompresi ed esauditi.\nTu che chiamato dal Signore,\ncon generosit\u00e0 lo hai seguito\ne, divenuto suo discepolo,\nprimo fra tutti,\nlo hai proclamato Figlio di Dio.\nTu che hai sperimentato\nl'amicizia, sei stato testimone\ndella sua angoscia e della sua gloria.\nTu che, pur avendolo rinnegato,\nhai saputo scorgere nel suo sguardo\nl'amore perdonante.\nChiedi per noi al tuo Maestro e Signore\nla grazia della sequela fedele.\nAmen."}