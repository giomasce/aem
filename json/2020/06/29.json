{"date_str": "luned\u00ec 29 giugno 2020", "date": "2020/06/29", "texts": ["\u26ea <b>ASCOLTA E MEDITA</b> \u26ea<br>\n<b>Luned\u00ec 29 giugno 2020</b><br>\nAt 12,1-11; Sal 33; 2Tm 4,6-8.17-18<br>\n<i>Santi Pietro e Paolo</i><br>\nI commenti di questo mese sono curati da Claudia Lamberti e Gabriele Bolognini", "\ud83d\ude4f <b>Preghiera iniziale</b><br>\nSignore mio Dio,<br>\nunica mia speranza,<br>\nfa' che stanco non smetta di cercarti,<br>\nma cerchi il tuo volto sempre con ardore.<br>\nDammi la forza di cercare, te,<br>\nche ti sei fatto incontrare e mi hai dato la Speranza<br>\ndi sempre pi\u00f9 incontrarti.<br>\nDavanti a te sta la mia forza e la mia debolezza:<br>\nconserva quella, guarisci questa.<br>\nDavanti a te sta la mia scienza e la mia ignoranza:<br>\ndove mi hai aperto, accoglimi al mio entrare,<br>\ndove mi hai chiuso, aprimi quando busso.<br>\nFa' che mi ricordi di te,<br>\nche intenda te, che ami te.<br>\nGrazie, Signore, noi ti adoriamo e crediamo in te!<br>\n<i>(Sant'Agostino)</i>", "\ud83d\udcd6 <b>Ascolta</b> dal Vangelo secondo Matteo (16,13-19)<br>\nIn quel tempo, Ges\u00f9, giunto nella regione di Cesar\u00e8a di Filippo, domand\u00f2 ai suoi discepoli: \u00abLa gente, chi dice che sia il Figlio dell'uomo?\u00bb. Risposero: \u00abAlcuni dicono Giovanni il Battista, altri El\u00eca, altri Gerem\u00eca o qualcuno dei profeti\u00bb.<br>\nDisse loro: \u00abMa voi, chi dite che io sia?\u00bb. Rispose Simon Pietro: \u00abTu sei il Cristo, il Figlio del Dio vivente\u00bb.<br>\nE Ges\u00f9 gli disse: \u00abBeato sei tu, Simone, figlio di Giona, perch\u00e9 n\u00e9 carne n\u00e9 sangue te lo hanno rivelato, ma il Padre mio che \u00e8 nei cieli. E io a te dico: tu sei Pietro e su questa pietra edificher\u00f2 la mia Chiesa e le potenze degli inferi non prevarranno su di essa. A te dar\u00f2 le chiavi del regno dei cieli: tutto ci\u00f2 che legherai sulla terra sar\u00e0 legato nei cieli, e tutto ci\u00f2 che scioglierai sulla terra sar\u00e0 sciolto nei cieli\u00bb.", "\u271d <b>Medita</b><br>\nGes\u00f9 interroga i suoi, quasi in un sondaggio, su che cosa pensino di lui. L'opinione della gente \u00e8 positiva, ma incompleta: vedono in lui un grande profeta, ma Ges\u00f9 indaga ancora mettendo in gioco ciascun discepolo: \u201cMa voi\u2026\u201d. \u00c8 come se chiedesse la loro esperienza di vita, che cosa li ha toccati, cosa \u00e8 successo loro quando lo hanno incontrato. E qui ognuno \u00e8 chiamato a dare la sua risposta, rileggendo la propria vita.<br>\nPietro risponde: \u201cTu sei il Cristo\u201d. Una risposta decisiva, che per\u00f2 lo stesso Pietro smentir\u00e0 rinnegando Ges\u00f9 durante la Passione, avendo ancora non chiara la figura del Messia tra le sue aspettative e la rivelazione di Ges\u00f9.", "\ud83e\udd14 <b>Per riflettere</b><br>\nPer me, chi \u00e8 Ges\u00f9?", "\ud83d\ude4f <b>Preghiera finale</b><br>\nGlorioso Apostolo Pietro,<br>\nci rivolgiamo a te,<br>\ncon la certezza di essere<br>\ncompresi ed esauditi.<br>\nTu che chiamato dal Signore,<br>\ncon generosit\u00e0 lo hai seguito<br>\ne, divenuto suo discepolo,<br>\nprimo fra tutti,<br>\nlo hai proclamato Figlio di Dio.<br>\nTu che hai sperimentato<br>\nl'amicizia, sei stato testimone<br>\ndella sua angoscia e della sua gloria.<br>\nTu che, pur avendolo rinnegato,<br>\nhai saputo scorgere nel suo sguardo<br>\nl'amore perdonante.<br>\nChiedi per noi al tuo Maestro e Signore<br>\nla grazia della sequela fedele.<br>\nAmen."]}