{"date_str": "domenica 14 giugno 2020", "date": "2020/06/14", "texts": ["\u26ea <b>ASCOLTA E MEDITA</b> \u26ea<br>\n<b>Domenica 14 giugno 2020</b><br>\nDt 8,2-3.14b-16a; Sal 147; 1Cor 10,16-17<br>\n<i>Santissimi Corpo e Sangue di Cristo</i><br>\nI commenti di questo mese sono curati da Claudia Lamberti e Gabriele Bolognini", "\ud83d\ude4f <b>Preghiera iniziale</b><br>\nGes\u00f9, amico buono,<br>\nche ti dai a noi come vero cibo di vita eterna.<br>\nTi chiedo di illuminarmi<br>\nin questa preghiera<br>\ncon il tuo Spirito<br>\naffinch\u00e9 la tua Parola<br>\ndiventi forza e alimento<br>\nper le attivit\u00e0 di quest'oggi.<br>\nAmen.", "\ud83d\udcd6 <b>Ascolta</b> dal Vangelo secondo Giovanni (6,51-58)<br>\nIn quel tempo, Ges\u00f9 disse alla folla: \u00abIo sono il pane vivo, disceso dal cielo. Se uno mangia di questo pane vivr\u00e0 in eterno e il pane che io dar\u00f2 \u00e8 la mia carne per la vita del mondo\u00bb.<br>\nAllora i Giudei si misero a discutere aspramente fra loro: \u00abCome pu\u00f2 costui darci la sua carne da mangiare?\u00bb.<br>\nGes\u00f9 disse loro: \u00abIn verit\u00e0, in verit\u00e0 io vi dico: se non mangiate la carne del Figlio dell'uomo e non bevete il suo sangue, non avete in voi la vita. Chi mangia la mia carne e beve il mio sangue ha la vita eterna e io lo risusciter\u00f2 nell'ultimo giorno. Perch\u00e9 la mia carne \u00e8 vero cibo e il mio sangue vera bevanda.<br>\nChi mangia la mia carne e beve il mio sangue rimane in me e io in lui. Come il Padre, che ha la vita, ha mandato me e io vivo per il Padre, cos\u00ec anche colui che mangia me vivr\u00e0 per me. Questo \u00e8 il pane disceso dal cielo; non \u00e8 come quello che mangiarono i padri e morirono. Chi mangia questo pane vivr\u00e0 in eterno\u00bb.", "\u271d <b>Medita</b><br>\nGes\u00f9 scandalizza gli ascoltatori, sia perch\u00e9 non lo riconoscono come Figlio di Dio, sia perch\u00e9 parla di mangiare, bere, attingere ad un sacrificio di carne e sangue che nella tradizione ebraica devono essere rigorosamente separati perch\u00e9 si possano consumare le carni. Preannuncia il sacramento dell'Eucarestia, sostegno per il presente e per il futuro. L'Eucaristia \u00e8 una sorgente che, nel cuore del fedele, zampilla di vita eterna per tutti.", "\ud83e\udd14 <b>Per riflettere</b><br>\nChe cos'\u00e8 per me l'Eucarestia? Come vivo questo sacramento?", "\ud83d\ude4f <b>Preghiera finale</b><br>\nLa tua fame non cerca il pane,<br>\n\u00e8 fame di amore.<br>\nLa tua nudit\u00e0 non \u00e8 mancanza di un vestito,<br>\nma di dignit\u00e0.<br>\nSei senza un tetto non perch\u00e9 ti manca una casa,<br>\nma un affetto.<br>\nDammi occhi puri per riconoscerti nel volto di questi poveri.<br>\nMa dammi occhi puri anche per riconoscerti<br>\nnella forma del Pane<br>\nche ci d\u00e0 sostegno oggi e sempre.<br>\nAmen.<br>\n<i>(Madre Teresa di Calcutta)</i>"]}