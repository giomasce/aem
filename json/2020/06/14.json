{"day": 14, "month": 6, "year": 2020, "weekday": 7, "date_str": "domenica 14 giugno 2020", "quotes": "Dt 8,2-3.14b-16a; Sal 147; 1Cor 10,16-17", "quote_vangelo": "secondo Giovanni (6,51-58)", "curatore": "Claudia Lamberti e Gabriele Bolognini", "prevangelo": "", "indications": "Santissimi Corpo e Sangue di Cristo", "preghiniz": "Ges\u00f9, amico buono,\nche ti dai a noi come vero cibo di vita eterna.\nTi chiedo di illuminarmi\nin questa preghiera\ncon il tuo Spirito\naffinch\u00e9 la tua Parola\ndiventi forza e alimento\nper le attivit\u00e0 di quest'oggi.\nAmen.", "vangelo": "In quel tempo, Ges\u00f9 disse alla folla: \u00abIo sono il pane vivo, disceso dal cielo. Se uno mangia di questo pane vivr\u00e0 in eterno e il pane che io dar\u00f2 \u00e8 la mia carne per la vita del mondo\u00bb.\nAllora i Giudei si misero a discutere aspramente fra loro: \u00abCome pu\u00f2 costui darci la sua carne da mangiare?\u00bb.\nGes\u00f9 disse loro: \u00abIn verit\u00e0, in verit\u00e0 io vi dico: se non mangiate la carne del Figlio dell'uomo e non bevete il suo sangue, non avete in voi la vita. Chi mangia la mia carne e beve il mio sangue ha la vita eterna e io lo risusciter\u00f2 nell'ultimo giorno. Perch\u00e9 la mia carne \u00e8 vero cibo e il mio sangue vera bevanda.\nChi mangia la mia carne e beve il mio sangue rimane in me e io in lui. Come il Padre, che ha la vita, ha mandato me e io vivo per il Padre, cos\u00ec anche colui che mangia me vivr\u00e0 per me. Questo \u00e8 il pane disceso dal cielo; non \u00e8 come quello che mangiarono i padri e morirono. Chi mangia questo pane vivr\u00e0 in eterno\u00bb.", "medita": "Ges\u00f9 scandalizza gli ascoltatori, sia perch\u00e9 non lo riconoscono come Figlio di Dio, sia perch\u00e9 parla di mangiare, bere, attingere ad un sacrificio di carne e sangue che nella tradizione ebraica devono essere rigorosamente separati perch\u00e9 si possano consumare le carni. Preannuncia il sacramento dell'Eucarestia, sostegno per il presente e per il futuro. L'Eucaristia \u00e8 una sorgente che, nel cuore del fedele, zampilla di vita eterna per tutti.", "riflettere": "Che cos'\u00e8 per me l'Eucarestia? Come vivo questo sacramento?", "preghfin": "La tua fame non cerca il pane,\n\u00e8 fame di amore.\nLa tua nudit\u00e0 non \u00e8 mancanza di un vestito,\nma di dignit\u00e0.\nSei senza un tetto non perch\u00e9 ti manca una casa,\nma un affetto.\nDammi occhi puri per riconoscerti nel volto di questi poveri.\nMa dammi occhi puri anche per riconoscerti\nnella forma del Pane\nche ci d\u00e0 sostegno oggi e sempre.\nAmen.\n<i>(Madre Teresa di Calcutta)</i>"}