{"date_str": "domenica 7 giugno 2020", "date": "2020/06/07", "texts": ["\u26ea <b>ASCOLTA E MEDITA</b> \u26ea<br>\n<b>Domenica 7 giugno 2020</b><br>\nEs 34,4b-6.8-9; Dn 3,52-56; 2Cor 13,11-13<br>\n<i>Santissima Trinit\u00e0</i><br>\nI commenti di questo mese sono curati da Claudia Lamberti e Gabriele Bolognini", "\ud83d\ude4f <b>Preghiera iniziale</b><br>\nO Trinit\u00e0 divina,<br>\nPadre, Figlio e Spirito Santo,<br>\noperante nella Chiesa<br>\ne nella profondit\u00e0 della mia anima,<br>\nti adoro, ti ringrazio, ti amo!<br>\nA te, Padre celeste,<br>\nmi offro, dono e consacro come figlio.<br>\nA te, Ges\u00f9 Maestro,<br>\nmi offro, dono e consacro come fratello e discepolo.<br>\nA te, Spirito Santo,<br>\nmi offro, dono e consacro come \u00abtempio vivo\u00bb,<br>\nper essere consacrato e santificato.<br>\nAmen.<br>\n<i>(Beato Giacomo Alberione)</i>", "\ud83d\udcd6 <b>Ascolta</b> dal Vangelo secondo Giovanni (3,16-18)<br>\nIn quel tempo, disse Ges\u00f9 a Nicod\u00e8mo: \u00abDio ha tanto amato il mondo da dare il Figlio, unigenito, perch\u00e9 chiunque crede in lui non vada perduto, ma abbia la vita eterna.<br>\nDio, infatti, non ha mandato il Figlio nel mondo per condannare il mondo, ma perch\u00e9 il mondo sia salvato per mezzo di lui.<br>\nChi crede in lui non \u00e8 condannato; ma chi non crede \u00e8 gi\u00e0 stato condannato, perch\u00e9 non ha creduto nel nome dell'unigenito Figlio di Dio\u00bb.", "\u271d <b>Medita</b><br>\nGes\u00f9 sottolinea l'amore sconfinato di Dio per l'uomo, un amore che ne vuole la salvezza anche a costo del sacrificio del Figlio. La fede in Ges\u00f9 porta l'uomo in un'altra dimensione, quella della vita eterna, della contemplazione dell'amore di Dio in questo tempo e per sempre. L'uomo non si salva da solo, deve accettare l'intervento salvifico di Dio sia riconoscendosi peccatore perdonato, sia rinunciando ad una pretesa autonomia e conquista di false certezze o salvezze.<br>\nCiascun uomo ha la libert\u00e0 e la responsabilit\u00e0 di una scelta: accogliendo o rifiutando l'amore di Dio, entra nella vita eterna oppure si allontana dalla sua sorgente, percorrendo una strada mortifera.", "\ud83e\udd14 <b>Per riflettere</b><br>\nSappiamo riconoscerci come peccatori salvati da Ges\u00f9?", "\ud83d\ude4f <b>Preghiera finale</b><br>\nO Ges\u00f9 Maestro, santifica la mia mente ed accresci la mia fede.<br>\nO Ges\u00f9, docente nella Chiesa, attira tutti alla tua scuola.<br>\nO Ges\u00f9 Maestro, liberami dall'errore, dai pensieri vani e dalle tenebre eterne.<br>\nO Ges\u00f9, via tra il Padre e noi, tutto offro e tutto attendo da te.<br>\nO Ges\u00f9, via di santit\u00e0, fammi tuo fedele imitatore.<br>\nO Ges\u00f9 via, rendimi perfetto come il Padre che \u00e8 nei cieli.<br>\nO Ges\u00f9 vita, vivi in me, perch\u00e9 io viva in te.<br>\nO Ges\u00f9 vita, non permettere che io mi separi da te.<br>\nO Ges\u00f9 vita, fammi vivere in eterno il gaudio del tuo amore.<br>\nO Ges\u00f9 verit\u00e0, ch'io sia luce del mondo.<br>\nO Ges\u00f9 via, che io sia esempio e forma per le anime.<br>\nO Ges\u00f9 vita, che la mia presenza ovunque porti grazia e consolazione.<br>\nAmen.<br>\n<i>(Beato Giacomo Alberione)</i>"]}