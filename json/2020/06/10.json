{"date_str": "mercoled\u00ec 10 giugno 2020", "date": "2020/06/10", "texts": ["\u26ea <b>ASCOLTA E MEDITA</b> \u26ea<br>\n<b>Mercoled\u00ec 10 giugno 2020</b><br>\n1Re 18,20-39; Sal 15<br>\nI commenti di questo mese sono curati da Claudia Lamberti e Gabriele Bolognini", "\ud83d\ude4f <b>Preghiera iniziale</b><br>\nSignore Ges\u00f9 Cristo, Messia atteso dai secoli,<br>\nunico Salvatore del mondo, ieri, oggi e sempre,<br>\nci rivolgiamo a te, ricordando gli episodi<br>\ndi violenza consumati nella storia.<br>\nNoi rinnoviamo la nostra fede<br>\nnel Dio di Abramo, Isacco e Giacobbe,<br>\ne ci impegniamo a vivere in comunione con tutti<br>\ni nostri fratelli e sorelle del mondo intero,<br>\nspecialmente con i nostri cugini e predecessori<br>\nnella fede nell'unico Dio,<br>\nche a tutti ha lasciato come quinto comandamento<br>\nquello di \u201cNon uccidere\u201d.<br>\nMai pi\u00f9 crimini contro l'umanit\u00e0.<br>\nTe lo chiediamo per l'intercessione di Maria, Regina della pace<br>\ne consolatrice degli afflitti e dei disperati,<br>\nTe lo chiediamo, inoltre, per intercessione di San Massimiliano Kolbe,<br>\nvittima sacrificale sull'altare dell'olocausto<br>\ndella Germania hitleriana.<br>\nTe lo chiediamo, infine, per intercessione<br>\ndi Santa Teresa Benedetta della Croce, Edith Stein,<br>\nla monaca carmelitana, convertita al cristianesimo,<br>\nche ha visto gli orrori infiniti della Shoah. Amen.", "\ud83d\udcd6 <b>Ascolta</b> dal Vangelo secondo Matteo (5,17-19)<br>\nIn quel tempo, Ges\u00f9 disse ai suoi discepoli: \u00abNon crediate che io sia venuto ad abolire la Legge o i Profeti; non sono venuto ad abolire, ma a dare pieno compimento.<br>\nIn verit\u00e0 io vi dico: finch\u00e9 non siano passati il cielo e la terra, non passer\u00e0 un solo iota o un solo trattino della Legge, senza che tutto sia avvenuto.<br>\nChi dunque trasgredir\u00e0 uno solo di questi minimi precetti e insegner\u00e0 agli altri a fare altrettanto, sar\u00e0 considerato minimo nel regno dei cieli. Chi invece li osserver\u00e0 e li insegner\u00e0, sar\u00e0 considerato grande nel regno dei cieli\u00bb.", "\u271d <b>Medita</b><br>\nTalvolta alcuni cristiani percepiscono una distanza tra il Dio dell'Antico Testamento e la predicazione di Ges\u00f9, e distinguono a tal punto la storia di Israele da quella della Chiesa da porsi con ostilit\u00e0 verso la comunit\u00e0 ebraica. Eppure, le nostre religioni sono unite e separate da Ges\u00f9, l'ebreo, un tema che ha diviso gli animi, ma che invece pu\u00f2 proprio essere oggetto di studio e dialogo fraterno. Vigiliamo sulle nostre idee e sulla propaganda antisemita che continua a circolare, non considerandola a noi estranea e non degna di attenzione: l'indifferenza \u00e8 complicit\u00e0.", "\ud83e\udd14 <b>Per riflettere</b><br>\nQuale \u00e8 il mio rapporto con gli ebrei, nostri fratelli maggiori? Ho condannato gli atteggiamenti antisemiti?", "\ud83d\ude4f <b>Preghiera finale</b><br>\nIl profeta, Signore, non \u00e8 un depositario di verit\u00e0,<br>\nma un testimone di bene.<br>\nNon sa dire cose sublimi, ma le compie.<br>\nAnnuncia la speranza nella disperazione,<br>\nla misericordia nel peccato,<br>\nl'intervento di Dio dove tutto sembra morto.<br>\nIl profeta \u00e8 consapevole dei suoli limiti, delle sue debolezze,<br>\ndei suoi dubbi, delle sue incapacit\u00e0, della sua inesperienza,<br>\nma \u00e8 anche sereno e coraggioso,<br>\nperch\u00e9 Dio lo ha scelto e amato.<br>\nIl profeta fa la scelta di Dio,<br>\nvive la comunione intima con lui.<br>\nOgni cristiano \u00e8 profeta,<br>\n\u00e8 la tua bocca che evangelizza,<br>\nche parla davanti agli uomini, al mondo, alla storia.<br>\nSignore, aiutaci ad essere profeti di frontiera<br>\nl\u00e0 dove scorre la vita della gente. Amen.<br>\n<i>(A. Merico)</i>"]}