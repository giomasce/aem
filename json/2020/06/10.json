{"day": 10, "month": 6, "year": 2020, "weekday": 3, "date_str": "mercoled\u00ec 10 giugno 2020", "quotes": "1Re 18,20-39; Sal 15", "curatore": "Claudia Lamberti e Gabriele Bolognini", "prevangelo": "", "indications": "", "preghiniz": "Signore Ges\u00f9 Cristo, Messia atteso dai secoli,\nunico Salvatore del mondo, ieri, oggi e sempre,\nci rivolgiamo a te, ricordando gli episodi\ndi violenza consumati nella storia.\nNoi rinnoviamo la nostra fede\nnel Dio di Abramo, Isacco e Giacobbe,\ne ci impegniamo a vivere in comunione con tutti\ni nostri fratelli e sorelle del mondo intero,\nspecialmente con i nostri cugini e predecessori\nnella fede nell'unico Dio,\nche a tutti ha lasciato come quinto comandamento\nquello di \u201cNon uccidere\u201d.\nMai pi\u00f9 crimini contro l'umanit\u00e0.\nTe lo chiediamo per l'intercessione di Maria, Regina della pace\ne consolatrice degli afflitti e dei disperati,\nTe lo chiediamo, inoltre, per intercessione di San Massimiliano Kolbe,\nvittima sacrificale sull'altare dell'olocausto\ndella Germania hitleriana.\nTe lo chiediamo, infine, per intercessione\ndi Santa Teresa Benedetta della Croce, Edith Stein,\nla monaca carmelitana, convertita al cristianesimo,\nche ha visto gli orrori infiniti della Shoah. Amen.", "vangelo": "In quel tempo, Ges\u00f9 disse ai suoi discepoli: \u00abNon crediate che io sia venuto ad abolire la Legge o i Profeti; non sono venuto ad abolire, ma a dare pieno compimento.\nIn verit\u00e0 io vi dico: finch\u00e9 non siano passati il cielo e la terra, non passer\u00e0 un solo iota o un solo trattino della Legge, senza che tutto sia avvenuto.\nChi dunque trasgredir\u00e0 uno solo di questi minimi precetti e insegner\u00e0 agli altri a fare altrettanto, sar\u00e0 considerato minimo nel regno dei cieli. Chi invece li osserver\u00e0 e li insegner\u00e0, sar\u00e0 considerato grande nel regno dei cieli\u00bb.", "medita": "Talvolta alcuni cristiani percepiscono una distanza tra il Dio dell'Antico Testamento e la predicazione di Ges\u00f9, e distinguono a tal punto la storia di Israele da quella della Chiesa da porsi con ostilit\u00e0 verso la comunit\u00e0 ebraica. Eppure, le nostre religioni sono unite e separate da Ges\u00f9, l'ebreo, un tema che ha diviso gli animi, ma che invece pu\u00f2 proprio essere oggetto di studio e dialogo fraterno. Vigiliamo sulle nostre idee e sulla propaganda antisemita che continua a circolare, non considerandola a noi estranea e non degna di attenzione: l'indifferenza \u00e8 complicit\u00e0.", "riflettere": "Quale \u00e8 il mio rapporto con gli ebrei, nostri fratelli maggiori? Ho condannato gli atteggiamenti antisemiti?", "preghfin": "Il profeta, Signore, non \u00e8 un depositario di verit\u00e0,\nma un testimone di bene.\nNon sa dire cose sublimi, ma le compie.\nAnnuncia la speranza nella disperazione,\nla misericordia nel peccato,\nl'intervento di Dio dove tutto sembra morto.\nIl profeta \u00e8 consapevole dei suoli limiti, delle sue debolezze,\ndei suoi dubbi, delle sue incapacit\u00e0, della sua inesperienza,\nma \u00e8 anche sereno e coraggioso,\nperch\u00e9 Dio lo ha scelto e amato.\nIl profeta fa la scelta di Dio,\nvive la comunione intima con lui.\nOgni cristiano \u00e8 profeta,\n\u00e8 la tua bocca che evangelizza,\nche parla davanti agli uomini, al mondo, alla storia.\nSignore, aiutaci ad essere profeti di frontiera\nl\u00e0 dove scorre la vita della gente. Amen.\n<i>(A. Merico)</i>"}