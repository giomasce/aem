{"day": 11, "month": 6, "year": 2020, "weekday": 4, "date_str": "gioved\u00ec 11 giugno 2020", "quotes": "At 11,21b-26;13,1-3; Sal 97", "quote_vangelo": "secondo Matteo (10,7-13)", "curatore": "Claudia Lamberti e Gabriele Bolognini", "prevangelo": "", "indications": "San Barnaba", "preghiniz": "Signore Ges\u00f9,\nmia vita, mio tutto,\ntu mi chiedi di dare gratuitamente\nquanto gratuitamente mi hai donato.\nAiutami a condividere con gli altri\ni doni ricevuti nello spirito del dialogo\ne dell'accoglienza reciproca.\nMi affido a te,\nperch\u00e9 sia vigile e responsabile\nnella lettura dei segni del tempo\ne testimoni il primato del Padre\nnel mio lavoro quotidiano\ne nei rapporti familiari e sociali.\nAmen.\n<i>(Carlo Maria Martini)</i>", "vangelo": "In quel tempo, disse Ges\u00f9 ai suoi apostoli: \u00abStrada facendo, predicate, dicendo che il regno dei cieli \u00e8 vicino. Guarite gli infermi, risuscitate i morti, purificate i lebbrosi, scacciate i dem\u00f2ni.\nGratuitamente avete ricevuto, gratuitamente date. Non procuratevi oro n\u00e9 argento n\u00e9 denaro nelle vostre cinture, n\u00e9 sacca da viaggio, n\u00e9 due tuniche, n\u00e9 sandali, n\u00e9 bastone, perch\u00e9 chi lavora ha diritto al suo nutrimento.\nIn qualunque citt\u00e0 o villaggio entriate, domandate chi l\u00e0 sia degno e rimanetevi finch\u00e9 non sarete partiti. Entrando nella casa, rivolgetele il saluto. Se quella casa ne \u00e8 degna, la vostra pace scenda su di essa; ma se non ne \u00e8 degna, la vostra pace ritorni a voi\u00bb.", "medita": "\u201cGratuitamente avete ricevuto, gratuitamente date\u201d. La logica di Ges\u00f9 e del Vangelo \u00e8 sempre quella del ricevere per condividere, mai per accumulare beni, capacit\u00e0, talenti solo per se stessi. \u00c8 un invito rivolto a tutti noi cristiani a riconoscere i doni che il Signore ci ha fatto: energie, forza fisica e morale, intelligenza, fede, speranza, carit\u00e0, beni spirituali e materiali, e metterli a servizio degli altri. I doni di Dio ad ogni uomo superano ogni nostra capacit\u00e0 di ricompensa, non hanno prezzo, sono appunto gratuiti, ma messi a frutto gratuitamente ci rendono canali del suo amore.", "riflettere": "Che cosa ho donato gratuitamente di me negli ultimi tempi? Posso fare di meglio?", "preghfin": "Signore Ges\u00f9!\nEccoci pronti a partire\nper annunciare ancora una volta\nil tuo vangelo al mondo,\nnel quale la tua arcana\nma amorosa provvidenza\nci ha posti a vivere!\nSignore,\nprega, come hai promesso,\nil Padre,\naffinch\u00e9 per mezzo tuo\nci mandi lo Spirito Santo,\nlo Spirito di verit\u00e0 e fortezza,\nlo Spirito di consolazione,\nche renda aperta, buona ed efficace,\nla nostra testimonianza.\nSii con noi Signore,\nper renderci tutti uno in te e idonei,\nper tua virt\u00f9, a trasmettere al mondo\nla tua pace e la tua salvezza.\nAmen.\n<i>(Paolo VI)</i>"}