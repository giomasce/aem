{"day": 4, "month": 6, "year": 2020, "weekday": 4, "date_str": "gioved\u00ec 4 giugno 2020", "quotes": "2Tm 2,8-15; Sal 24", "quote_vangelo": "secondo Marco (12,28b-34)", "curatore": "Claudia Lamberti e Gabriele Bolognini", "prevangelo": "Il commento di oggi \u00e8 proposto dal Centro Diocesano per le Vocazioni di Pisa", "indications": "", "preghiniz": "Dio di bont\u00e0 e di misericordia,\nche ci chiedi di collaborare alla tua opera di salvezza,\nmanda numerosi e santi operai per la tua vigna,\nperch\u00e9 alla tua Chiesa non manchino mai\nannunciatori coraggiosi del Vangelo,\nsacerdoti che ti offrano anche con la vita il sacrificio dell'Eucarestia\ne che quali segni splendenti di Cristo buon pastore,\nguidino il tuo popolo sulle strade della carit\u00e0.\nManda il tuo Spirito Santo a rinfrancare il cuore dei giovani,\nperch\u00e9 abbiano il coraggio di dirti S\u00ec quando li chiami al servizio dei fratelli,\nla perseveranza nel seguire Ges\u00f9 anche sulla via della croce\ne la gioia grande di essere nel mondo testimoni del tuo amore.\nO Maria, Madre dei sacerdoti, dona a tutti i membri della Chiesa pisana\nla tua stessa fedelt\u00e0 per testimoniare a tutti\nla gioia che nasce dall'incontro con Cristo\nche vive e regna nei secoli in eterno. Amen.\n<i>(Giovanni Paolo Benotto)</i>", "vangelo": "In quel tempo, si avvicin\u00f2 a Ges\u00f9 uno degli scribi e gli domand\u00f2: \u00abQual \u00e8 il primo di tutti i comandamenti?\u00bb. Ges\u00f9 rispose: \u00abIl primo \u00e8: \u201cAscolta, Israele! Il Signore nostro Dio \u00e8 l'unico Signore; amerai il Signore tuo Dio con tutto il tuo cuore e con tutta la tua anima, con tutta la tua mente e con tutta la tua forza\u201d. Il secondo \u00e8 questo: \u201cAmerai il tuo prossimo come te stesso\u201d. Non c'\u00e8 altro comandamento pi\u00f9 grande di questi\u00bb.\nLo scriba gli disse: \u00abHai detto bene, Maestro, e secondo verit\u00e0, che Egli \u00e8 unico e non vi \u00e8 altri all'infuori di lui; amarlo con tutto il cuore, con tutta l'intelligenza e con tutta la forza e amare il prossimo come se stesso vale pi\u00f9 di tutti gli olocausti e i sacrifici\u00bb. Vedendo che egli aveva risposto saggiamente, Ges\u00f9 gli disse: \u00abNon sei lontano dal regno di Dio\u00bb.\nE nessuno aveva pi\u00f9 il coraggio di interrogarlo.", "medita": "La domanda sembra facile facile ma, almeno nelle intenzioni dello scriba che l'ha posta, doveva preludere a qualche tranello. La conferma di questo sospetto ce la dar\u00e0 lo scriba stesso pi\u00f9 avanti.\nGes\u00f9 risponde di buon grado, confermando che la richiesta pi\u00f9 importante che il Signore fa all'uomo \u00e8 di essere amato. Ma non si ferma qui e, andando decisamente oltre la domanda, passa al secondo Comandamento che inserisce nell'orizzonte del nostro amore anche il prossimo. La risposta \u00e8 pienamente esauriente per quanto richiesto dallo scriba, ma presenta a sua volta una provocazione.\nLo scriba, forse un po' sconcertato, non pu\u00f2 esimersi dall'apprezzare la risposta di Ges\u00f9 e, accettando la provocazione, cede alla tentazione di rilanciare e si lascia sfuggire l'ammissione che amare il prossimo vale molto pi\u00f9 di olocausti e sacrifici. Forse aveva in mente questi ultimi quando aveva posto la sua domanda iniziale. Ma l'onest\u00e0 intellettuale con Ges\u00f9 paga sempre e lo scriba viene premiato con un invito ad entrare nel regno di Dio.\nAi presenti per\u00f2 il dialogo al quale hanno assistito ha insegnato una cosa sola: di non azzardarsi pi\u00f9 ad interrogarlo\u2026 affinch\u00e9 non abbia a succedere altrettanto anche a loro!", "riflettere": "La lettura di Ges\u00f9 del primo Comandamento mi suggerisce una discesa, dallo spirito alle opere: un po' come quelle discese che amavo tanto quando ancora potevo sciare. Si parte dal cuore (spiritualit\u00e0), si scende all'anima (sentimento), poi all'intelligenza (razionalit\u00e0) ed infine alla forza (strumento proprio dell'azione). Il vero punto di arrivo della discesa per\u00f2 \u00e8 il secondo Comandamento dove troviamo, come termine dell'azione, il prossimo.\nE poi? Poi bisogna risalire in quota, al livello del cuore, vicino al Signore, per un'altra discesa entusiasmante. In tempi normali ci sono le chiese che fanno un po' da cabinovie. Peccato che di questi tempi, causa epidemia, sono chiuse. E allora? Allora si risale a piedi, con gli sci in spalla, come facevo da ragazzo quando avevo finito i soldi.", "preghfin": "In questa giornata offriamo la nostra preghiera\ne le nostre azioni per <i>i seminaristi</i>,\nin particolare per quelli della nostra diocesi.\nChiediamo al Padre, fonte di ogni vocazione,\nche i giovani in formazione siano docili nel cammino di discernimento,\nche si nutrano alla mensa della Parola e dell'Eucarestia\ne guidati e sostenuti dai formatori e dalla comunit\u00e0 tutta,\npossano essere testimoni del Dio che Ama e Chiama."}