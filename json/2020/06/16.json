{"day": 16, "month": 6, "year": 2020, "weekday": 2, "date_str": "marted\u00ec 16 giugno 2020", "quotes": "1Re 21,17-29; Sal 50", "curatore": "Claudia Lamberti e Gabriele Bolognini", "prevangelo": "", "indications": "", "preghiniz": "Padre nostro che sei nei cieli,\nsia santificato il Tuo nome,\nvenga il Tuo Regno,\nsia fatta la Tua volont\u00e0,\ncome in cielo cos\u00ec in terra.\nDacci oggi il nostro pane quotidiano,\nrimetti a noi i nostri debiti\ncome noi li rimettiamo ai nostri debitori\ne non abbandonarci alla tentazione,\nma liberaci dal male.\nAmen.", "vangelo": "In quel tempo, Ges\u00f9 disse ai suoi discepoli: \u00abAvete inteso che fu detto: \u201cAmerai il tuo prossimo\u201d e odierai il tuo nemico. Ma io vi dico: amate i vostri nemici e pregate per quelli che vi perseguitano, affinch\u00e9 siate figli del Padre vostro che \u00e8 nei cieli; egli fa sorgere il suo sole sui cattivi e sui buoni, e fa piovere sui giusti e sugli ingiusti.\nInfatti, se amate quelli che vi amano, quale ricompensa ne avete? Non fanno cos\u00ec anche i pubblicani? E se date il saluto soltanto ai vostri fratelli, che cosa fate di straordinario? Non fanno cos\u00ec anche i pagani?\nVoi, dunque, siate perfetti come \u00e8 perfetto il Padre vostro celeste\u00bb.", "medita": "Dopo aver condannato l'abitudine ancestrale della vendetta, proponendo la logica del perdono, Ges\u00f9 chiarisce ai discepoli come il comandamento dell'amore verso il prossimo non debba implicare l'odio per il nemico.\nGes\u00f9 insegna che qualunque persona, a prescindere dalle sue qualit\u00e0 umane o morali, \u00e8 degna di essere amata. Riconoscendoci figli di Dio, siamo chiamati ad essere \u201cperfetti\u201d e \u201cmisericordiosi\u201d come Lui. \u00c8 un compito elevato in cui Dio ci sostiene dando per primo l'esempio di misericordia, perdonando i nostri peccati. Ges\u00f9 ha accettato la Passione e la croce per mostrare l'amore di Dio. Che lo Spirito Santo sostenga il nostro cammino coi suoi doni, aiutandoci ad amare come Dio ama.", "riflettere": "Riesco a pregare per chi mi ha inflitto una sofferenza?", "preghfin": "Ges\u00f9, che ci hai comandato di perdonare ed amare chi ci fa del male,\nper il tuo Sangue ti chiedo:\ndonami la forza di osservare questo tuo comandamento.\nGes\u00f9, che dall'alto della croce hai pregato:\n\u201cPadre, perdona loro, perch\u00e9 non sanno quel che fanno\u201d,\nper il tuo Sangue concedi che anch'io\ncompia un atto cos\u00ec eroico verso i miei nemici.\nGes\u00f9, per il tuo Sangue,\nche essi si ravvedano e cantino con me nel cielo le tue glorie.\nGes\u00f9, Agnello divino,\nimmolato per la pace, l'amore e la salvezza del mondo,\nascolta ed esaudisci la mia preghiera.\nAmen.\n<i>(Missionari della Consolata)</i>"}