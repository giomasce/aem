{"date_str": "gioved\u00ec 18 giugno 2020", "date": "2020/06/18", "texts": ["\u26ea <b>ASCOLTA E MEDITA</b> \u26ea<br>\n<b>Gioved\u00ec 18 giugno 2020</b><br>\nSir 48,1-14; Sal 96<br>\nI commenti di questo mese sono curati da Claudia Lamberti e Gabriele Bolognini", "\ud83d\ude4f <b>Preghiera iniziale</b><br>\nDio, mio Padre!<br>\nMi risveglio a te in quest'ora mattutina,<br>\no mio Dio.<br>\nLa prima parola che esce dalla mia bocca \u00e8:<br>\nDio, mio Padre!<br>\nLa mia prima gioia \u00e8 che tu esista<br>\ne che tu sia mio Padre.<br>\nTutto quello che ho e che sono<br>\nproviene da te.<br>\nA chi dovrei appartenere se non fossi tuo?<br>\nTutto \u00e8 opera tua.<br>\nAnche, che tutto sia santificato perch\u00e9 tu sia adorato!<br>\nTutto quello che ho e che sono<br>\nnon serva che a compiere la tua volont\u00e0.<br>\nPadre, sono tuo oggi e sempre.<br>\nIn me e in tutto quello che mi appartiene,<br>\nsia fatta la tua volont\u00e0!<br>\nAmen.", "\ud83d\udcd6 <b>Ascolta</b> dal Vangelo secondo Matteo (6,7-15)<br>\nIn quel tempo, Ges\u00f9 disse ai suoi discepoli: \u00abPregando, non sprecate parole come i pagani: essi credono di venire ascoltati a forza di parole. Non siate dunque come loro, perch\u00e9 il Padre vostro sa di quali cose avete bisogno prima ancora che gliele chiediate.<br>\nVoi dunque pregate cos\u00ec: Padre nostro che sei nei cieli, sia santificato il tuo nome, venga il tuo regno, sia fatta la tua volont\u00e0, come in cielo cos\u00ec in terra.  Dacci oggi il nostro pane quotidiano, e rimetti a noi i nostri debiti come anche noi li rimettiamo ai nostri debitori, e non abbandonarci alla tentazione, ma liberaci dal male.<br>\nSe voi infatti perdonerete agli altri le loro colpe, il Padre vostro che \u00e8 nei cieli perdoner\u00e0 anche a voi; ma se voi non perdonerete agli altri, neppure il Padre vostro perdoner\u00e0 le vostre colpe\u00bb.", "\u271d <b>Medita</b><br>\nIl Padre Nostro \u00e8 una preghiera sobria, di poche parole, ma vere. \u00c8 una preghiera di domande, che descrive l'uomo nelle sue reali condizioni, bisogni e paure.<br>\nCon queste parole Ges\u00f9 insegna a chiedere le cose necessarie: il regno di Dio, il pane di ogni giorno, il perdono, la vittoria sul male. La scelta di queste richieste da parte di Ges\u00f9 ci indica proprio quali siano i veri bisogni, invitandoci a lasciar perdere gli altri, perch\u00e9 inutili.<br>\nIl Padre Nostro \u00e8 l'invocazione dei figli: se il cristiano prega con tanta dignit\u00e0 davanti al Padre, \u00e8 perch\u00e9 si sente autorizzato dalla parola del Signore a riconoscerlo come tale, questa confidenza \u00e8 un dono di cui ringraziarlo.", "\ud83e\udd14 <b>Per riflettere</b><br>\nRiesco a chiedere perdono? E a perdonare?", "\ud83d\ude4f <b>Preghiera finale</b><br>\nTi rendiamo grazie,<br>\no Padre nostro,<br>\nper la vita e la conoscenza<br>\nche ci hai concesso<br>\nper mezzo di Ges\u00f9,<br>\ntuo Figlio.<br>\nGloria a te nei secoli!<br>\nAmen."]}