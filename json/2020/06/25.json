{"day": 25, "month": 6, "year": 2020, "weekday": 4, "date_str": "gioved\u00ec 25 giugno 2020", "quotes": "2Re 24,8-17; Sal 78", "curatore": "Claudia Lamberti e Gabriele Bolognini", "prevangelo": "", "indications": "", "preghiniz": "Ti ringrazio, Padre,\nper questo nuovo giorno.\nAiutami a viverlo in amicizia\ncon te e con il prossimo.\nDonami la forza per affrontare\ngli impegni che mi aspettano.\nAiutami a condividere la gioia\ne a superare le difficolt\u00e0.\nAmen.", "vangelo": "In quel tempo, Ges\u00f9 disse ai suoi discepoli: \u00abNon chiunque mi dice: \u201cSignore, Signore\u201d, entrer\u00e0 nel regno dei cieli, ma colui che fa la volont\u00e0 del Padre mio che \u00e8 nei cieli. In quel giorno molti mi diranno: \u201cSignore, Signore, non abbiamo forse profetato nel tuo nome? E nel tuo nome non abbiamo forse scacciato dem\u00f2ni? E nel tuo nome non abbiamo forse compiuto molti prodigi?\u201d. Ma allora io dichiarer\u00f2 loro: \u201cNon vi ho mai conosciuti. Allontanatevi da me, voi che operate l'iniquit\u00e0!\u201d.\nPerci\u00f2 chiunque ascolta queste mie parole e le mette in pratica, sar\u00e0 simile a un uomo saggio, che ha costruito la sua casa sulla roccia. Cadde la pioggia, strariparono i fiumi, soffiarono i venti e si abbatterono su quella casa, ma essa non cadde, perch\u00e9 era fondata sulla roccia. Chiunque ascolta queste mie parole e non le mette in pratica, sar\u00e0 simile a un uomo stolto, che ha costruito la sua casa sulla sabbia. Cadde la pioggia, strariparono i fiumi, soffiarono i venti e si abbatterono su quella casa, ed essa cadde e la sua rovina fu grande\u00bb.\nQuando Ges\u00f9 ebbe terminato questi discorsi, le folle erano stupite del suo insegnamento: egli infatti insegnava loro come uno che ha autorit\u00e0, e non come i loro scribi.", "medita": "Dove sta il segreto di una vita piena, bella e realizzata?\nGes\u00f9 contrappone l'opera di due costruttori e richiama l'attenzione non verso l'esteriorit\u00e0 dell'edificio, ma sulle fondamenta.\nEsse non si vedono, eppure sono la parte pi\u00f9 importante della casa perch\u00e9 determinano la sua stabilit\u00e0 e, quindi, il suo futuro. Altrettanto vale per il cristiano, sono le scelte maturate nel silenzio e nella preghiera che costituiscono le fondamenta di una santit\u00e0 evidente.\nMettersi in ascolto della Parola \u00e8 un passaggio fondamentale, ma inutile se non \u00e8 seguito da una messa in pratica \u201ca regola d'arte\u201d. Non ci sono vie di mezzo, o la casa rimane saldamente al suo posto nel tempo, oppure crolla in mille pezzi.\nSulla vita del discepolo si abbattono tempeste, venti, tuoni e fulmini come su quella di qualunque altro uomo, ma se \u00e8 fondata sulla roccia che \u00e8 Cristo, non dovr\u00e0 temere.", "riflettere": "Quali sono le fondamenta della mia vita?", "preghfin": "Aiutaci, o Signore della vita,\na fondare sempre la nostra casa\nsulla salda roccia\ndella tua Parola viva.\nGuidaci con il tuo Spirito\nperch\u00e9 non ci lasciamo mai irretire\ndalle false promesse del mondo,\nma aderiamo con tutto il cuore\na quello che tu ci comandi,\nperch\u00e9 in esso \u00e8 il nostro vero bene.\nAmen."}