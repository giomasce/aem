{"date_str": "marted\u00ec 23 giugno 2020", "date": "2020/06/23", "texts": ["\u26ea <b>ASCOLTA E MEDITA</b> \u26ea<br>\n<b>Marted\u00ec 23 giugno 2020</b><br>\n2Re 19,9b-11.14-21.31-35a.36; Sal 47<br>\nI commenti di questo mese sono curati da Claudia Lamberti e Gabriele Bolognini", "\ud83d\ude4f <b>Preghiera iniziale</b><br>\nO Signore,<br>\ntaglia, ti preghiamo,<br>\ni nodi delle nostre incertezze,<br>\ndei cavilli, dei nostri \u00abse\u00bb e \u00abma\u00bb<br>\nche ci impediscono di entrare<br>\nnella salvezza per la porta stretta.<br>\nDonaci di accogliere<br>\nsenza paure,<br>\nsenza troppe incertezze,<br>\nla Parola di Dio<br>\nche ci invita all'impegno<br>\ne all'operosit\u00e0 della vita di fede.<br>\nAmen.", "\ud83d\udcd6 <b>Ascolta</b> dal Vangelo secondo Matteo (7,6.12-14)<br>\nIn quel tempo, Ges\u00f9 disse ai suoi discepoli: \u00abNon date le cose sante ai cani e non gettate le vostre perle davanti ai porci, perch\u00e9 non le calpestino con le loro zampe e poi si voltino per sbranarvi.<br>\nTutto quanto volete che gli uomini facciano a voi, anche voi fatelo a loro: questa infatti \u00e8 la Legge e i Profeti.<br>\nEntrate per la porta stretta, perch\u00e9 larga \u00e8 la porta e spaziosa la via che conduce alla perdizione, e molti sono quelli che vi entrano. Quanto stretta \u00e8 la porta e angusta la via che conduce alla vita, e pochi sono quelli che la trovano!\u00bb.", "\u271d <b>Medita</b><br>\nSpesso ci chiediamo se la salvezza sar\u00e0 riservata a pochi oppure la misericordia di Dio aprir\u00e0 le porte del cielo a molti\u2026 Ges\u00f9 non spende parole sul numero dei salvati, ma sulla modalit\u00e0 per raggiungere il regno dei cieli, ovvero fatica e impegno, come per attraversare una porta stretta.<br>\nIl giudizio di Dio su di noi dipender\u00e0 da quanto abbiamo saputo cercare e percorrere la giusta strada ai suoi occhi, non necessariamente quella pi\u00f9 istituzionale, come l'appartenenza alla parrocchia, quanto l'essere stati sempre fedeli alla volont\u00e0 del Signore, coerenti tra ci\u00f2 che proclamiamo e ci\u00f2 che facciamo, anche a costo di inerpicarci per sentieri difficili dove pochi ci seguono, ma alla cui sommit\u00e0, con la forza dataci dal Signore, ci sar\u00e0 l'accesso alla casa del Padre.", "\ud83e\udd14 <b>Per riflettere</b><br>\nDesidero imboccare il giusto sentiero verso la salvezza o mi accontento di percorre la strada pi\u00f9 facile?", "\ud83d\ude4f <b>Preghiera finale</b><br>\nSignore Ges\u00f9 Cristo,<br>\nti sei fatto inchiodare sulla croce,<br>\naccettando la terribile crudelt\u00e0 di questo dolore,<br>\nla distruzione del tuo corpo e della tua dignit\u00e0.<br>\nTi sei fatto inchiodare,<br>\nhai sofferto senza fughe e senza compromessi.<br>\nAiutaci a non fuggire di fronte a ci\u00f2 che siamo chiamati ad adempiere.<br>\nAiutaci a farci legare strettamente a te.<br>\nAiutaci a smascherare quella falsa libert\u00e0<br>\nche ci vuole allontanare da te.<br>\nAiutaci ad accettare la tua libert\u00e0 \u201clegata\u201d<br>\ne a trovare nello stretto legame con te la vera libert\u00e0.<br>\nAmen.<br>\n<i>(Benedetto XVI)</i>"]}