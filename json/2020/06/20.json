{"day": 20, "month": 6, "year": 2020, "weekday": 6, "date_str": "sabato 20 giugno 2020", "quotes": "Is 61,9-11; 1Sam 2,1.4-8", "quote_vangelo": "secondo Luca (2,41-51)", "curatore": "Claudia Lamberti e Gabriele Bolognini", "prevangelo": "", "indications": "Cuore Immacolato della Vergine Maria", "preghiniz": "Dio, dal quale proviene ogni paternit\u00e0\nin cielo e in terra, Padre, che sei amore e vita,\nfa' che ogni famiglia umana sulla terra diventi,\nmediante il tuo Figlio, Ges\u00f9 Cristo, \u201cnato da donna\u201d,\ne mediante lo Spirito Santo, sorgente di divina carit\u00e0,\nun vero santuario della vita e dell'amore\nper le generazioni che sempre si rinnovano.\nFa', per intercessione della Sacra Famiglia di Nazareth,\nche la Chiesa in mezzo a tutte le nazioni della terra\npossa compiere fruttuosamente la sua missione\nnella famiglia e mediante la famiglia.\nTu che sei la Vita, la Verit\u00e0 e l'Amore,\nnell'unit\u00e0 del Figlio e dello Spirito Santo.\nAmen.\n<i>(San Giovanni Paolo II)</i>", "vangelo": "I genitori di Ges\u00f9 si recavano ogni anno a Gerusalemme per la festa di Pasqua. Quando egli ebbe dodici anni, vi salirono secondo la consuetudine della festa. Ma, trascorsi i giorni, mentre riprendevano la via del ritorno, il fanciullo Ges\u00f9 rimase a Gerusalemme, senza che i genitori se ne accorgessero. Credendo che egli fosse nella comitiva, fecero una giornata di viaggio e poi si misero a cercarlo tra i parenti e i conoscenti; non avendolo trovato, tornarono in cerca di lui a Gerusalemme.\nDopo tre giorni lo trovarono nel tempio, seduto in mezzo ai maestri, mentre li ascoltava e li interrogava. E tutti quelli che l'udivano erano pieni di stupore per la sua intelligenza e le sue risposte.\nAl vederlo restarono stupiti, e sua madre gli disse: \u00abFiglio, perch\u00e9 ci hai fatto questo? Ecco, tuo padre e io, angosciati, ti cercavamo\u00bb. Ed egli rispose loro: \u00abPerch\u00e9 mi cercavate? Non sapevate che io devo occuparmi delle cose del Padre mio?\u00bb. Ma essi non compresero ci\u00f2 che aveva detto loro.\nScese dunque con loro e venne a N\u00e0zaret e stava loro sottomesso. Sua madre custodiva tutte queste cose nel suo cuore.", "medita": "Ges\u00f9 non si rivela come un bambino prodigio che magari nella nostra fantasia vediamo tener testa alle discussioni teologiche, quanto piuttosto come un figlio fedele ed obbediente a Dio, prima di tutto. Dedica tutto se stesso, rivelandosi <i>in primis</i> ai genitori e poi a tutti quelli che lo ascoltano, alla vocazione e al progetto che il Padre gli ha assegnato. Maria e Giuseppe, cos\u00ec come in altri momenti altri personaggi del Vangelo, non comprendono sempre e subito le sue scelte e le sue affermazioni, ma riflettendoci, come Maria nel suo cuore, capiscono il legame profondo di Ges\u00f9 col Padre celeste e l'abbandono nelle sue mani, la dedizione alla sua volont\u00e0.", "riflettere": "Quale rapporto abbiamo coi nostri genitori? Subiamo in famiglia degli ostacoli alla nostra pratica cristiana?", "preghfin": "Signore Ges\u00f9,\ntu hai amato teneramente Maria e Giuseppe,\naiutami ad amare i miei genitori,\na manifestare loro la mia riconoscenza\nper quello che hanno fatto per me.\nDona loro salute e lunga vita,\nbenedici le loro fatiche e proteggili da ogni pericolo.\nTi prego, la nostra famiglia\nsia un riflesso della famiglia di Nazareth\ne regnino in essa la tua pace,\nil tuo amore, la tua grazia.\nAmen."}