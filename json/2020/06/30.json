{"day": 30, "month": 6, "year": 2020, "weekday": 2, "date_str": "marted\u00ec 30 giugno 2020", "quotes": "Am 3,1-8;4,11-12; Sal 5", "quote_vangelo": "secondo Matteo (8,23-27)", "curatore": "Claudia Lamberti e Gabriele Bolognini", "prevangelo": "", "indications": "", "preghiniz": "Al cominciar del giorno, Dio, ti chiamo.\nAiutami a pregare e a raccogliere i miei pensieri su di te;\nda solo non sono capace.\nC'\u00e8 buio in me, in Te invece c'\u00e8 luce;\nsono solo, ma tu non m'abbandoni;\nnon ho coraggio, ma Tu mi sei d'aiuto;\nsono inquieto, ma in Te c'\u00e8 la pace;\nc'\u00e8 amarezza in me, in Te pazienza;\nnon capisco le tue vie,\u00a0ma tu sai qual \u00e8 la mia strada.\nPadre del cielo,\nsiano lode e grazie a Te\u00a0per la quiete della notte,\nsiano lode e grazie a Te\u00a0per il nuovo giorno.\nSignore,\nqualunque cosa rechi questo giorno,\u00a0il tuo nome sia lodato!\nAmen.\n<i>(Dietrich Bonhoeffer)</i>", "vangelo": "In quel tempo, salito Ges\u00f9 sulla barca, i suoi discepoli lo seguirono. Ed ecco, avvenne nel mare un grande sconvolgimento, tanto che la barca era coperta dalle onde; ma egli dormiva.\nAllora si accostarono a lui e lo svegliarono, dicendo: \u00abSalvaci, Signore, siamo perduti!\u00bb. Ed egli disse loro: \u00abPerch\u00e9 avete paura, gente di poca fede?\u00bb. Poi si alz\u00f2, minacci\u00f2 i venti e il mare e ci fu grande bonaccia.\nTutti, pieni di stupore, dicevano: \u00abChi \u00e8 mai costui, che perfino i venti e il mare gli obbediscono?\u00bb.", "medita": "I discepoli sono impauriti e il Signore dorme. \u00c8 naturale essere intimoriti da una forte tempesta, per quanto esperti marinai. Apparentemente, rivolgendosi a Lui e svegliandolo perch\u00e9 intervenga, sembra che gli dimostrino grande fiducia: lo riconoscono come il solo capace di salvarli da una situazione di reale pericolo. Ges\u00f9 tuttavia li apostrofa subito come \u201cgente di poca fede\u201d, con paure immotivate\u2026 Egli vuole sottolineare che la sua sola presenza nelle loro vite, nella loro barca \u00e8 sufficiente perch\u00e9 il male non abbia il sopravvento. Quanti sono con Lui sono inaffondabili, non possono perire perch\u00e9 Lui non pu\u00f2 perire. Nessuno ci potr\u00e0 mai strappare dalle mani di Ges\u00f9, ci difender\u00e0 come difende se stesso. Questa \u00e8 la vera fede.", "riflettere": "Quante volte la paura mi sovrasta e non riesco a credere alle parole di Ges\u00f9?", "preghfin": "Sii, Signore,\nin me per rinforzarmi,\nfuori di me per custodirmi,\nsopra di me per proteggermi,\nsotto di me per consolidarmi,\ndavanti a me per guidarmi,\ndietro di me per seguirmi,\ntutt'intorno\nper rendermi sicuro.\n<i>(John Henry Newman)</i>"}