{"day": 5, "month": 6, "year": 2020, "weekday": 5, "date_str": "venerd\u00ec 5 giugno 2020", "quotes": "2Tm 3,10-16; Sal 118", "quote_vangelo": "secondo Marco (12,35-37)", "curatore": "Claudia Lamberti e Gabriele Bolognini", "prevangelo": "", "indications": "San Bonifacio", "preghiniz": "Ges\u00f9, Figlio di Davide,\nche vieni in mezzo a noi\nnel segno della pace e della riconciliazione,\nguida il cammino dell'umanit\u00e0\nverso i pascoli eterni della serenit\u00e0.\nTu, pastore d'Israele,\nnon permettere che nulla nel mondo\npossa ostacolare la fede in chi crede in Te,\nprincipe della pace,\nbenedetto nei secoli,\natteso dall'umanit\u00e0.\nNella nostra vita di tutti i giorni,\npossa la luce della tua regalit\u00e0,\nportare verit\u00e0, santit\u00e0 e fraternit\u00e0\nin tutto il genere umano,\nper il quale sei nato nel grembo verginale\ndi Maria tua e nostra Madre\ned hai offerto la tua vita sulla croce, re di pace e di perdono.\nAmen.\n<i>(Padre Antonio Rungi)</i>", "vangelo": "In quel tempo, insegnando nel tempio, Ges\u00f9 diceva: \u00abCome mai gli scribi dicono che il Cristo \u00e8 figlio di Davide? Disse infatti Davide stesso, mosso dallo Spirito Santo: \u201cDisse il Signore al mio Signore: Siedi alla mia destra, finch\u00e9 io ponga i tuoi nemici sotto i tuoi piedi\u201d. Davide stesso lo chiama Signore: da dove risulta che \u00e8 suo figlio?\u00bb.\nE la folla numerosa lo ascoltava volentieri.", "medita": "Uno degli appellativi del Messia \u00e8 quello di essere figlio di Davide, una discendenza regale da leggere soprattutto come indicazione che la salvezza dell'umanit\u00e0 \u00e8 stata preparata nella storia per mezzo del popolo di Israele. La predicazione di Ges\u00f9, tuttavia, non si ferma alle disquisizioni teologiche nel tempio, ma raggiunge in ogni spazio, che sia una collina, una piazza, una barca sul lago, le folle di uomini e donne semplici che lo ascoltano volentieri. Tutti i segni che egli compie rimandano al suo essere figlio di Dio, dai miracoli alle sue frequentazioni, dalle sue parole ai suoi gesti, fino al segno pi\u00f9 grande, la sua morte\u2014che gi\u00e0 fa esclamare al centurione che veramente Ges\u00f9 era il figlio di Dio\u2014e la sua resurrezione.", "riflettere": "Quale \u00e8 la nostra obiezione principale nel riconoscere Ges\u00f9 come figlio di Dio?", "preghfin": "Signore Ges\u00f9 Cristo,\nFiglio del Dio vivo,\nche per volont\u00e0 del Padre\ne con l'opera dello Spirito Santo\nmorendo hai dato la vita al mondo,\nliberami da ogni colpa e da ogni male,\nfa' che sia sempre fedele\nalla Tua legge\ne non sia mai separato da Te.\nAmen."}