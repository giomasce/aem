{"day": 15, "month": 6, "year": 2020, "weekday": 1, "date_str": "luned\u00ec 15 giugno 2020", "quotes": "1Re 21,1b-16; Sal 5", "quote_vangelo": "secondo Matteo (5,38-42)", "curatore": "Claudia Lamberti e Gabriele Bolognini", "prevangelo": "", "indications": "Salterio: terza settimana", "preghiniz": "O Signore, fa' di me uno strumento della tua pace:\ndove \u00e8 odio, fa' ch'io porti amore,\ndove \u00e8 offesa, ch'io porti il perdono,\ndove \u00e8 discordia, ch'io porti la fede,\ndove \u00e8 l'errore, ch'io porti la Verit\u00e0,\ndove \u00e8 la disperazione, ch'io porti la speranza.\nDove \u00e8 tristezza, ch'io porti la gioia,\ndove sono le tenebre, ch'io porti la luce.\nO Maestro, fa' che io non cerchi tanto\ndi essere compreso, quanto di comprendere,\ndi essere amato, quanto di amare.\nPoich\u00e9 \u00e8 dando che si riceve;\nperdonando che si \u00e8 perdonati;\nmorendo che si risuscita a Vita Eterna.\nAmen.", "vangelo": "In quel tempo, Ges\u00f9 disse ai suoi discepoli: \u00abAvete inteso che fu detto: \u201cOcchio per occhio\u201d e \u201cdente per dente\u201d. Ma io vi dico di non opporvi al malvagio; anzi, se uno ti d\u00e0 uno schiaffo sulla guancia destra, tu p\u00f3rgigli anche l'altra, e a chi vuole portarti in tribunale e toglierti la tunica, tu lascia anche il mantello.\nE se uno ti costringer\u00e0 ad accompagnarlo per un miglio, tu con lui fanne due.\nDa' a chi ti chiede, e a chi desidera da te un prestito non voltare le spalle\u00bb.", "medita": "Ges\u00f9 insegna il superamento della legge del taglione, perch\u00e9 vuole interrompere la serie di vendette, rappresaglie e rivalse che ci\u00f2 pu\u00f2 comportare. Il discepolo non deve replicare immediatamente e ribattere colpo su colpo. Il male non viene vinto infatti da altro male, ma dall'essere subito senza perpetrarlo, costituendo cos\u00ec un paradosso agli occhi umani. Tutto ci\u00f2 non vuol dire accogliere il comportamento e le idee del malvagio, ma spezzare il cerchio mortale che egli innesca. Il discepolo affronta la difficolt\u00e0 che questa scelta comporta, avendo compreso che solo sulla croce il male \u00e8 veramente e realmente vinto dall'amore sofferente.", "riflettere": "Quali sono le mie reazioni ai torti che subisco?", "preghfin": "Padre, niente \u00e8 tanto difficile quanto offrire un vero perdono,\nsoprattutto a quelli che ci sono vicini e ci hanno davvero fatto soffrire.\nConcedimi la grazia del perdono,\nla forza di riconciliarmi con quelli che sono sotto il mio tetto;\ncon quelli che sono lontani: con il coniuge che \u00e8 andato via,\ncon il figlio che ha tagliato i ponti.\nFammi amare anche i miei nemici.\nNon permettere che il sole tramonti su un rancore o una collera.\nDammi la grazia del primo passo, e io assomiglier\u00f2 a te.\nAmen.\n<i>(Godfried Danneels)</i>"}