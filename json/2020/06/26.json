{"date": "2020/06/26", "date_str": "venerd\u00ec 26 giugno 2020", "quotes": "2Re 25,1-12; Sal 136", "author": "Claudia Lamberti e Gabriele Bolognini", "pregospel": "", "indications": "", "preghiniz": "Ges\u00f9, operatore di miracoli,\ntu che sei morto sulla croce per i miei peccati,\nche hai dato l'udito ai sordi e la parola a chi ne era privo,\ntu che hai donato la vista agli accecati\nhai fatto camminare i paralitici\ne tu che hai gi\u00e0 resuscitato i morti;\nalza la mia fede, alza la mia speranza, nutri la mia fede,\nlascia che lo Spirito Santo si prenda cura di me,\nin modo che non mi indebolisca\ndi fronte ai problemi della vita.\nCaro Ges\u00f9, la tua grazia \u00e8 la mia forza.\nEsaltato sia sempre il tuo nome\ne il tuo amore annunciato ovunque,\nglorificata e benedetta sia la tua presenza\nin mezzo a noi.\nGrazie per l'ascolto, Signore.\nAttraverso questa preghiera,\nti affido tutti i miei problemi.\nE mi fider\u00f2, perch\u00e9 so che stai agendo per me\ne trasformando la mia vita. Amen.", "vangelo": "Quando Ges\u00f9 scese dal monte, molta folla lo segu\u00ec. Ed ecco, si avvicin\u00f2 un lebbroso, si prostr\u00f2 davanti a lui e disse: \u00abSignore, se vuoi, puoi purificarmi\u00bb.\nTese la mano e lo tocc\u00f2 dicendo: \u00abLo voglio: sii purificato!\u00bb. E subito la sua lebbra fu guarita.\nPoi Ges\u00f9 gli disse: \u00abGu\u00e0rdati bene dal dirlo a qualcuno; va' invece a mostrarti al sacerdote e presenta l'offerta prescritta da Mos\u00e8 come testimonianza per loro\u00bb.", "medita": "Il breve episodio evangelico di oggi mostra un personaggio reietto dalla societ\u00e0, che considerava la sua malattia come probabile frutto del peccato, e il Salvatore, da lui pienamente riconosciuto e invocato. La fiducia, anzi la fede del lebbroso \u00e8 totale e la risposta di Ges\u00f9 \u00e8 pienamente accondiscendente alla sua richiesta. La preghiera fatta con vera fede trova l'orecchio attento di Ges\u00f9. Invece di festeggiare subito pubblicamente la sua guarigione, l'ex malato viene inviato da Ges\u00f9 a un sacerdote per l'offerta rituale e la riammissione in comunit\u00e0. La signoria di Dio sul male si mostra senza frastuono, ma chiaramente. Ges\u00f9 chiede al lebbroso di tacere perch\u00e9 la sua missione messianica sia rivelata in seguito, specialmente nella Passione, ma come leggiamo nei racconti dei vangeli sinottici il lebbroso non riesce a tacere la grande opera di Dio in lui.", "riflettere": "Siamo capaci di chiedere al Signore un rinnovamento della nostra vita o pensiamo che tutto dipenda solo da noi?", "preghfin": "Ges\u00f9,\nti prego affinch\u00e9 ogni persona\na cui voglio bene\ne che mi \u00e8 vicina\nviva ogni giorno nella Tua misericordia\ne sia abbracciata dal Tuo immenso amore,\nche apre i cuori verso Te\ne protegge da ogni male.\nAmen."}