{"day": 13, "month": 6, "year": 2020, "weekday": 6, "date_str": "sabato 13 giugno 2020", "quotes": "1Re 19,19-21; Sal 15", "curatore": "Claudia Lamberti e Gabriele Bolognini", "prevangelo": "", "indications": "Sant'Antonio da Padova", "preghiniz": "Ricordati, o Signore,\ndella tua perenne misericordia\ne per intercessione di Sant'Antonio nostro protettore\ndegnati di aiutarci e consolarci.\nBenedici le nostre famiglie e il nostro lavoro;\nvieni in soccorso alla nostra debolezza\ntenendo lontane le malattie e i pericoli dell'anima e del corpo;\nnell'ora del dolore e della prova\naiutaci a rimanere forti nella fede e nel tuo amore.\nEsaudisci, o Dio, questa preghiera,\nTe la presentiamo con fiducia\nperch\u00e9 avvalorata dalle preghiere e dai meriti\ndel nostro caro Santo.\nAmen.", "vangelo": "In quel tempo, Ges\u00f9 disse ai suoi discepoli: \u00abAvete anche inteso che fu detto agli antichi: \u201cNon giurerai il falso, ma adempirai verso il Signore i tuoi giuramenti\u201d. Ma io vi dico: non giurate affatto, n\u00e9 per il cielo, perch\u00e9 \u00e8 il trono di Dio, n\u00e9 per la terra, perch\u00e9 \u00e8 lo sgabello dei suoi piedi, n\u00e9 per Gerusalemme, perch\u00e9 \u00e8 la citt\u00e0 del grande Re. Non giurare neppure per la tua testa, perch\u00e9 non hai il potere di rendere bianco o nero un solo capello. Sia invece il vostro parlare: \u201cS\u00ec, s\u00ec\u201d, \u201cNo, no\u201d; il di pi\u00f9 viene dal Maligno\u00bb.", "medita": "Ges\u00f9 esorta ed impone ai discepoli di \u201cnon giurare\u201d, ovvero di non invocare la testimonianza divina, ma di essere sinceri e parlare con assoluta lealt\u00e0, senza ricorrere a giri di parole che mimetizzino la verit\u00e0. In particolare, alla parola di Dio non vanno aggiunte o sottratte verit\u00e0 e rivelazioni ad opera del singolo discepolo, strane interpretazioni vengono infatti dal Maligno.", "riflettere": "Sono una persona sincera? Cerco a volte di confondere le idee per non schierarmi o rivelare la mia posizione?", "preghfin": "Signore Ges\u00f9 Cristo,\nti preghiamo di donarci l'amore a te e al prossimo,\ndi farci figli della luce,\ndi difenderci dalle cadute del peccato\ne dalle tentazioni del maligno,\nperch\u00e9 possiamo meritare\ndi ascendere alla luce gloriosa del tuo volto.\nCon il tuo aiuto,\ntu che sei benedetto e glorioso.\nnei secoli dei secoli.\nAmen.\n<i>(Sant'Antonio)</i>"}