{"day": 22, "month": 6, "year": 2020, "weekday": 1, "date_str": "luned\u00ec 22 giugno 2020", "quotes": "2Re 17,5-8.13-15a.18; Sal 59", "quote_vangelo": "secondo Matteo (7,1-5)", "curatore": "Claudia Lamberti e Gabriele Bolognini", "prevangelo": "", "indications": "", "preghiniz": "Padre, insegnami a vedere la trave\nche mi copre gli occhi,\nquella che non mi lascia riconoscere\nle mie miserie e i miei errori.\nToglimi la trave che mi trasforma\nin giudice dei miei fratelli,\nquella che me li fa criticare,\nche me li fa condannare per via della mia superbia.\nQuella che mi fa solo parlar male di loro.\nToglimi la trave dagli occhi,\nquella che trasforma la mia lingua\nin uno strumento di guerra,\ndistruggendo e pregiudicando i miei fratelli.\nToglimi la trave che non permette\nche esca da me il dono\ndel perdono e della misericordia.\nToglimi, Signore, la trave dall'occhio\nperch\u00e9 smetta di vedere la pagliuzza\nnell'occhio del fratello,\ne donami la grazia di vederlo,\ndi guardarlo con la stessa misericordia\ncon cui tu mi guardi e mi perdoni. Amen.\n<i>(Oleada Joven)</i>", "vangelo": "In quel tempo, Ges\u00f9 disse ai suoi discepoli: \u00abNon giudicate, per non essere giudicati; perch\u00e9 con il giudizio con il quale giudicate sarete giudicati voi e con la misura con la quale misurate sar\u00e0 misurato a voi.\nPerch\u00e9 guardi la pagliuzza che \u00e8 nell'occhio del tuo fratello, e non ti accorgi della trave che \u00e8 nel tuo occhio? O come dirai al tuo fratello: \u201cLascia che tolga la pagliuzza dal tuo occhio\u201d, mentre nel tuo occhio c'\u00e8 la trave? Ipocrita! Togli prima la trave dal tuo occhio e allora ci vedrai bene per togliere la pagliuzza dall'occhio del tuo fratello\u00bb.", "medita": "Il cristiano, nella vita quotidiana, pu\u00f2 essere chiamato a riprendere un fratello o una sorella nella fede; camminare insieme comporta l'aiutarsi a vicenda, fino a correggersi.\nGes\u00f9, per\u00f2, sottolinea che la correzione non \u00e8 una denuncia delle debolezze altrui volta all'umiliazione, non deve esprimersi come un giudizio ed una condanna. Altrimenti, la correzione, anzich\u00e9 causare conversione, produce divisione e ostilit\u00e0.\nIl peccato altrui non deve impedirci di avere uno sguardo autentico su noi stessi, non pu\u00f2 farci scusare o considerare meno le nostre colpe. Si tratta di non sentirsi superiori al fratello, di riconoscersi peccatori e correggere con umilt\u00e0 gli altri, sostenendoli nel cammino verso Dio.", "riflettere": "Assumo mai il ruolo di giudice? Come mi comporto nei confronti dei difetti altrui?", "preghfin": "Donami, Signore,\ndi sapere quello che dovrei sapere,\ndi amare quello che dovrei amare,\ndi lodare ci\u00f2 che Ti \u00e8 pi\u00f9 gradito,\ndi valorizzare ci\u00f2 che \u00e8 prezioso ai Tuoi occhi,\ndi odiare ci\u00f2 che Ti offende.\nFa' che non giudichi in base a ci\u00f2 che vedono i miei occhi\ne secondo ci\u00f2 che dicono uomini ignoranti,\nma che possa discernere con vero giudizio\ntra le cose visibili e spirituali,\ne soprattutto che possa chiedermi sempre\nci\u00f2 che \u00e8 pi\u00f9 gradito alla Tua volont\u00e0.\nAmen.\n<i>(Tommaso da Kempis)</i>"}