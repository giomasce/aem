{"day": 25, "month": 11, "year": 2020, "weekday": 3, "date_str": "mercoled\u00ec 25 novembre 2020", "quotes": "Ap 15,1-4; Sal 97", "quote_vangelo": "secondo Luca (21,12-19)", "curatore": "Cristina Martinelli, Chiara Martinelli", "prevangelo": "", "indications": "", "preghiniz": "Benedico il Signore che mi consiglia\nanche di notte, istruisce il mio profondo;\ndavanti a me tengo sempre il Signore,\ncon lui alla mia destra non potr\u00f2 vacillare.\nGioisce il mio cuore e il mio intimo esulta,\nanche la mia carne riposa nella speranza:\nnon abbandonerai la mia vita negli inferi,\nnon lascerai vedere al tuo amico la fossa.\nMi farai conoscere il sentiero della vita,\nmi sazierai di gioia davanti al tuo volto:\ndolcezza senza fine alla tua destra!", "vangelo": "In quel tempo, Ges\u00f9 disse ai suoi discepoli: \u00abMetteranno le mani su di voi e vi perseguiteranno, consegnandovi alle sinagoghe e alle prigioni, trascinandovi davanti a re e governatori, a causa del mio nome. Avrete allora occasione di dare testimonianza.\nMettetevi dunque in mente di non preparare prima la vostra difesa; io vi dar\u00f2 parola e sapienza, cosicch\u00e9 tutti i vostri avversari non potranno resistere n\u00e9 controbattere.\nSarete traditi perfino dai genitori, dai fratelli, dai parenti e dagli amici, e uccideranno alcuni di voi; sarete odiati da tutti a causa del mio nome. Ma nemmeno un capello del vostro capo andr\u00e0 perduto.\nCon la vostra perseveranza salverete la vostra vita\u00bb.", "medita": "Il brano di oggi \u00e8 strettamente associato a quello di ieri, e prosegue il messaggio di Ges\u00f9 sugli eventi finali che sconvolgono il mondo. Oltre agli eventi catastrofici, che comprendono la caduta di Gerusalemme e coinvolgono tutta la comunit\u00e0, Ges\u00f9 indica ai suoi discepoli, e quindi a noi, le violente persecuzioni, i segni che colpiscono le singole persone, coloro che scelgono di seguire la sua buona notizia. Il cammino del Vangelo \u00e8 minato da ogni sorta di ostacolo: persecuzioni fisiche, verbali, invidie, insulti, calunnie. Questi ostacoli sono presenti nella vita quotidiana di ogni cristiano fino a situazioni estreme di condanne, prigionie, uccisioni, da parte dei potenti di questo mondo; perch\u00e9 il messaggio del Vangelo di Ges\u00f9 \u00e8 profondamente rivoluzionario, e rende l'uomo che lo segue profondamente libero. L'umano sentimento di paura che proviamo di fronte ad una minaccia, ad un pericolo, pu\u00f2 diventare terrore e inibirci completamente nel compiere il bene, pu\u00f2 gettarci in uno stato di confusione, smarrimento, fino a farci perdere la fede nel Dio-amore perch\u00e9 non riusciamo pi\u00f9 a vedere l'Amore. Ma ecco che Ges\u00f9 ancora una volta ci mostra la strada: \u201cMettetevi dunque in mente di non preparare prima la vostra difesa; io vi dar\u00f2 parola e sapienza cosicch\u00e9 tutti i vostri avversari non potranno resistere n\u00e9 controbattere\u201d. Riconoscere che da soli non possiamo salvarci, accettare che non possiamo capire tutto, rimetterci umilmente nelle sue mani e confidare nel fatto che Ges\u00f9 mander\u00e0 il suo Spirito a preservare la nostra vita per quanto l'apparenza sembri dimostrare il contrario. Confidare nel Signore con perseveranza \u00e8 la virt\u00f9 cristiana per eccellenza, che deve abbracciare l'intera vita del discepolo di Ges\u00f9, continuando a vivere nell'amore \u201cfino alla fine\u201d come ci ha mostrato Ges\u00f9 stesso. Ecco che questa pagina evangelica non parla della fine del mondo ma del qui ed ora: \u00e8 la nostra vita quotidiana il tempo difficile della perseveranza.", "preghfin": "Noi ti preghiamo per i tuoi martiri oggi,\nessi testimoniano la tua parola fino a dare la vita:\nquesto seme caduto a terra porti molto frutto.\nNoi ti preghiamo per i missionari dell'evangelo,\nessi portano la tua parola tra le genti:\nla loro speranza sia pi\u00f9 forte delle avversit\u00e0.\nNoi ti preghiamo per gli uomini e le donne di silenzio,\nessi meditano e contemplano la tua parola:\nla loro preghiera sia comunione con tutte le creature.\nNoi ti preghiamo per tutti i credenti in te,\nessi tentano di vivere l'evangelo:\nil loro comportamento in mezzo agli altri sia buono e bello."}