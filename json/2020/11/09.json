{"day": 9, "month": 11, "year": 2020, "weekday": 1, "date_str": "luned\u00ec 9 novembre 2020", "quotes": "Ez 47,1-2.8-9.12 <i>opp</i> 1Cor 3,9c-11.16-17; Sal 45", "quote_vangelo": "secondo Giovanni (2,13-22)", "curatore": "Cristina Martinelli, Chiara Martinelli", "prevangelo": "", "indications": "Dedicazione della Basilica Lateranense", "preghiniz": "Dio \u00e8 per noi rifugio e fortezza,\naiuto infallibile si \u00e8 mostrato nelle angosce.\nPerci\u00f2 non temiamo se trema la terra,\nse vacillano i monti nel fondo del mare.\nUn fiume e i suoi canali rallegrano la citt\u00e0 di Dio,\nla pi\u00f9 santa delle dimore dell'Altissimo.\nDio \u00e8 in mezzo a essa: non potr\u00e0 vacillare.\nDio la soccorre allo spuntare dell'alba.\nIl Signore degli eserciti \u00e8 con noi,\nnostro baluardo \u00e8 il Dio di Giacobbe.\nVenite, vedete le opere del Signore,\negli ha fatto cose tremende sulla terra.\n<i>(Salmo 45)</i>", "vangelo": "Si avvicinava la Pasqua dei Giudei e Ges\u00f9 sal\u00ec a Gerusalemme.  Trov\u00f2 nel tempio gente che vendeva buoi, pecore e colombe e, l\u00e0 seduti, i cambiamonete.  Allora fece una frusta di cordicelle e scacci\u00f2 tutti fuori del tempio, con le pecore e i buoi; gett\u00f2 a terra il denaro dei cambiamonete e ne rovesci\u00f2 i banchi, e ai venditori di colombe disse: \u00abPortate via di qui queste cose e non fate della casa del Padre mio un mercato!\u00bb.\nI suoi discepoli si ricordarono che sta scritto: \u00abLo zelo per la tua casa mi divorer\u00e0\u00bb.\nAllora i Giudei presero la parola e gli dissero: \u00abQuale segno ci mostri per fare queste cose?\u00bb. Rispose loro Ges\u00f9: \u00abDistruggete questo tempio e in tre giorni lo far\u00f2 risorgere\u00bb. Gli dissero allora i Giudei: \u00abQuesto tempio \u00e8 stato costruito in quarantasei anni e tu in tre giorni lo farai risorgere?\u00bb. Ma egli parlava del tempio del suo corpo.\nQuando poi fu risuscitato dai morti, i suoi discepoli si ricordarono che aveva detto questo, e credettero alla Scrittura e alla parola detta da Ges\u00f9.", "medita": "Ges\u00f9 non accetta che si faccia mercimonio della casa del Padre e non esita a scacciare con foga i venditori che mercanteggiano davanti al tempio e lo profanano: da luogo di culto a Dio, il tempio \u00e8 diventato luogo di commercio, sede di traffici economici, mercato in cui regna l'idolo denaro. La veemenza dell'azione di Ges\u00f9 probabilmente sorprende anche gli apostoli, che lo conoscono come uomo mite e benevolo, mentre in questa occasione reagisce con impeto. Le persone presenti non capiscono con quale autorit\u00e0 faccia questo e gliene chiedono conto. Ecco che Ges\u00f9 annuncia la profezia della sua Resurrezione, che tuttavia resta incompresa per la maggior parte dei presenti. <i>\u00abDistruggete questo tempio e in tre giorni lo far\u00f2 risorgere\u00bb</i>. I discepoli stessi capiranno a pieno queste parole solo alla luce della Resurrezione, e allora crederanno.\nIl corpo di Ges\u00f9 \u00e8 il vero tempio, luogo di incontro tra Dio e gli uomini. Noi stessi, in quanto redenti nella Pasqua del Signore e nell'Eucarestia, diventiamo tempio di Dio, in cui il Signore si incontra con noi e con i nostri fratelli. Affinch\u00e9 ci\u00f2 avvenga, per\u00f2, \u00e8 necessario che questo tempio sia liberato da tutti gli idoli che ci allontanano da Lui. Ogni atteggiamento di cupidigia, gelosia, invidia, odio, ostacola la costruzione del tempio di Dio nella nostra vita. Per questo, abbiamo bisogno che Ges\u00f9, con la sua misericordia e il suo amore, \u201cfaccia pulizia\u201d nel nostro cuore e ci riporti alla purezza del rapporto con Lui.", "riflettere": "Facciamo della nostra vita un segno dell'amore di Dio per i nostri fratelli, specialmente i pi\u00f9 deboli e i pi\u00f9 poveri? Siamo capaci di costruire a Dio un tempio nella nostra vita e di essere tramite per i nostri fratelli dell'incontro con il Signore?", "preghfin": "Signore Ges\u00f9,\nche hai creato con amore, sei nato con amore,\nhai servito con amore, hai operato con amore,\nsei stato onorato con amore, hai sofferto con amore,\nsei morto con amore, sei risorto con amore,\nio ti ringrazio per il tuo amore per me\ne per tutto il mondo, e ogni giorno ti chiedo:\ninsegna anche a me ad amare!\n<i>(Madre Teresa)</i>"}