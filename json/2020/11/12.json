{"day": 12, "month": 11, "year": 2020, "weekday": 4, "date_str": "gioved\u00ec 12 novembre 2020", "quotes": "Fm 1,7-20; Sal 145", "quote_vangelo": "secondo Luca (17,20-25)", "curatore": "Cristina Martinelli, Chiara Martinelli", "prevangelo": "", "indications": "San Giosafat", "preghiniz": "Confida nel Signore e fa' il bene:\nabiterai la terra e vi pascolerai con sicurezza.\nCerca la gioia nel Signore:\nesaudir\u00e0 i desideri del tuo cuore.\nIl Signore conosce i giorni degli uomini integri:\nla loro eredit\u00e0 durer\u00e0 per sempre.\nIl Signore rende sicuri i passi dell'uomo\ne si compiace della sua via.\nSta' lontano dal male e fa' il bene\ne avrai sempre una casa.\nI giusti avranno in eredit\u00e0 la terra\ne vi abiteranno per sempre.\n<i>(Salmo 145)</i>", "vangelo": "In quel tempo, i farisei domandarono a Ges\u00f9: \u00abQuando verr\u00e0 il regno di Dio?\u00bb. Egli rispose loro: \u00abIl regno di Dio non viene in modo da attirare l'attenzione, e nessuno dir\u00e0: \u201cEccolo qui\u201d, oppure: \u201cEccolo l\u00e0\u201d. Perch\u00e9, ecco, il regno di Dio \u00e8 in mezzo a voi!\u00bb.\nDisse poi ai discepoli: \u00abVerranno giorni in cui desidererete vedere anche uno solo dei giorni del Figlio dell'uomo, ma non lo vedrete. Vi diranno: \u201cEccolo l\u00e0\u201d, oppure: \u201cEccolo qui\u201d; non andateci, non seguiteli. Perch\u00e9 come la folgore, guizzando, brilla da un capo all'altro del cielo, cos\u00ec sar\u00e0 il Figlio dell'uomo nel suo giorno. Ma prima \u00e8 necessario che egli soffra molto e venga rifiutato da questa generazione\u00bb.", "medita": "Il Regno di Dio non si manifesta con fragore, ma con umilt\u00e0. Esso \u00e8 gi\u00e0 in mezzo a noi come dono del Signore nella santit\u00e0 della vita di tutti giorni; cresce nella quotidianit\u00e0 delle persone che amano, che si sacrificano per un bene maggiore, che rinunciano a qualcosa di loro per condividerlo con i fratelli, che sono attenti agli altri. La linfa che nutre il Regno di Dio qui e ora \u00e8 lo Spirito Santo che ci \u00e8 stato donato nei sacramenti e che opera con discrezione. Dipende da noi lasciarlo agire, fargli spazio nel nostro cuore e nella nostra vita e permettere che possa far germogliare quei semi di vita che ci sono stati donati.\nNon chiediamoci quando verr\u00e0 il Regno di Dio, ma chiediamoci come lo accogliamo giorno per giorno, perch\u00e9 il Regno di Dio \u00e8 alla nostra portata.", "riflettere": "Talvolta siamo portati a pensare alla santit\u00e0 come a qualcosa di estremamente difficile, riservata a pochi eletti chiamati dal Signore in modo speciale, che fanno scelte di vita radicali. Non lasciamoci intimorire, la santit\u00e0 \u00e8 una via per tutti, la dobbiamo vivere nella nostra vita quotidiana, facendo bene e con amore le cose che siamo chiamati a fare. <i>\u201cVivere con amore e offrire la propria testimonianza nelle occupazioni di ogni giorno, l\u00ec dove ci troviamo\u201d</i> \u00e8 l'indicazione di Papa Francesco per vivere la santit\u00e0. Ognuno di noi \u00e8 speciale, perch\u00e9 ognuno \u00e8 amato dal Padre nella sua unicit\u00e0, di un amore gratuito che ci \u00e8 dato, senza che ce lo siamo meritati. Accogliamo l'amore di Dio e collaboriamo a fare crescere il suo Regno con la nostra vita: ne abbiamo tutte le potenzialit\u00e0!", "preghfin": "Dio grande e misericordioso,\nallontana ogni ostacolo nel nostro cammino verso di te,\nperch\u00e9, nella serenit\u00e0 del corpo e dello spirito,\npossiamo dedicarci liberamente al tuo servizio."}