{"day": 1, "month": 11, "year": 2020, "weekday": 7, "date_str": "domenica 1 novembre 2020", "quotes": "Ap 7,2-4.9-14; Sal 23; 1Gv 3,1-3", "quote_vangelo": "secondo Matteo (5,1-12a)", "curatore": "Cristina Martinelli, Chiara Martinelli", "prevangelo": "", "indications": "Solennit\u00e0 di tutti i Santi\nTempo ordinario", "preghiniz": "Il Signore \u00e8 il mio pastore:\nnon manco di nulla;\nsu pascoli erbosi mi fa riposare,\nad acque tranquille mi conduce.\nMi rinfranca, mi guida per il giusto cammino,\nper amore del suo nome.\n<i>(Salmo 23)</i>", "vangelo": "In quel tempo, vedendo le folle, Ges\u00f9 sal\u00ec sul monte: si pose a sedere e si avvicinarono a lui i suoi discepoli. Si mise a parlare e insegnava loro dicendo: \u00abBeati i poveri in spirito, perch\u00e9 di essi \u00e8 il regno dei cieli.  Beati quelli che sono nel pianto, perch\u00e9 saranno consolati.  Beati i miti, perch\u00e9 avranno in eredit\u00e0 la terra.  Beati quelli che hanno fame e sete della giustizia, perch\u00e9 saranno saziati. Beati i misericordiosi, perch\u00e9 troveranno misericordia.  Beati i puri di cuore, perch\u00e9 vedranno Dio.  Beati gli operatori di pace, perch\u00e9 saranno chiamati figli di Dio.  Beati i perseguitati per la giustizia, perch\u00e9 di essi \u00e8 il regno dei cieli.  Beati voi quando vi insulteranno, vi perseguiteranno e, mentendo, diranno ogni sorta di male contro di voi per causa mia. Rallegratevi ed esultate, perch\u00e9 grande \u00e8 la vostra ricompensa nei cieli\u00bb.", "medita": "Nel Discorso della Montagna, Ges\u00f9 manifesta la volont\u00e0 di Dio di condurre gli uomini alla felicit\u00e0. Questo messaggio era gi\u00e0 presente nella predicazione dei profeti: Dio \u00e8 vicino ai poveri e agli oppressi e li libera da quanti li maltrattano. Ma in questa sua predicazione Ges\u00f9 segue una strada particolare: comincia con il termine \u00abbeati\u00bb, cio\u00e8 felici; prosegue con l'indicazione della condizione per essere tali; e conclude facendo una promessa. Il motivo della beatitudine, cio\u00e8 della felicit\u00e0, non sta nella condizione richiesta\u2014per esempio, \u00abpoveri in spirito\u00bb, \u00abafflitti\u00bb, \u00abaffamati di giustizia\u00bb, \u00abperseguitati\u00bb\u2026\u2014ma nella successiva promessa, da accogliere con fede come dono di Dio. Si parte dalla condizione di disagio per aprirsi al dono di Dio e accedere al mondo nuovo, il \u00abregno\u00bb annunciato da Ges\u00f9. Non \u00e8 un meccanismo automatico, questo, ma un cammino di vita al seguito del Signore, per cui la realt\u00e0 di disagio e di afflizione viene vista in una prospettiva nuova e sperimentata secondo la conversione che si attua. Non si \u00e8 beati se non si \u00e8 convertiti, in grado di apprezzare e vivere i doni di Dio.\nMi soffermo sulla prima beatitudine: \u00abBeati i poveri in spirito, perch\u00e9 di essi \u00e8 il regno dei cieli\u00bb. Il povero in spirito \u00e8 colui che ha assunto i sentimenti e l'atteggiamento di quei poveri che nella loro condizione non si ribellano, ma sanno essere umili, docili, disponibili alla grazia di Dio. La felicit\u00e0 dei poveri in spirito ha una duplice dimensione: nei confronti dei beni e nei confronti di Dio. Riguardo ai beni materiali, questa povert\u00e0 in spirito \u00e8 sobriet\u00e0: non necessariamente rinuncia, ma capacit\u00e0 di gustare l'essenziale, di condivisione; capacit\u00e0 di rinnovare ogni giorno lo stupore per la bont\u00e0 delle cose, senza appesantirsi nell'opacit\u00e0 della consumazione vorace. Pi\u00f9 ho, pi\u00f9 voglio: questo uccide l'anima. Nei confronti di Dio \u00e8 lode e riconoscimento che il mondo \u00e8 benedizione e che alla sua origine sta l'amore creatore del Padre. Ma \u00e8 anche apertura a Lui: \u00e8 Lui, il Signore, Lui che ha voluto il mondo per tutti gli uomini e l'ha voluto perch\u00e9 gli uomini fossero felici. Il povero in spirito \u00e8 il cristiano che non fa affidamento su se stesso, sulle ricchezze materiali. L'umilt\u00e0, come la carit\u00e0, \u00e8 una virt\u00f9 essenziale per la convivenza nelle comunit\u00e0 cristiane. I poveri, in questo senso evangelico, appaiono come coloro che tengono desta la meta del Regno dei cieli, facendo intravedere che esso viene anticipato in germe nella comunit\u00e0 fraterna, che privilegia la condivisione al possesso. (Papa Francesco, dall'Angelus del 29 gennaio 2017)", "riflettere": "Cosa mi separa dalla felicit\u00e0 che Dio ha preparato per me?", "preghfin": "Come ti cerco, dunque, Signore?\nCercando te, Dio mio, io cerco la felicit\u00e0 della vita.\nTi cercher\u00f2 perch\u00e9 l'anima mia viva.\nIl mio corpo vive della mia anima e la mia anima vive di te.\n<i>(Sant'Agostino, </i>Confessioni<i>)</i>"}