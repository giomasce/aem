{"day": 13, "month": 11, "year": 2020, "weekday": 5, "date_str": "venerd\u00ec 13 novembre 2020", "quotes": "2Gv 1,1a.3-9; Sal 118", "quote_vangelo": "secondo Luca (17,26-37)", "curatore": "Cristina Martinelli, Chiara Martinelli", "prevangelo": "", "indications": "", "preghiniz": "Beato chi \u00e8 integro nella sua via\ne cammina nella legge del Signore.\nBeato chi custodisce i suoi insegnamenti\ne lo cerca con tutto il cuore.\nCon tutto il mio cuore ti cerco:\nnon lasciarmi deviare dai tuoi comandi.\nRipongo nel cuore la tua promessa\nper non peccare contro di te.\nSii benevolo con il tuo servo e avr\u00f2 vita,\nosserver\u00f2 la tua parola.\nAprimi gli occhi perch\u00e9 io consideri\nle meraviglie della tua legge.\n<i>(Salmo 118)</i>", "vangelo": "In quel tempo, Ges\u00f9 disse ai suoi discepoli: \u00abCome avvenne nei giorni di No\u00e8, cos\u00ec sar\u00e0 nei giorni del Figlio dell'uomo: mangiavano, bevevano, prendevano moglie, prendevano marito, fino al giorno in cui No\u00e8 entr\u00f2 nell'arca e venne il diluvio e li fece morire tutti.\nCome avvenne anche nei giorni di Lot: mangiavano, bevevano, compravano, vendevano, piantavano, costruivano; ma, nel giorno in cui Lot usc\u00ec da S\u00f2doma, piovve fuoco e zolfo dal cielo e li fece morire tutti. Cos\u00ec accadr\u00e0 nel giorno in cui il Figlio dell'uomo si manifester\u00e0.\nIn quel giorno, chi si trover\u00e0 sulla terrazza e avr\u00e0 lasciato le sue cose in casa, non scenda a prenderle; cos\u00ec, chi si trover\u00e0 nel campo, non torni indietro. Ricordatevi della moglie di Lot.\nChi cercher\u00e0 di salvare la propria vita, la perder\u00e0; ma chi la perder\u00e0, la manterr\u00e0 viva.\nIo vi dico: in quella notte, due si troveranno nello stesso letto: l'uno verr\u00e0 portato via e l'altro lasciato; due donne staranno a macinare nello stesso luogo: l'una verr\u00e0 portata via e l'altra lasciata\u00bb.\nAllora gli chiesero: \u00abDove, Signore?\u00bb. Ed egli disse loro: \u00abDove sar\u00e0 il cadavere, l\u00ec si raduneranno insieme anche gli avvoltoi\u00bb.", "medita": "Il Vangelo di oggi ci invita a riflettere sulla temporaneit\u00e0 della nostra vita terrena. Spesso la nostra vita quotidiana \u00e8 caratterizzata da consuetudini che nel susseguirsi dei giorni rischiano di farci abituare all'idea che la nostra vita sar\u00e0 sempre cos\u00ec. Viviamo la normalit\u00e0 della vita come se fosse la vita eterna. Le cose che possediamo ci danno sicurezza, contiamo su quello che abbiamo costruito e che abbiamo accumulato.\nGes\u00f9 per\u00f2 ci chiama a fermarci a riflettere, perch\u00e9 un giorno la nostra vita terrena avr\u00e0 fine.\nOgnuno di noi ha vissuto eventi che lo hanno toccato da vicino, nei quali ha sperimentato la precariet\u00e0 della vita terrena: un lutto improvviso, una malattia, un fenomeno naturale. In questi momenti ci fermiamo, viviamo la nostra sofferenza, ci poniamo delle domande, cerchiamo spiegazioni ma poi, il pi\u00f9 delle volte, tutto riprende come prima. Ges\u00f9 ci chiama alla consapevolezza; fermarci a pensare che un giorno la nostra vita avr\u00e0 fine ci d\u00e0 un slancio per riscoprire il valore delle cose quotidiane: un bacio, un abbraccio, un parola buona assumono un valore diverso se vissute con questa consapevolezza, cos\u00ec come il tempo che abbiamo a disposizione. Vivere a pieno il presente per essere pronti a lasciare questa vita nel momento in cui saremo chiamati.\nIn questa prospettiva di temporaneit\u00e0 della vita terrena anche l'odio, il rancore, l'offesa assumono un altro valore: Il regno di Dio comincia qui, adesso, e la sua costruzione dipende anche da noi. Quando sar\u00e0 il nostro momento, non potremo voltarci indietro e chiedere di aspettare perch\u00e9 non siamo pronti o dobbiamo sistemare alcune cose: il nostro tempo terreno sar\u00e0 finito, ma ci porter\u00e0 all'incontro con Dio misericordioso.", "riflettere": "<i>\u201cChi cercher\u00e0 di salvare la propria vita, la perder\u00e0; ma chi la perder\u00e0, la manterr\u00e0 viva\u201d.</i> Quante volte il nostro attaccamento alla vita \u00e8 dovuto all'attaccamento alle cose terrene\u2026 Saper dare il giusto valore alle cose terrene e sapercene anche staccare per dare spazio alla vita dello spirito \u00e8 ci\u00f2 che ci permetter\u00e0 di guadagnare la vita vera. Non viviamo la vita terrena come qualcosa che \u00e8 in nostro possesso, ma viviamola come un dono che abbiamo ricevuto e che a nostra volta doniamo, aprendoci agli altri e condividendo. Non abbiamo paura di donare: la vita donata moltiplica la vita stessa.", "preghfin": "Il vivente, il vivente ti rende grazie\ncome io in questo giorno.\nIl padre insegner\u00e0 ai suoi figli\na conoscere la tua fedelt\u00e0.\nSignore, vieni a salvarmi\ne noi canteremo con le nostre cetre.\nCanteremo alla presenza del Signore\ntutti i giorni della nostra vita.\n<i>(Isaia 38, 19--20)</i>"}