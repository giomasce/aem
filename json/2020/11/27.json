{"day": 27, "month": 11, "year": 2020, "weekday": 5, "date_str": "venerd\u00ec 27 novembre 2020", "quotes": "Ap 20,1-4.11-21,2; Sal 83", "quote_vangelo": "secondo Luca (21,29-33)", "curatore": "Cristina Martinelli, Chiara Martinelli", "prevangelo": "", "indications": "", "preghiniz": "\u00c8 bello rendere grazie al Signore,\ncantare il tuo Nome, o Altissimo,\nannunciare al mattino il tuo amore\ndurante le notti la tua fedelt\u00e0,\nsulla lira a dieci corde e sull'arpa\ncon melodie e arie di cetra.\nTu mi rallegri, Signore, nel tuo agire,\nesulto per l'azione delle tue mani:\ncome sono grandi le tue opere, Signore,\ne quanto sono profondi i tuoi pensieri!\nL'uomo ottuso non pu\u00f2 conoscerli,\nl'insensato \u00e8 incapace di penetrarli.", "vangelo": "In quel tempo, Ges\u00f9 disse ai suoi discepoli una parabola: \u00abOsservate la pianta di fico e tutti gli alberi: quando gi\u00e0 germogliano, capite voi stessi, guardandoli, che ormai l'estate \u00e8 vicina. Cos\u00ec anche voi: quando vedrete accadere queste cose, sappiate che il regno di Dio \u00e8 vicino.\nIn verit\u00e0 io vi dico: non passer\u00e0 questa generazione prima che tutto avvenga. Il cielo e la terra passeranno, ma le mie parole non passeranno\u00bb.", "medita": "Nel brano odierno Ges\u00f9 conclude il suo discorso apocalittico mostrandoci la via da percorrere nell'attesa del giorno della sua venuta: vivere l'attesa con vigilanza, con attenzione, osservando la realt\u00e0 nella quale si \u00e8 immersi e abitare concretamente la vita del nostro tempo. Come riconosciamo nella natura i segni delle stagioni che vengono, leggendo con l'attenzione amorevole del contadino ogni cambiamento delle piante, lo spuntare delle gemme sui rami, cos\u00ec dobbiamo imparare a leggere in profondit\u00e0 gli eventi del nostro tempo e la realt\u00e0 dei nostri luoghi per comprendere dove Dio si rivela e come si avvicina il Regno dei cieli nella nostra vita, nella nostra storia, come ci opponiamo alla sua venuta e quindi come possiamo rialzare la testa per camminare incontro a lui. \u201cAmen, io vi dico\u201d \u00e8 come un sigillo di autenticit\u00e0 che Ges\u00f9 utilizza sulle parole che ha appena pronunciato, cos\u00ec che non ci siano dubbi sulla sua promessa. La venuta di Cristo si realizza nella nostra vita, in questa generazione. E come la sua venuta si \u00e8 rivelata sulla croce prima che passasse la generazione degli apostoli, cos\u00ec la sua venuta nella nostra vita si rivela gi\u00e0 adesso. Come possiamo dunque attendere questa venuta? Con la veglia e con la preghiera, con l'ascolto della sua Parola nella natura, nei fratelli, nelle Scritture, perch\u00e9 se tutte le cose caduche passeranno, la sua Parola non passer\u00e0.", "preghfin": "Oggi ho incontrato una schiera di primule che chiacchieravano all'aria aperta\ne facevano delle loro chiacchiere una preghiera che saliva dritta al cielo.\nIl loro cuore era aperto alle piogge, alla siccit\u00e0 e persino allo sradicamento.\nNon scegliere tra ci\u00f2 che viene, era il loro modo impeccabile di essere sante.\nMi rigiravo nei miei pensieri quando mi sono comparse ai lati della strada,\noffrendo alla luce la culla colorata dei petali.\nIl vento ne faceva vibrare le forme,\nstampando su uno sfondo d'erba un testo degno di lode.\nTutti quelli che incontro mi fano pena.\nVedo un'ombra\u2014un dispiacere, un'assenza, una mancanza\u2014\nche attraversa i loro occhi anche quando ridono,\ncome una piccola lucertola che si infila fra due pietre, timorosa di essere intravista.\nEd io sono simile a loro. Il mio cuore batte nel buio.\nLa vita si rattrista perch\u00e9 pu\u00f2 attenderci solo di rado.\nCon noi \u00e8 come una madre disposta a donare il proprio cuore per sfamare i suoi figli\ne i suoi figli non vogliono assaggiare quest'alimento sublime e nemmeno sentirne parlare.\nLo splendore delle primule, per giungere sino a me,\naveva dovuto squarciare la notte che mi circonda il cuore.\n<i>(Christian Bobin)</i>"}