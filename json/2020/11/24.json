{"day": 24, "month": 11, "year": 2020, "weekday": 2, "date_str": "marted\u00ec 24 novembre 2020", "quotes": "Ap 14,14-19; Sal 95", "quote_vangelo": "secondo Luca (21,5-11)", "curatore": "Cristina Martinelli, Chiara Martinelli", "prevangelo": "", "indications": "Sant'Andrea Dung-Lac e compagni", "preghiniz": "Veglia su di me, o Dio,\nho fatto di te il mio rifugio.\nDico al Signore: \u00abSei tu il mio Signore,\nsenza te non c'\u00e8 bene per me,\ne nei santi luminosi sulla terra\nio trovo la mia gioia\u00bb.\nSempre pi\u00f9 numerosi sono gli idoli falsi,\ndietro ad essi accorrano gli altri,\nma io non far\u00f2 loro offerte di sangue,\nnon invocher\u00f2 con le mie labbra i loro nomi.\nSignore, sei tu la mia porzione, il mio calice,\nnelle tue mani \u00e8 la mia vita:\nla sorte che mi spetta \u00e8 deliziosa,\nl'eredit\u00e0 che ricevo \u00e8 magnifica.", "vangelo": "In quel tempo, mentre alcuni parlavano del tempio, che era ornato di belle pietre e di doni votivi, Ges\u00f9 disse: \u00abVerranno giorni nei quali, di quello che vedete, non sar\u00e0 lasciata pietra su pietra che non sar\u00e0 distrutta\u00bb.\nGli domandarono: \u00abMaestro, quando dunque accadranno queste cose e quale sar\u00e0 il segno, quando esse staranno per accadere?\u00bb. Rispose: \u00abBadate di non lasciarvi ingannare. Molti infatti verranno nel mio nome dicendo: \u201cSono io\u201d, e: \u201cIl tempo \u00e8 vicino\u201d. Non andate dietro a loro! Quando sentirete di guerre e di rivoluzioni, non vi terrorizzate, perch\u00e9 prima devono avvenire queste cose, ma non \u00e8 subito la fine\u00bb.\nPoi diceva loro: \u00abSi sollever\u00e0 nazione contro nazione e regno contro regno, e vi saranno in diversi luoghi terremoti, carestie e pestilenze; vi saranno anche fatti terrificanti e segni grandiosi dal cielo\u00bb.", "medita": "Questi capitoli finali del vangelo di Luca prima della passione ci permettono di meditare gli insegnamenti di Ges\u00f9 prima della fine. Siamo di fronte al tempio, che appare, allo sguardo ammirato degli apostoli, indistruttibile segno di bellezza e di potenza di Dio. Ges\u00f9 ancora una volta corregge il nostro sguardo con un'affermazione forte, che risuona come una bestemmia, tanto che sar\u00e0 uno dei capi di accusa contro di Lui al processo davanti al Sinedrio (Mt 26, 61). Egli non nega la bellezza del tempio n\u00e9 la sua grandiosit\u00e0, ma vuole aiutarci a discernere l'essenziale del suo messaggio. Nonostante il tempio sia la casa di Dio, esso non deve essere oggetto di fede n\u00e9 di garanzia. Al tempo di Ges\u00f9, infatti, il tempio di Gerusalemme era diventato destinatario di fede da parte di molti Giudei. Ges\u00f9, rifacendosi alle ammonizioni dei Profeti, punta il dito sul rischio di trasformare uno strumento per la comunione con Dio in un inciampo, un luogo idolatrico, una falsa garanzia di salvezza. Cos\u00ec annuncia la distruzione del tempio, per indicare ai discepoli la via del discernimento del suo messaggio essenziale. I discepoli reagiscono con sorpresa, lo coprono di domande: ancora non sono entrati nella pienezza del messaggio, ma si stanno incamminando nella via della verit\u00e0. Ges\u00f9 li accompagna per questa via; non risponde alle loro domande direttamente, ma li porta su un altro piano: \u00e8 necessario prepararsi per quel giorno, per non rimanere disorientati dagli eventi, dobbiamo imparare a leggere in profondit\u00e0 la realt\u00e0, a riconoscere il segno dei tempi perseguendo la strada mostrata dal Vangelo. \u201cGli ultimi tempi sono i tempi dell'allenamento al discernimento, a quell'esercizio attraverso il quale si pu\u00f2 giungere a vedere con chiarezza, distinguere ci\u00f2 che \u00e8 bene da ci\u00f2 che \u00e8 male, e si possono trovare le ragioni per la decisione, per la scelta della vita e il rigetto della morte\u201d (Enzo Bianchi). Ges\u00f9 ci mette in guarda innanzitutto da coloro che si arrogano il diritto di affermare \u201cIo sono\u201d, diritto di centralit\u00e0 che appartiene a Dio solo; si pongono sul piedistallo come idoli e le loro azioni non rimandano a Dio ma a loro stessi. L'uomo per sua natura cerca spesso un idolo in cui mettere fede, idolatrando persone e istituzioni umane di varia natura, trasformandole cos\u00ec da strumenti in scandalo, ovvero pietre d'inciampo. Ci mette inoltre in guardia dagli avvenimenti catastrofici, sempre presenti nella storia dei popoli e nella nostra vita, affinch\u00e9 non rimaniamo travolti da essi.", "preghfin": "Signore, nostro Padre,\nsenza il tuo ascolto non possiamo amarti,\ndalla preghiera impariamo l'amore perfetto.\nSignore, nostro Creatore,\nse giungiamo ad amarti con tutto il cuore,\nameremo anche tutte le creature.\nSignore, nostro Signore,\nsenza la preghiera, nostra linfa vitale,\nsiamo come alberi privi di terra.\nSignore, nostro Salvatore,\ndobbiamo morire ogni giorno per te e i fratelli:\nquesta morte \u00e8 vita per chi crede in te.\nSignore nostro, Dio uno e unico,\nsenza la preghiera non troviamo unit\u00e0:\ngrazie a essa si abbracciano il cielo e la terra."}