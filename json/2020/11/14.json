{"day": 14, "month": 11, "year": 2020, "weekday": 6, "date_str": "sabato 14 novembre 2020", "quotes": "3Gv 1,5-8; Sal 111", "quote_vangelo": "secondo Luca (18,1-8)", "curatore": "Cristina Martinelli, Chiara Martinelli", "prevangelo": "", "indications": "", "preghiniz": "Beato l'uomo che teme il Signore\ne nei suoi precetti trova grande gioia.\nPotente sulla terra sar\u00e0 la sua stirpe,\nla discendenza degli uomini retti sar\u00e0 benedetta.\nProsperit\u00e0 e ricchezza nella sua casa,\nla sua giustizia rimane per sempre.\nSpunta nelle tenebre, luce per gli uomini retti:\nmisericordioso, pietoso e giusto.\nFelice l'uomo pietoso che d\u00e0 in prestito,\namministra i suoi beni con giustizia.\nEgli non vaciller\u00e0 in eterno:\neterno sar\u00e0 il ricordo del giusto.\n<i>(Salmo 111)</i>", "vangelo": "In quel tempo, Ges\u00f9 diceva ai suoi discepoli una parabola sulla necessit\u00e0 di pregare sempre, senza stancarsi mai: \u00abIn una citt\u00e0 viveva un giudice, che non temeva Dio n\u00e9 aveva riguardo per alcuno. In quella citt\u00e0 c'era anche una vedova, che andava da lui e gli diceva: \u201cFammi giustizia contro il mio avversario\u201d.\nPer un po' di tempo egli non volle; ma poi disse tra s\u00e9: \u201cAnche se non temo Dio e non ho riguardo per alcuno, dato che questa vedova mi d\u00e0 tanto fastidio, le far\u00f2 giustizia perch\u00e9 non venga continuamente a importunarmi\u201d\u00bb.\nE il Signore soggiunse: \u00abAscoltate ci\u00f2 che dice il giudice disonesto. E Dio non far\u00e0 forse giustizia ai suoi eletti, che gridano giorno e notte verso di lui? Li far\u00e0 forse aspettare a lungo? Io vi dico che far\u00e0 loro giustizia prontamente. Ma il Figlio dell'uomo, quando verr\u00e0, trover\u00e0 la fede sulla terra?\u00bb.", "medita": "Nel Vangelo di oggi Ges\u00f9 esplicita in modo chiaro l'importanza della preghiera, come dialogo aperto con Dio, incessante, continuo, che diventa uno stile di vita. La fonte che d\u00e0 origine alla preghiera \u00e8 la fede. Fede e preghiera sono strettamente connesse: la preghiera nasce dalla fede e la fede \u00e8 conservata e rafforzata dalla preghiera. La fede salva. Molti passi del Vangelo narrano la potenza della fede: il lebbroso, la peccatrice, l'emorroissa hanno ricevuto la salvezza perch\u00e9 hanno avuto fede. Ognuno di loro, in modo diverso ma mosso da fede profonda, ha pregato e non \u00e8 rimasto inascoltato.\nGes\u00f9 ci garantisce che se il giudice disonesto rende giustizia alla vedova a causa della sua insistenza, tanto pi\u00f9 Dio Padre, che ama i suoi figli, far\u00e0 loro giustizia <i>prontamente</i>. Tuttavia i tempi e i modi di Dio sono diversi dai nostri e talvolta ci sembra che la nostra preghiera sia inefficace. \u00c8 proprio in questi momenti che la nostra preghiera dovrebbe essere pi\u00f9 forte, per impedire alla nostra fede di vacillare e modellare i nostri desideri secondo la volont\u00e0 di Dio che \u00e8 Amore misericordioso.\nLa domanda che pone Ges\u00f9 al termine del brano evangelico apre una questione profonda: il Figlio dell'uomo trover\u00e0 ancora fede sulla terra? La fede e la preghiera sono un binomio inscindibile, l'una alimenta l'altra; non dobbiamo stancarci di pregare per preservare e mantenere forte la nostra fede.\n<i>\u201cSe avrete fede pari a un granellino di senapa, potrete dire a questo monte: spostati da qui a l\u00e0, ed esso si sposter\u00e0, e niente vi sar\u00e0 impossibile\u201d</i> (Mt 17, 20). Se capissimo davvero il significato di queste parole saremmo consapevoli di quanto la salvezza \u00e8 vicina e alla nostra portata.", "riflettere": "Chiediamo al Signore una fede che si fa preghiera incessante, perseverante, come quella della vedova della parabola, una fede che si nutre del desiderio della sua venuta. E nella preghiera sperimentiamo la compassione di Dio, che come un Padre viene incontro ai suoi figli pieno di amore misericordioso. (Papa Francesco)", "preghfin": "Il frutto del silenzio \u00e8 la preghiera.\nIl frutto della preghiera \u00e8 la fede.\nIl frutto della fede \u00e8 l'amore.\nIl frutto dell'amore \u00e8 il servizio.\nIl frutto del servizio \u00e8 la pace.\n<i>(Madre Teresa)</i>"}