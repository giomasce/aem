{"day": 15, "month": 11, "year": 2020, "weekday": 7, "date_str": "domenica 15 novembre 2020", "quotes": "Prv 31,10-13.19-20.30-31; Sal 127; 1Ts 5,1-6", "quote_vangelo": "secondo Matteo (25,14-30)", "curatore": "Cristina Martinelli, Chiara Martinelli", "prevangelo": "", "indications": "Salterio: prima settimana", "preghiniz": "Beato l'uomo che teme il Signore\ne cammina nelle sue vie.\nVivrai del lavoro delle tue mani,\nsarai felice e godrai d'ogni bene.\nLa tua sposa come vite feconda\nnell'intimit\u00e0 della tua casa;\ni tuoi figli come virgulti d'ulivo\nintorno alla tua mensa.\n<i>(Salmo 127)</i>", "vangelo": "In quel tempo, Ges\u00f9 disse ai suoi discepoli questa parabola: \u00abAvverr\u00e0 infatti come a un uomo che, partendo per un viaggio, chiam\u00f2 i suoi servi e consegn\u00f2 loro i suoi beni. A uno diede cinque talenti, a un altro due, a un altro uno, secondo le capacit\u00e0 di ciascuno; poi part\u00ec.\nSubito colui che aveva ricevuto cinque talenti and\u00f2 a impiegarli, e ne guadagn\u00f2 altri cinque. Cos\u00ec anche quello che ne aveva ricevuti due, ne guadagn\u00f2 altri due. Colui invece che aveva ricevuto un solo talento, and\u00f2 a fare una buca nel terreno e vi nascose il denaro del suo padrone.\nDopo molto tempo il padrone di quei servi torn\u00f2 e volle regolare i conti con loro.\nSi present\u00f2 colui che aveva ricevuto cinque talenti e ne port\u00f2 altri cinque, dicendo: \u201cSignore, mi hai consegnato cinque talenti; ecco, ne ho guadagnati altri cinque\u201d. \u201cBene, servo buono e fedele \u2013 gli disse il suo padrone \u2013, sei stato fedele nel poco, ti dar\u00f2 potere su molto; prendi parte alla gioia del tuo padrone\u201d.\nSi present\u00f2 poi colui che aveva ricevuto due talenti e disse: \u201cSignore, mi hai consegnato due talenti; ecco, ne ho guadagnati altri due\u201d. \u201cBene, servo buono e fedele \u2013 gli disse il suo padrone \u2013, sei stato fedele nel poco, ti dar\u00f2 potere su molto; prendi parte alla gioia del tuo padrone\u201d.\nSi present\u00f2 infine anche colui che aveva ricevuto un solo talento e disse: \u201cSignore, so che sei un uomo duro, che mieti dove non hai seminato e raccogli dove non hai sparso. Ho avuto paura e sono andato a nascondere il tuo talento sotto terra: ecco ci\u00f2 che \u00e8 tuo\u201d.\nIl padrone gli rispose: \u201cServo malvagio e pigro, tu sapevi che mieto dove non ho seminato e raccolgo dove non ho sparso; avresti dovuto affidare il mio denaro ai banchieri e cos\u00ec, ritornando, avrei ritirato il mio con l'interesse. Toglietegli dunque il talento, e datelo a chi ha i dieci talenti. Perch\u00e9 a chiunque ha, verr\u00e0 dato e sar\u00e0 nell'abbondanza; ma a chi non ha, verr\u00e0 tolto anche quello che ha. E il servo inutile gettatelo fuori nelle tenebre; l\u00e0 sar\u00e0 pianto e stridore di denti\u201d\u00bb.", "medita": "Il padrone della parabola parte per un viaggio e consegna i suoi beni ai tre servi in misura proporzionata alle capacit\u00e0 di ciascuno. Affida loro dei talenti, che devono in qualche modo far fruttare. I tre servi rispondono con atteggiamenti diversi: mentre i primi due accolgono i doni ricevuti con entusiasmo e si attivano con impegno e creativit\u00e0 per farli fruttare fino a raddoppiarne il valore, il terzo ha un comportamento opposto: impietrito dalla paura, rimane immobile e passivo e preferisce nascondere il talento in una buca del terreno piuttosto che assumersi dei rischi per creare possibilit\u00e0 di guadagno. Nel servo prevale la paura del padrone, o meglio dell'idea che lui stesso si \u00e8 fatta di lui: un uomo severo, avido, che pretende la scrupolosa osservanza delle regole che ha imposto, e in base a questa giudica e punisce. Un simile atteggiamento lo porta a chiudersi in s\u00e9, a non rischiare e a preferire non fare nulla per far fruttare il bene. Se guardiamo bene, il servo non ha un comportamento scorretto o disonesto, perch\u00e9 non si appropria del talento affidatogli, ma lo restituisce tale e quale; ha piuttosto un comportamento limitato, sterile, che non risponde alla fiducia che il signore gli ha accordato.\nMa cosa sono questi talenti che vengono affidati secondo le capacit\u00e0 di ciascuno? Certamente qualcosa di prezioso, che potremmo identificare con i beni del Regno di Dio: amore, servizio, condivisione.\nChi li ha accolti e ne ha capito il valore, li ha messi a disposizione degli altri e gli sono ritornati moltiplicati: l'amore donato genera nuovo amore. Chi al contrario si \u00e8 chiuso in s\u00e9 stesso per paura o pigrizia, o perch\u00e9 si \u00e8 limitato a un amore asfittico e sterile, non ha generato altro bene. Il risultato \u00e8 che gli viene tolto anche quel singolo talento che non ha saputo coltivare.\nIn questa parabola \u00e8 messa in evidenza la relazione con Dio: una relazione aperta, gioiosa, che accoglie umilmente la fiducia che Dio manifesta ad ognuno di noi e che a sua volta ripone fiducia in Lui, d\u00e0 origine ad un'azione operosa e generosa di condivisione con gli altri che fa crescere il Regno di Dio. Al contrario, una relazione nella quale si rimane imbrigliati in una visione distorta di Dio \u00e8 una relazione arida, ristretta, che non porta frutto. Allontaniamo da noi l'immagine di un Dio severo, triste, che giudica in base a quanto abbiamo osservato le regole, e sostituiamola con l'immagine di un Dio misericordioso che \u00e8 gioia e amore gratuito.", "riflettere": "Quante volte la nostra comunit\u00e0 cristiana si dimostra tiepida, senza iniziativa, autoreferenziale, contenta di quello che fa, e si manifesta paurosa di fronte ai cambiamenti sociali che pongono nuove sfide e chiedono risposte diverse alle nuove problematiche?", "preghfin": "L'anima nostra attende il Signore,\negli \u00e8 nostro aiuto e nostro scudo.\nIn lui gioisce il nostro cuore\ne confidiamo nel suo santo nome.\n<i>(Salmo 32)</i>"}