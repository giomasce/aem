{"day": 19, "month": 11, "year": 2020, "weekday": 4, "date_str": "gioved\u00ec 19 novembre 2020", "quotes": "Ap 5,1-10; Sal 149", "quote_vangelo": "secondo Luca (19,41-44)", "curatore": "Cristina Martinelli, Chiara Martinelli", "prevangelo": "", "indications": "", "preghiniz": "Crea in me, o Dio, un cuore puro\nrinnova in me uno spirito saldo\nnon scacciarmi lontano dal tuo volto\nnon riprendere il tuo Spirito santo.\nRidonami la gioia d'essere salvato\nsostieni in me uno spirito risoluto\ninsegner\u00f2 agli smarriti le tue vie\ni peccatori ritorneranno a te, o Dio.\nNel tuo amore fa' grazia a Sion\nrialza le mura di Gerusalemme\nallora gradirai i sacrifici, l'olocausto, l'offerta\ne si offriranno vittime sul tuo altare.\n<i>(Salmo 51)</i>", "vangelo": "In quel tempo, Ges\u00f9, quando fu vicino a Gerusalemme, alla vista della citt\u00e0 pianse su di essa dicendo: \u00abSe avessi compreso anche tu, in questo giorno, quello che porta alla pace! Ma ora \u00e8 stato nascosto ai tuoi occhi.\nPer te verranno giorni in cui i tuoi nemici ti circonderanno di trincee, ti assedieranno e ti stringeranno da ogni parte; distruggeranno te e i tuoi figli dentro di te e non lasceranno in te pietra su pietra, perch\u00e9 non hai riconosciuto il tempo in cui sei stata visitata\u00bb.", "medita": "In questa pericope avviene l'incontro tra Ges\u00f9 e Gerusalemme. \u00c8 difficile per un non ebreo immaginarsi l'attaccamento di un ebreo a questa citt\u00e0, attaccamento viscerale alla Gerusalemme quale citt\u00e0 scelta da Dio per farvi risiedere la sua <i>shekinah</i>, la sua presenza permanente in mezzo al suo popolo. \u00c8 un legame essenziale, che ricorda il contratto nunziale tra lo sposo e la sposa. Ges\u00f9 aveva detto alla Samaritana: \u201cViene l'ora in cui n\u00e9 su questo monte, n\u00e9 a Gerusalemme, adorerete il Padre\u2026 Viene l'ora, ed \u00e8 questa, in cui i veri adoratori adoreranno il Padre in spirito e in verit\u00e0: cos\u00ec infatti il Padre vuole che siano quelli che lo adorano\u201d (Gv 4, 21--23). Ma Ges\u00f9, di fronte a Gerusalemme, ha un incontro sconvolgente; piange, non di gioia o di commozione, ma intona un lamento funebre: \u201cSe avessi conosciuto anche tu, in questo giorno, ci\u00f2 che porta la pace!\u201d. \u00c8 un pianto di dolore perch\u00e9 il suo popolo non ha compreso, e cos\u00ec il suo futuro \u00e8 un futuro di guerra, di distruzione, di morte. Il popolo di Gerusalemme lo ha appena acclamato il \u201cre che viene nel nome del Signore!\u201d, ma la sua accoglienza \u00e8 legata all'immagine che la folla ha di Ges\u00f9, un re politico, che lo liberer\u00e0 dalla dominazione romana. Ges\u00f9 piange su questo equivoco, che durer\u00e0 a lungo, e tutt'ora affascina molti cristiani che rincorrono la gloria, il riconoscimento, la vittoria, la forza, il potere. Ges\u00f9 piange su ciascuno di noi, che non abbiamo conosciuto la via della pace, e ci ostiniamo in una cecit\u00e0 che porta solo distruzione, odio e morte. \u201cIl senso della salita di Ges\u00f9 dalla Galilea a Gerusalemme riflette la logica stessa della strategia di salvezza di Dio, che sconvolge il nostro modo di pensare e di vedere. Il pianto finale di Ges\u00f9 ci rivela quanto la nostra logica ordinaria \u00e8 diversa da quella di Dio: noi pensiamo guerra laddove parla di pace; noi pensiamo gloria quando parla di povert\u00e0; noi vediamo la forza quando pensa umilt\u00e0\u201d (Daniel Attinger). \u00c8 solo in una nostra conversione alla logica di Cristo che possiamo riconoscere il tempo in cui siamo stati visitati e dare senso alle lacrime di Ges\u00f9.", "preghfin": "Padre buono,\nGes\u00f9 tuo Figlio\nsi \u00e8 sottomesso all'obbedienza\nper liberarci da ogni peccato\ne ristabilirci nella tua alleanza.\nLiberaci dall'amore di noi stessi,\naffinch\u00e9 respiriamo\nnell'esteso spazio della misericordia\ne possiamo riconoscerci in alleanza\ncon i fratelli e le sorelle:\nallora sperimenteremo la pace\nche deriva dalla sottomissione reciproca.\nEsaudiscici, Amore vivente ora e nei secoli dei secoli."}