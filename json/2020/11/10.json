{"day": 10, "month": 11, "year": 2020, "weekday": 2, "date_str": "marted\u00ec 10 novembre 2020", "quotes": "Tt 2,1-8.11-14; Sal 36", "quote_vangelo": "secondo Luca (17,7-10)", "curatore": "Cristina Martinelli, Chiara Martinelli", "prevangelo": "", "indications": "San Leone Magno", "preghiniz": "Confida nel Signore e fa' il bene:\nabiterai la terra e vi pascolerai con sicurezza.\nCerca la gioia nel Signore:\nesaudir\u00e0 i desideri del tuo cuore.\nIl Signore conosce i giorni degli uomini integri:\nla loro eredit\u00e0 durer\u00e0 per sempre.\nIl Signore rende sicuri i passi dell'uomo\ne si compiace della sua via.\nSta' lontano dal male e fa' il bene\ne avrai sempre una casa.\nI giusti avranno in eredit\u00e0 la terra\ne vi abiteranno per sempre.\n<i>(Salmo 36)</i>", "vangelo": "In quel tempo, Ges\u00f9 disse: \u00abChi di voi, se ha un servo ad arare o a pascolare il gregge, gli dir\u00e0, quando rientra dal campo: \u201cVieni subito e mettiti a tavola\u201d? Non gli dir\u00e0 piuttosto: \u201cPrepara da mangiare, str\u00ecngiti le vesti ai fianchi e s\u00e9rvimi, finch\u00e9 avr\u00f2 mangiato e bevuto, e dopo mangerai e berrai tu\u201d? Avr\u00e0 forse gratitudine verso quel servo, perch\u00e9 ha eseguito gli ordini ricevuti?\nCos\u00ec anche voi, quando avrete fatto tutto quello che vi \u00e8 stato ordinato, dite: \u201cSiamo servi inutili. Abbiamo fatto quanto dovevamo fare\u201d\u00bb.", "medita": "La gratuit\u00e0 del ministero apostolico, tema di questo brano, prolunga nel tempo ed estende nello spazio il mistero della misericordia di Dio. La gratuit\u00e0 \u00e8 il segno essenziale dell'amore e il sigillo di appartenenza al Signore. Essa ci fa come lui, schiavi per amore. \u00c8 la massima libert\u00e0 che ci rende simili a Dio. La missione dei cristiani nel mondo \u00e8, prima di tutto, testimonianza dell'amore gratuito di Dio. Il cristiano \u00e8 chiamato servo, schiavo di Ges\u00f9 Cristo perch\u00e9 appartiene totalmente a lui. Questa schiavit\u00f9 \u00e8 la pi\u00f9 alta realizzazione della libert\u00e0 di amare perch\u00e9 rende il cristiano simile al suo Signore Ges\u00f9 che \u00e8 tutto del Padre e dei fratelli. Il lavoro dello schiavo \u00e8 insieme dovuto e gratuito perch\u00e9, sia lui che il suo lavoro, appartengono al Signore. La traduzione: \u201cSiamo servi inutili\u201d non \u00e8 esatta, perch\u00e9 lo schiavo che compie il suo lavoro non \u00e8 inutile e perch\u00e9 Dio non ha creato nulla di inutile. Il termine greco <i>\u201cachreioi\u201d</i> significa inutili o senza utile, cio\u00e8 senza guadagno. Ci\u00f2 significa che i cristiani non fanno il loro lavoro apostolico per guadagno, per un utile personale, ma per dovere e gratuitamente: non per vergognoso interesse (cfr. 1Pt 5, 2), ma spinti dall'amore di Cristo Signore che \u00e8 morto per tutti. L'apostolato \u00e8 di sua natura gratuito e rivela la sorgente da cui scaturisce, l'amore gratuito di Dio: \u201cGratuitamente avete ricevuto, gratuitamente date\u201d (Mt 10, 8). Ci\u00f2 che Dio d\u00e0 all'uomo non gli \u00e8 dovuto in termini contrattuali, ma \u00e8 grazia. Per quanto l'uomo possa impegnarsi o fare, tutto quello che riceve non \u00e8 in proporzione con quello che egli ha compiuto: \u00e8 sempre un'elargizione della bont\u00e0 e misericordia di Dio. Occorre avvicinarsi sempre pi\u00f9 a Dio e non preoccuparsi del trattamento che egli usa nei confronti dei suoi servi fedeli. Sar\u00e0 sempre conforme alla sua bont\u00e0 infinita, non alle umili prestazioni dell'uomo. (Padre Lino Pedron)", "riflettere": "La consapevolezza di essere amati dell'amore gratuito di Dio, che ci invade senza che abbiamo fatto nulla per averlo meritato, che ci innalza al ruolo di figli e non di servi, ci spinge a renderne partecipi anche i fratelli. \u00c8 qualcosa di troppo grande per tenerlo solo per noi. Essere riflesso per gli altri di questo amore, lo moltiplica, gli d\u00e0 risonanza e genera altro amore. Da qui nascono la necessit\u00e0 del servizio e la gioia del dono gratuito agli altri.\nForse nel mio cammino devo ancora comprendere tutto questo, i miei passi sono ancora incerti, la mia fede \u00e8 fragile. Ti prego Signore, rimuovi le mie resistenze al Tuo amore affinch\u00e9 sappia lasciarlo entrare nel mio cuore e trasmetterlo ai fratelli gratuitamente, come l'ho ricevuto.", "preghfin": "Padre,\ndonaci l'umilt\u00e0 del cuore,\nperch\u00e9 cooperando con tutte le nostre forze alla crescita del Tuo Regno,\nci riconosciamo servi inutili,\nservi che Tu hai chiamato al Tuo servizio,\nper rivelarci le meraviglie del Tuo amore.\nAmen."}