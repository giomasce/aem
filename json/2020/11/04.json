{"day": 4, "month": 11, "year": 2020, "weekday": 3, "date_str": "mercoled\u00ec 4 novembre 2020", "quotes": "Fil 2,12-18; Sal 26", "quote_vangelo": "secondo Luca (14,25-33)", "curatore": "Cristina Martinelli, Chiara Martinelli", "prevangelo": "", "indications": "San Carlo Borromeo", "preghiniz": "Il Signore \u00e8 mia luce e mia salvezza:\ndi chi avr\u00f2 timore?\nIl Signore \u00e8 difesa della mia vita:\ndi chi avr\u00f2 paura?\nUna cosa ho chiesto al Signore,\nquesta sola io cerco:\nabitare nella casa del Signore\ntutti i giorni della mia vita,\nper contemplare la bellezza del Signore\ne ammirare il suo santuario.\nSono certo di contemplare la bont\u00e0 del Signore\nnella terra dei viventi.\nSpera nel Signore, sii forte,\nsi rinsaldi il tuo cuore e spera nel Signore.\n<i>(Salmo 26)</i>", "vangelo": "In quel tempo, una folla numerosa andava con lui. Egli si volt\u00f2 e disse loro: \u00abSe uno viene a me e non mi ama pi\u00f9 di quanto ami suo padre, la madre, la moglie, i figli, i fratelli, le sorelle e perfino la propria vita, non pu\u00f2 essere mio discepolo. Colui che non porta la propria croce e non viene dietro a me, non pu\u00f2 essere mio discepolo.\nChi di voi, volendo costruire una torre, non siede prima a calcolare la spesa e a vedere se ha i mezzi per portarla a termine? Per evitare che, se getta le fondamenta e non \u00e8 in grado di finire il lavoro, tutti coloro che vedono comincino a deriderlo, dicendo: \u201cCostui ha iniziato a costruire, ma non \u00e8 stato capace di finire il lavoro\u201d.\nOppure quale re, partendo in guerra contro un altro re, non siede prima a esaminare se pu\u00f2 affrontare con diecimila uomini chi gli viene incontro con ventimila? Se no, mentre l'altro \u00e8 ancora lontano, gli manda dei messaggeri per chiedere pace.\nCos\u00ec chiunque di voi non rinuncia a tutti i suoi averi, non pu\u00f2 essere mio discepolo\u00bb.", "medita": "La scelta di seguire Ges\u00f9 richiede radicalit\u00e0. In questo brano evangelico la parola di Ges\u00f9 si pone apparentemente in contrasto con i sentimenti intimi e naturali di ciascuno di noi: l'amore per i genitori, la moglie o il marito, i fratelli, e l'amore per se stessi, se superiori all'amore per Ges\u00f9, possono essere ostacolo alla sua sequela. Mentre ci pu\u00f2 risultare intuitivo che l'amore per noi stessi sia talvolta espressione di egoismo, ci \u00e8 pi\u00f9 difficile vedere nell'amore per i familiari un sentimento in contrasto con l'amore per Ges\u00f9. Anche la legge di Mos\u00e8 ci richiama a onorare il padre e la madre. Al primo posto delle dieci parole della vita troviamo per\u00f2: <i>\u201cIo sono il Signore tuo Dio, non avrai altro Dio all'infuori di me\u201d</i>. Anche nella legge di Mos\u00e8 l'amore per il Signore deve avere il primato. Ges\u00f9 non ci chiede di rinnegare i nostri legami di sangue, ma ci chiama ad essere liberi da tutte le idolatrie. Per seguirlo dobbiamo tagliare tutti i lacci che ci ostacolano nel vivere un amore pi\u00f9 ampio e universale che \u00e8 l'amore di Cristo. In questa libert\u00e0 l'amore per gli altri, compresi i familiari, sar\u00e0 un amore pi\u00f9 autentico e solido perch\u00e9 trover\u00e0 linfa e vita nell'amore divino.\nGes\u00f9 ci richiama infine alla nostra croce. Con le due parabole ci sottolinea che la scelta di seguirlo non pu\u00f2 essere presa sull'onda di un'emozione momentanea ma, essendo una scelta di vita, deve essere ben ponderata. Non ci si improvvisa discepoli di Cristo. Si tratta di una scelta radicale, coraggiosa, che mette il Signore al primo posto e tutto il resto dietro. Se non si fonda su una convinzione profonda, \u00e8 destinata a fallire. In tutto questo tuttavia Ges\u00f9 non ci lascia soli: quando lo seguiamo, Lui ci cammina davanti e ci indica la strada, affronta gli ostacoli con noi e ci sostiene.", "riflettere": "Amare Dio al di sopra di ogni cosa, con la totalit\u00e0 del proprio essere, non significa escludere gli altri. Amare Dio al di sopra di ogni cosa porta a vivere la bellezza dell'amore anche con le persone che ci sono accanto, perch\u00e9 queste saranno amate in Dio in quell'amore totale che nessuno esclude e tutti accoglie.", "preghfin": "Mio Dio,\nti amo con tutto il cuore sopra ogni cosa,\nperch\u00e9 sei bene infinito e nostra eterna felicit\u00e0;\ne per amor tuo amo il prossimo come me stesso\ne perdono le offese ricevute,\nSignore,\nche io ti ami sopra ogni cosa.\nAmen."}