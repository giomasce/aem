{"day": 2, "month": 11, "year": 2020, "weekday": 1, "date_str": "luned\u00ec 2 novembre 2020", "quotes": "Gb 19,1.23-27a; Sal 26; Rm 5,5-11", "quote_vangelo": "secondo Giovanni (6,37-40)", "curatore": "Cristina Martinelli, Chiara Martinelli", "prevangelo": "", "indications": "Commemorazione di tutti i fedeli defunti", "preghiniz": "Il Signore \u00e8 mia luce e mia salvezza,\ndi chi avr\u00f2 paura?\nIl Signore \u00e8 difesa della mia vita,\ndi chi avr\u00f2 timore?\nUna cosa ho chiesto al Signore, questa sola io cerco:\nabitare nella casa del Signore tutti i giorni della mia vita,\nper gustare la dolcezza del Signore\ned ammirare il suo santuario.\n<i>(Salmo 26)</i>", "vangelo": "In quel tempo, Ges\u00f9 disse alla folla: \u00abTutto ci\u00f2 che il Padre mi d\u00e0, verr\u00e0 a me: colui che viene a me, io non lo caccer\u00f2 fuori, perch\u00e9 sono disceso dal cielo non per fare la mia volont\u00e0, ma la volont\u00e0 di colui che mi ha mandato.\nE questa \u00e8 la volont\u00e0 di colui che mi ha mandato: che io non perda nulla di quanto egli mi ha dato, ma che lo risusciti nell'ultimo giorno.\nQuesta infatti \u00e8 la volont\u00e0 del Padre mio: che chiunque vede il Figlio e crede in lui abbia la vita eterna; e io lo risusciter\u00f2 nell'ultimo giorno\u00bb.", "medita": "Le parole di Ges\u00f9 sono cos\u00ec rassicuranti! Ogni uomo gli \u00e8 stato affidato dal Padre e Ges\u00f9 lo custodisce con cura e con l'amore profondo che lo porter\u00e0 a dare la sua vita per noi. Ges\u00f9 si fa interprete dell'amore di Dio e lo traduce per noi. Egli \u00e8 la via che ci porta alla salvezza e la salvezza \u00e8 voluta da Dio. Nelle parole di Ges\u00f9 troviamo l'azione travolgente di Dio Padre. Egli \u00e8 la forza motrice che ci spinge, o meglio ci attrae, verso la salvezza. Sua \u00e8 la prima azione: <i>\u201cTutto ci\u00f2 che il Padre mi d\u00e0, verr\u00e0 a me\u201d</i>. Il Padre vuole fortemente la nostra salvezza, la nostra resurrezione nell'ultimo giorno, la vita eterna per noi. In quest'azione forte di Dio, rimane comunque la libert\u00e0 di scelta dell'uomo: il Signore ci ama incondizionatamente ma ci lascia liberi di rispondere al suo amore, e noi dobbiamo fare la nostra parte. Ad ognuno di noi \u00e8 richiesto di scegliere in maniera attiva la direzione della nostra vita. Dio Padre attende la nostra risposta alla Sua chiamata e la rispetta: la partecipazione dell'uomo all'azione di Dio porta al compimento della volont\u00e0 del Padre in <i>\u201cColui che viene a me\u201d</i>.", "riflettere": "Quante volte i nostri passi sono incerti, dubbiosi, espressione della nostra fragilit\u00e0. Per quanto possano essere timidi, trovano forza e certezza in Ges\u00f9, che non perde nulla di ci\u00f2 che il Padre gli ha affidato.", "preghfin": "Signore Ges\u00f9 Cristo,\ntu sei il sole che sempre sorge, ma non tramonta mai.\nTu sei la fonte di ogni vita, crei e sostieni ogni vivente.\nSei la fonte di ogni alimento, materiale o spirituale,\nche ci nutre sia nel corpo che nell'anima.\nSei la luce che dissipa le nubi dell'errore e del dubbio,\ne mi precedi a ogni ora del giorno,\nguidando i miei pensieri e le mie azioni.\nPossa io camminare nella tua luce,\nessere nutrito da quello che tu mi dai,\nessere sostenuto dalla tua misericordia\ned essere riscaldato dal tuo amore.\n<i>(Erasmo da Rotterdam)</i>"}