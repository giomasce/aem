{"day": 18, "month": 11, "year": 2020, "weekday": 3, "date_str": "mercoled\u00ec 18 novembre 2020", "quotes": "Ap 4,1-11; Sal 150", "quote_vangelo": "secondo Luca (19,11-28)", "curatore": "Cristina Martinelli, Chiara Martinelli", "prevangelo": "", "indications": "Dedicazione delle basiliche\ndei santi Pietro e Paolo", "preghiniz": "Signore, chi sar\u00e0 ospite nella tua tenda?\nchi abiter\u00e0 sul monte del tuo Santo?\nColui che cammina nell'integrit\u00e0\ne pratica la giustizia.\nColui che in verit\u00e0 dice ci\u00f2 che pensa\ne non sparge calunnie con la lingua.\nColui che non fa torto al suo compagno\ne non d\u00e0 umiliazione al suo prossimo.\nAi suoi occhi \u00e8 spregevole il perverso\nma glorifica i fedeli del Signore.\nAnche se ha giurato a proprio danno\nmantiene la parola data.\n<i>(Salmo 15)</i>", "vangelo": "In quel tempo, Ges\u00f9 disse una parabola, perch\u00e9 era vicino a Gerusalemme ed essi pensavano che il regno di Dio dovesse manifestarsi da un momento all'altro.\nDisse dunque: \u00abUn uomo di nobile famiglia part\u00ec per un paese lontano, per ricevere il titolo di re e poi ritornare. Chiamati dieci dei suoi servi, consegn\u00f2 loro dieci monete d'oro, dicendo: \u201cFatele fruttare fino al mio ritorno\u201d. Ma i suoi cittadini lo odiavano e mandarono dietro di lui una delegazione a dire: \u201cNon vogliamo che costui venga a regnare su di noi\u201d. Dopo aver ricevuto il titolo di re, egli ritorn\u00f2 e fece chiamare quei servi a cui aveva consegnato il denaro, per sapere quanto ciascuno avesse guadagnato.\nSi present\u00f2 il primo e disse: \u201cSignore, la tua moneta d'oro ne ha fruttate dieci\u201d. Gli disse: \u201cBene, servo buono! Poich\u00e9 ti sei mostrato fedele nel poco, ricevi il potere sopra dieci citt\u00e0\u201d.\nPoi si present\u00f2 il secondo e disse: \u201cSignore, la tua moneta d'oro ne ha fruttate cinque\u201d. Anche a questo disse: \u201cTu pure sarai a capo di cinque citt\u00e0\u201d.\nVenne poi anche un altro e disse: \u201cSignore, ecco la tua moneta d'oro, che ho tenuto nascosta in un fazzoletto; avevo paura di te, che sei un uomo severo: prendi quello che non hai messo in deposito e mieti quello che non hai seminato\u201d. Gli rispose: \u201cDalle tue stesse parole ti giudico, servo malvagio! Sapevi che sono un uomo severo, che prendo quello che non ho messo in deposito e mieto quello che non ho seminato: perch\u00e9 allora non hai consegnato il mio denaro a una banca? Al mio ritorno l'avrei riscosso con gli interessi\u201d. Disse poi ai presenti: \u201cToglietegli la moneta d'oro e datela a colui che ne ha dieci\u201d. Gli risposero: \u201cSignore, ne ha gi\u00e0 dieci!\u201d. \u201cIo vi dico: A chi ha, sar\u00e0 dato; invece a chi non ha, sar\u00e0 tolto anche quello che ha. E quei miei nemici, che non volevano che io diventassi loro re, conduceteli qui e uccideteli davanti a me\u201d\u00bb.\nDette queste cose, Ges\u00f9 camminava davanti a tutti salendo verso Gerusalemme.", "medita": "Ges\u00f9 sta per entrare a Gerusalemme e racconta questa parabola per due motivi: ci dice Luca \u201cperch\u00e9 era vicino a Gerusalemme\u201d e perch\u00e9 \u201cessi pensavano che il regno di Dio stesse per manifestarsi imminentemente\u201d. Ges\u00f9 vuole infatti educare la speranza messianica di coloro che sono con Lui proprio attraverso questa parabola dell'uomo nobile che rivendica la regalit\u00e0 e se ne va lontano per riceverla. Cos\u00ec infatti avveniva nell'impero romano: i governanti dovevano recarsi a Roma per avere l'investitura dall'imperatore. Questa sua realt\u00e0 \u00e8 per\u00f2 ostacolata dai suoi concittadini che lo odiano e non lo vogliono come sovrano. Prima di partire affida ai suoi servi una somma di denaro per \u201cfare affari\u201d, non dice come; \u00e8 un uomo generoso che si fida dei suoi schiavi e li lascia liberi di scegliere come farli fruttare. Anche la ricompensa \u00e8 generosa: a ogni mina guadagnata corrisponde un governatorato di una citt\u00e0 del suo regno. Ciascuna mina \u00e8 un compito affidato a ciascuno di noi, un dono che Ges\u00f9 ci chiede di far fruttare. Gli schiavi che fanno fruttare il suo dono sono coloro che accolgono gioiosi i suoi doni e obbediscono alla sua legge, perch\u00e9 scoprono la multiforme libert\u00e0 alla quale sono chiamati nel rispondere al suo amore. La Legge cos\u00ec diventa lo strumento che Dio d\u00e0 ai suoi figli per diventare pi\u00f9 somiglianti a Lui. Il servo malvagio, che nasconde la sua mina, si \u00e8 fatto un'idea di un dio rigorista, giudicante, un dio \u201cduro\u201d, che ha creato l'uomo perch\u00e9 obbedisca ad una legge morale che non conosce misericordia. I primi sono servi beati, il secondo \u00e8 infelice. Questa parabola ci invita dunque a rispondere con gioia alla generosit\u00e0 e alla fiducia di Dio, per far fruttare, secondo i doni ricevuti da ciascuno di noi, la nostra fede. Questa capacit\u00e0 di accogliere i doni di Dio e di farli fruttare, attraverso l'ascolto della sua Parola, illumina il nostro cuore ad una conoscenza sempre pi\u00f9 profonda del suo amore, capace di plasmare la nostra struttura interiore, e questo induce ad un progressivo cambiamento dei nostri comportamenti, per portare pi\u00f9 frutto. Pensare Dio come duro e legalista ci impedisce di conoscerlo e ci induce ad avere paura, a rifiutare il suo amore e a percorrere la via dei nostri istinti, che ci porta a perdere i doni che Dio stesso ci ha dato.", "preghfin": "Guidaci, Signore, dall'illusione alla realt\u00e0,\nguidaci dalle tenebre alla luce,\nguidaci dalla morte alla vita eterna.\nSignore, Dio di amore, proteggici,\nSignore, Dio di amore, donaci il pane quotidiano,\nSignore, Dio di amore, fortificaci.\nNoi vogliamo vivere l'amore universale,\ntentiamo di essere in pace con tutti,\nsiamo sempre alla ricerca della speranza.\nTu, Signore del giorno, accordaci la gioia,\ntu, Signore della notte, accordaci la pace,\ntu, Signore del tempo, accordaci la vita.\nSono ripiene della tua presenza le cose che si vedono,\nripiene della tua gloria le cose che non si vedono:\ntutto da te \u00e8 generato, tutto a te fa ritorno."}