{"day": 23, "month": 11, "year": 2020, "weekday": 1, "date_str": "luned\u00ec 23 novembre 2020", "quotes": "Ap 14,1-3.4b-5; Sal 23", "quote_vangelo": "secondo Luca (21,1-4)", "curatore": "Cristina Martinelli, Chiara Martinelli", "prevangelo": "", "indications": "Salterio: seconda settimana", "preghiniz": "Rugiada sia al mattino benedizione su di noi,\nil Verbo santo e fedele che tu ci doni con bont\u00e0.\nNei nostri cuori germogli la libert\u00e0 dei figli tuoi,\nperch\u00e9 leviamo in offerta i nostri giorni innanzi a te.\nRinnova quella speranza deposta nelle nostre vite,\ne che alla sera del mondo sorgiamo per l'eternit\u00e0.\nO Padre fonte d'ogni lode, a noi concedi di cantare\ninsieme al Soffio che ispira colui che regna accanto a te.", "vangelo": "In quel tempo, Ges\u00f9, alz\u00e0ti gli occhi, vide i ricchi che gettavano le loro offerte nel tesoro del tempio.\nVide anche una vedova povera, che vi gettava due monetine, e disse: \u00abIn verit\u00e0 vi dico: questa vedova, cos\u00ec povera, ha gettato pi\u00f9 di tutti. Tutti costoro, infatti, hanno gettato come offerta parte del loro superfluo. Ella invece, nella sua miseria, ha gettato tutto quello che aveva per vivere\u00bb.", "medita": "Il brano di oggi si apre con una scena in piena contrapposizione alla precedente, dove Ges\u00f9 mette in guardia i suoi discepoli dall'atteggiamento degli scribi presenti nel tempio di Gerusalemme, che ricercavano ammirazione da parte del popolo, nutrimento del loro ego, richiedendo ai piccoli di dare gloria a Dio, ma dando gloria a loro stessi in quanto suoi rappresentanti. Questi versano abbondanti offerte nel tesoro del tempio, facendole risuonare perch\u00e9 appaia la loro \u201cgenerosit\u00e0\u201d meritevole di approvazione e lode da parte dei poveri che non si potevano permettere tali ricchezze. Ad un tratto compare una povera donna, oltretutto vedova, una persona che non conta assolutamente nulla in quella societ\u00e0 dominata dagli uomini, e getta due spiccioli nel tesoro, praticamente un quarto di soldo, un'offerta insignificante. Ges\u00f9 la osserva ed il suo sguardo profondo \u00e8 capace di cogliere e discernere la realt\u00e0 che si apre ai suoi occhi e che non \u00e8 visibile agli altri: la donna ha messo nel tesoro tutto ci\u00f2 che aveva, non parte del superfluo come i ricchi. Lei \u00e8 la vera offerente, colei che \u00e8 capace di amare donando tutto ci\u00f2 che ha, spogliandosene. Il suo umile dono \u00e8 il pi\u00f9 grande di tutti, quello che adempie lo <i>Shem\u00e0 Israel</i>, perch\u00e9 \u00e8 tutta la sua vita. Ges\u00f9 la indica come maestra di fronte agli occhi dei discepoli, in contrapposizione agli scribi, perch\u00e9 ha messo tutta se stessa nelle mani di Dio, si affida completamente a Lui, senza clamore. \u00c8 una povera figlia di Israele che non conosce Ges\u00f9, che non lo segue, non lo incontra direttamente, ma per Ges\u00f9 diviene l'immagine dell'amore capace di rinunciare a ci\u00f2 che le \u00e8 necessario per amare completamente, accettando le conseguenze che ne derivano. Ges\u00f9 la indica come la vera discepola. Questa donna ha inaugurato la vera chiesa dei poveri che viene a mettere in discussione il nostro stile di vita, i nostri sprechi, i nostri doni ricavati dal nostro superfluo: denaro, tempo, impegno\u2026 in pratica tutto ci\u00f2 che non \u00e8 pienamente amore.", "preghfin": "Sei pi\u00f9 intimo del nostro intimo,\nsei l'occhio dei nostri occhi,\nil cuore nascosto del nostro cuore,\nlo Spirito santo presente nel nostro spirito.\nFa' che siamo coscienti della tua fedelt\u00e0,\ncapaci di discernere la tua gloria,\naperti ad accogliere il tuo amore,\npronti a risponderti con l'umile s\u00ec.\nIn te noi siamo, ci muoviamo, esistiamo,\nsei presente nel fuoco, nell'aria, nell'acqua,\ntu ami la terra da cui siamo nati,\nla prepari ogni giorno come dimora del regno.\nNelle tue mani c'\u00e8 il nostro presente,\nsulle tue vie c'\u00e8 il nostro futuro,\nnella tua misericordia c'\u00e8 il nostro passato:\nla nostra vita \u00e8 vita piena solo in te."}