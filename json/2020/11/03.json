{"day": 3, "month": 11, "year": 2020, "weekday": 2, "date_str": "marted\u00ec 3 novembre 2020", "quotes": "Fil 2,5-11; Sal 21", "quote_vangelo": "secondo Luca (14,15-24)", "curatore": "Cristina Martinelli, Chiara Martinelli", "prevangelo": "", "indications": "Salterio: terza settimana", "preghiniz": "Scioglier\u00f2 i miei voti davanti ai suoi fedeli.\nI poveri mangeranno e saranno saziati,\nloderanno il Signore quanti lo cercano;\nil vostro cuore viva per sempre!\nRicorderanno e torneranno al Signore\ntutti i confini della terra;\ndavanti a te si prostreranno\ntutte le famiglie dei popoli.\n<i>(Salmo 21)</i>", "vangelo": "In quel tempo, uno dei commensali, avendo udito questo, gli disse: \u00abBeato chi prender\u00e0 cibo nel regno di Dio!\u00bb.\nGli rispose: \u00abUn uomo diede una grande cena e fece molti inviti. All'ora della cena, mand\u00f2 il suo servo a dire agli invitati: \u201cVenite, \u00e8 pronto\u201d.  Ma tutti, uno dopo l'altro, cominciarono a scusarsi. Il primo gli disse: \u201cHo comprato un campo e devo andare a vederlo; ti prego di scusarmi\u201d. Un altro disse: \u201cHo comprato cinque paia di buoi e vado a provarli; ti prego di scusarmi\u201d.  Un altro disse: \u201cMi sono appena sposato e perci\u00f2 non posso venire\u201d.\nAl suo ritorno il servo rifer\u00ec tutto questo al suo padrone. Allora il padrone di casa, adirato, disse al servo: \u201cEsci subito per le piazze e per le vie della citt\u00e0 e conduci qui i poveri, gli storpi, i ciechi e gli zoppi\u201d.\nIl servo disse: \u201cSignore, \u00e8 stato fatto come hai ordinato, ma c'\u00e8 ancora posto\u201d. Il padrone allora disse al servo: \u201cEsci per le strade e lungo le siepi e costringili ad entrare, perch\u00e9 la mia casa si riempia.  Perch\u00e9 io vi dico: nessuno di quelli che erano stati invitati guster\u00e0 la mia cena\u201d\u00bb.", "medita": "Quante volte il Signore ci invita a stare con Lui, a prendere parte ai suoi doni, a partecipare alla sua mensa, e noi scegliamo di fare altro? Nella nostra giornata abbiamo sempre tante cose che spesso ci lamentiamo di non riuscire a fare ma, nonostante questo, aggiungiamo sempre qualcosa in pi\u00f9. Spesso per\u00f2, alla fine della nostra giornata, ci sentiamo frastornati, disorientati, inariditi e con il cuore vuoto. La nostra vita \u00e8 piena di cose che ci distolgono da ci\u00f2 che \u00e8 veramente importante e che ci assorbono molte energie. Troviamo scuse per declinare la chiamata di Ges\u00f9 a prendere parte alla Sua vita, a ricevere l'acqua che ci disseta. Ges\u00f9 ci invita e ci lascia liberi di scegliere se accettare o meno. <i>\u201cVenite, \u00e8 pronto\u201d</i>, \u00e8 stato preparato per voi con cura e attenzione, con amore proprio per voi. Dio Padre ci ama, ognuno di noi, ci conosce per nome perch\u00e9 siamo unici.\nChi sono i poveri, gli storpi e i ciechi che accolgono l'invito del Signore? Sono i puri di cuore delle Beatitudini, coloro che non hanno la vita piena di cose futili e ingannevoli, mascherate da cose importanti e che non portano alla pienezza della vita. Sono persone che creano lo spazio nel loro cuore e tempo nella loro vita per accogliere il Signore. Sono anche persone che hanno fame e sete di verit\u00e0 e giustizia e trovano alla mensa del Signore una risposta alle loro necessit\u00e0. Nella casa del Padre tuttavia ci sono molti posti. Accettiamo l'invito e sfamiamoci con il cibo vero!", "riflettere": "<i>Beato chi prender\u00e0 cibo nel regno di Dio!</i> Il Signore ci invita personalmente al suo banchetto: siamo liberi di accogliere il suo invito o di rifiutarlo. Certamente egli attende pazientemente la nostra risposta, ma quando scegliamo per le nostre cose e soffochiamo la sua voce che ci chiama, dobbiamo accorgerci di cosa perdiamo. Le nostre inutili giustificazioni ci rendono aridi, induriscono il nostro cuore e ci allontanano da Dio. \u00c8 proprio in questi momenti di lontananza che dobbiamo ricordarci che al banchetto del Signore <i>c'\u00e8 ancora posto!</i>", "preghfin": "Le opere del Signore sono splendore di bellezza,\nla sua giustizia dura per sempre.\nHa lasciato un ricordo dei suoi prodigi:\npiet\u00e0 e tenerezza \u00e8 il Signore.\n<i>(Salmo 110)</i>"}