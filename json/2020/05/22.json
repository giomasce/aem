{"date": "2020/05/22", "date_str": "venerd\u00ec 22 maggio 2020", "quotes": "At 18,9-18; Sal 46", "author": "Cristina e Emanuele Cattin, Michela e Paolo Buti", "pregospel": "", "indications": "", "preghiniz": "Popoli tutti, battete le mani!\nAcclamate Dio con grida di gioia,\nperch\u00e9 terribile \u00e8 il Signore, l'Altissimo,\ngrande re su tutta la terra.\nEgli ci ha sottomesso i popoli,\nsotto i nostri piedi ha posto le nazioni.\nHa scelto per noi la nostra eredit\u00e0,\norgoglio di Giacobbe che egli ama.\nAscende Dio tra le acclamazioni,\nil Signore al suono di tromba.\nCantate inni a Dio, cantate inni,\ncantate inni al nostro re, cantate inni;\nperch\u00e9 Dio \u00e8 re di tutta la terra,\ncantate inni con arte.\n<i>(Salmo 46)</i>", "vangelo": "In quel tempo, disse Ges\u00f9 ai suoi discepoli: \u00abIn verit\u00e0, in verit\u00e0 io vi dico: voi piangerete e gemerete, ma il mondo si rallegrer\u00e0. Voi sarete nella tristezza, ma la vostra tristezza si cambier\u00e0 in gioia.\nLa donna, quando partorisce, \u00e8 nel dolore, perch\u00e9 \u00e8 venuta la sua ora; ma, quando ha dato alla luce il bambino, non si ricorda pi\u00f9 della sofferenza, per la gioia che \u00e8 venuto al mondo un uomo. Cos\u00ec anche voi, ora, siete nel dolore; ma vi vedr\u00f2 di nuovo e il vostro cuore si rallegrer\u00e0 e nessuno potr\u00e0 togliervi la vostra gioia. Quel giorno non mi domanderete pi\u00f9 nulla\u00bb.", "medita": "Rispetto a ieri un unico spunto ulteriore: nessuno ci potr\u00e0 togliere la gioia! Questo perch\u00e9 si poggia su un fondamento sicuro, non come la gioia del mondo. Questa gioia si poggia su basi tragiche: la morte, il dolore, la sofferenza. Ma quando il Figlio dell'uomo torna nel mondo in maniera nuova e definitiva, la gioia che per noi ne scaturir\u00e0 si baser\u00e0 su elementi sicuri e solidi: Il Padre, il Figlio, lo Spirito, la Resurrezione.\nCon l'esempio della donna partoriente sembrerebbe quasi che Ges\u00f9 ci stia dicendo che la gioia nasce dalla sofferenza. Ma a ben guardare, l'esempio della donna afflitta dalle doglie, che \u00e8 molto frequente anche nell'Antico Testamento, ci mostra sempre una gioia che nasce non dalla sofferenza, ma dalla fatica, dalla tribolazione, dal fare il proprio dovere, dal fare la cosa giusta nella situazione esistenziale che ciascuno si trova a vivere. Questo \u00e8 anche l'insegnamento di Ges\u00f9: non ha cercato la sofferenza perch\u00e9 da essa nascesse la gioia. Ha fatto invece la volont\u00e0 del Padre e questo, nello scontro con la mentalit\u00e0 del mondo, pu\u00f2 portare anche sofferenza. Ma da Dio viene sempre la gioia, fondata sulla salvezza portata dall'obbedienza del servo del Signore.", "riflettere": "Le nostre azioni quotidiane sono un esempio per i nostri fratelli; testimoniano la gioia del cristiano e la sua vita redenta?", "preghfin": "Gloriosa Santa Rita,\nTu che fosti prodigiosamente partecipe\ndella dolorosa Passione di nostro Signore Ges\u00f9 Cristo,\nottienici di vivere con amore le pene di questa vita,\ne soccorrici in tutte le nostre necessit\u00e0.\nPer Cristo nostro Signore. Amen."}