{"day": 12, "month": 5, "year": 2020, "weekday": 2, "date_str": "marted\u00ec 12 maggio 2020", "quotes": "At 14,19-28; Sal 144", "curatore": "Cristina e Emanuele Cattin, Michela e Paolo Buti", "prevangelo": "", "indications": "", "preghiniz": "Giusto \u00e8 il Signore in tutte le sue vie,\nsanto in tutte le sue opere.\nIl Signore \u00e8 vicino a quanti lo invocano,\na quanti lo cercano con cuore sincero.\nAppaga il desiderio di quelli che lo temono,\nascolta il loro grido e li salva.\nIl Signore protegge quanti lo amano,\nma disperde tutti gli empi.\nCanti la mia bocca la lode del Signore\ne ogni vivente benedica il suo nome santo,\nin eterno e sempre.\n<i>(Salmo 144)</i>", "vangelo": "In quel tempo, disse Ges\u00f9 ai suoi discepoli: \u00abVi lascio la pace, vi do la mia pace. Non come la d\u00e0 il mondo, io la do a voi.\nNon sia turbato il vostro cuore e non abbia timore. Avete udito che vi ho detto: \u201cVado e torner\u00f2 da voi\u201d. Se mi amaste, vi rallegrereste che io vado al Padre, perch\u00e9 il Padre \u00e8 pi\u00f9 grande di me. Ve l'ho detto ora, prima che avvenga, perch\u00e9, quando avverr\u00e0, voi crediate.\nNon parler\u00f2 pi\u00f9 a lungo con voi, perch\u00e9 viene il pr\u00ecncipe del mondo; contro di me non pu\u00f2 nulla, ma bisogna che il mondo sappia che io amo il Padre, e come il Padre mi ha comandato, cos\u00ec io agisco\u00bb.", "medita": "Ges\u00f9 ci fa il dono della pace. Ma perch\u00e9 Ges\u00f9 dovrebbe donarci la pace? In cosa la pace di Ges\u00f9 \u00e8 diversa dalla pace del mondo?\nLa pace che ci offre il mondo \u00e8 una pace senza tribolazioni: ci offre una pace artificiale, una pace che pi\u00f9 che pace \u00e8 tranquillit\u00e0. Come a dire: \u201cPer favore, non disturbarmi: io voglio essere tranquillo\u201d. Ci anestetizza per non vedere un'altra realt\u00e0 della vita: la croce. Invece la pace che d\u00e0 Ges\u00f9 \u00e8 un regalo: \u00e8 un dono dello Spirito Santo.\nE questa pace va in mezzo alle tribolazioni e va avanti: non \u00e8 una sorta di stoicismo, quello che fa il fachiro. \u00c8 proprio un'altra cosa, \u00e8 un dono che ci fa andare avanti. Tanto che Ges\u00f9, dopo aver detto questo, se n'\u00e8 andato all'orto degli Ulivi perch\u00e9 ha detto loro: \u201cNon parler\u00f2 pi\u00f9 a lungo con voi, perch\u00e9 viene il principe del mondo\u201d.\nLa pace di Dio \u00e8 una pace reale, che va nella realt\u00e0 della vita, che non nega la vita. Perch\u00e9 la vita \u00e8 cos\u00ec: c'\u00e8 la sofferenza, ci sono gli ammalati, ci sono tante cose brutte, ci sono le guerre, ma quella pace da dentro, che \u00e8 un regalo, non si perde; con essa si va avanti portando la croce e la sofferenza. Con la consapevolezza che una pace senza croce non \u00e8 la pace di Ges\u00f9: \u00e8 una pace che si pu\u00f2 comprare, magari possiamo fabbricarla noi, ma non \u00e8 duratura: finisce.\nNella vita quotidiana, quando io mi arrabbio e perdo la pace, quando il mio cuore si turba, \u00e8 perch\u00e9 non sono aperto alla pace di Ges\u00f9; perch\u00e9 non sono capace di portare la vita come viene, con le croci e i dolori che vengono: perch\u00e9 non sono capace di chiedere: \u201cSignore, dammi la tua pace\u201d. (Papa Francesco)", "riflettere": "Il brano del Vangelo di oggi ci invita a chiedere a Ges\u00f9 la grazia della pace, di non perdere quella pace interiore. Preghiamo perch\u00e9 il Signore ci faccia capire bene come \u00e8 questa pace che lui ci regala con lo Spirito Santo.", "preghfin": "Le opere dell'amore\nsono sempre opere di pace.\nOgni volta che dividerai\nil tuo amore con gli altri,\nti accorgerai della pace\nche giunge a te e a loro.\nDove c'\u00e8 pace c'\u00e8 Dio,\n\u00e8 cos\u00ec che Dio riversa pace\ne gioia nei nostri cuori.\n<i>(Madre Teresa di Calcutta)</i>"}