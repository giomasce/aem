{"day": 23, "month": 5, "year": 2020, "weekday": 6, "date_str": "sabato 23 maggio 2020", "quotes": "At 18,23-28; Sal 46", "curatore": "Cristina e Emanuele Cattin, Michela e Paolo Buti", "prevangelo": "", "indications": "", "preghiniz": "Applaudite, popoli tutti,\nacclamate Dio con voci di gioia;\nperch\u00e9 terribile \u00e8 il Signore, l'Altissimo,\nre grande su tutta la terra.\nEgli ci ha assoggettati i popoli,\nha messo le nazioni sotto i nostri piedi.\nLa nostra eredit\u00e0 ha scelto per noi,\nvanto di Giacobbe suo prediletto.\nAscende Dio tra le acclamazioni,\nil Signore al suono di tromba.\nCantate inni a Dio, cantate inni;\ncantate inni al nostro re, cantate inni;\nperch\u00e9 Dio \u00e8 re di tutta la terra,\ncantate inni con arte.\n<i>(Salmo 46)</i>", "vangelo": "In quel tempo, disse Ges\u00f9 ai suoi discepoli: \u00abIn verit\u00e0, in verit\u00e0 io vi dico: se chiederete qualche cosa al Padre nel mio nome, egli ve la dar\u00e0. Finora non avete chiesto nulla nel mio nome. Chiedete e otterrete, perch\u00e9 la vostra gioia sia piena.\nQueste cose ve le ho dette in modo velato, ma viene l'ora in cui non vi parler\u00f2 pi\u00f9 in modo velato e apertamente vi parler\u00f2 del Padre. In quel giorno chiederete nel mio nome e non vi dico che pregher\u00f2 il Padre per voi: il Padre stesso infatti vi ama, perch\u00e9 voi avete amato me e avete creduto che io sono uscito da Dio. Sono uscito dal Padre e sono venuto nel mondo; ora lascio di nuovo il mondo e vado al Padre\u00bb.", "medita": "Dio, uomo, mondo; la \u00a0triade classica, oggetto di ogni filosofia. Ges\u00f9 ci presenta il suo: il mondo \u00e8 il luogo dove l'amore si \u00e8 manifestato. Dio \u00e8 colui al quale possiamo rivolgere le nostre richieste e le nostre aspirazioni sperando da Lui la salvezza.\nGes\u00f9 \u00e8 colui che ci ha portato, e ci porta tuttora, la rivelazione del Padre. In questa dinamica l'uomo \u00e8 al centro, l'uomo \u00e8 il centro. Apice della creazione, oggetto della rivelazione, oggetto e collaboratore della redenzione: oggetto dell'azione di Dio e portatore, a sua volta, di salvezza per i fratelli. Possiamo azzardare allora una conclusione: non il mondo \u00e8 il luogo di Dio e dell'amore, ma Dio \u00e8 il luogo dove tutto si ricompone e si riconcilia tornando alla sua origine e raggiungendo il suo compimento.", "riflettere": "\u00c8 \u00a0difficile riflettere sulle grandi prospettive esistenziali, ma crediamo davvero di poter vivere alla giornata? Approfondiamo la conoscenza di Dio? Crediamo veramente nel potere della preghiera?", "preghfin": "Spirito Santo,\nanima dell'anima mia,\nin te solo posso esclamare: <i>Abb\u00e0</i>, Padre.\nSei tu, o Spirito di Dio,\nche mi \u00a0rendi capace di chiedere\ne mi suggerisci che cosa chiedere.\nSpirito dolce e soave,\norienta sempre pi\u00f9\nla mia volont\u00e0 verso la tua,\nperch\u00e9 la possa conoscere chiaramente,\namare ardentemente\ne compiere efficacemente.\n<i>(San Bernardo di Chiaravalle)</i>"}