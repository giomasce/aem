{"date_str": "sabato 23 maggio 2020", "date": "2020/05/23", "texts": ["\u26ea <b>ASCOLTA E MEDITA</b> \u26ea<br>\n<b>Sabato 23 maggio 2020</b><br>\nAt 18,23-28; Sal 46<br>\nI commenti di questo mese sono curati da Cristina e Emanuele Cattin, Michela e Paolo Buti", "\ud83d\ude4f <b>Preghiera iniziale</b><br>\nApplaudite, popoli tutti,<br>\nacclamate Dio con voci di gioia;<br>\nperch\u00e9 terribile \u00e8 il Signore, l'Altissimo,<br>\nre grande su tutta la terra.<br>\nEgli ci ha assoggettati i popoli,<br>\nha messo le nazioni sotto i nostri piedi.<br>\nLa nostra eredit\u00e0 ha scelto per noi,<br>\nvanto di Giacobbe suo prediletto.<br>\nAscende Dio tra le acclamazioni,<br>\nil Signore al suono di tromba.<br>\nCantate inni a Dio, cantate inni;<br>\ncantate inni al nostro re, cantate inni;<br>\nperch\u00e9 Dio \u00e8 re di tutta la terra,<br>\ncantate inni con arte.<br>\n<i>(Salmo 46)</i>", "\ud83d\udcd6 <b>Ascolta</b> dal Vangelo secondo Giovanni (16,23b-28)<br>\nIn quel tempo, disse Ges\u00f9 ai suoi discepoli: \u00abIn verit\u00e0, in verit\u00e0 io vi dico: se chiederete qualche cosa al Padre nel mio nome, egli ve la dar\u00e0. Finora non avete chiesto nulla nel mio nome. Chiedete e otterrete, perch\u00e9 la vostra gioia sia piena.<br>\nQueste cose ve le ho dette in modo velato, ma viene l'ora in cui non vi parler\u00f2 pi\u00f9 in modo velato e apertamente vi parler\u00f2 del Padre. In quel giorno chiederete nel mio nome e non vi dico che pregher\u00f2 il Padre per voi: il Padre stesso infatti vi ama, perch\u00e9 voi avete amato me e avete creduto che io sono uscito da Dio. Sono uscito dal Padre e sono venuto nel mondo; ora lascio di nuovo il mondo e vado al Padre\u00bb.", "\u271d <b>Medita</b><br>\nDio, uomo, mondo; la \u00a0triade classica, oggetto di ogni filosofia. Ges\u00f9 ci presenta il suo: il mondo \u00e8 il luogo dove l'amore si \u00e8 manifestato. Dio \u00e8 colui al quale possiamo rivolgere le nostre richieste e le nostre aspirazioni sperando da Lui la salvezza.<br>\nGes\u00f9 \u00e8 colui che ci ha portato, e ci porta tuttora, la rivelazione del Padre. In questa dinamica l'uomo \u00e8 al centro, l'uomo \u00e8 il centro. Apice della creazione, oggetto della rivelazione, oggetto e collaboratore della redenzione: oggetto dell'azione di Dio e portatore, a sua volta, di salvezza per i fratelli. Possiamo azzardare allora una conclusione: non il mondo \u00e8 il luogo di Dio e dell'amore, ma Dio \u00e8 il luogo dove tutto si ricompone e si riconcilia tornando alla sua origine e raggiungendo il suo compimento.", "\ud83e\udd14 <b>Per riflettere</b><br>\n\u00c8 \u00a0difficile riflettere sulle grandi prospettive esistenziali, ma crediamo davvero di poter vivere alla giornata? Approfondiamo la conoscenza di Dio? Crediamo veramente nel potere della preghiera?", "\ud83d\ude4f <b>Preghiera finale</b><br>\nSpirito Santo,<br>\nanima dell'anima mia,<br>\nin te solo posso esclamare: <i>Abb\u00e0</i>, Padre.<br>\nSei tu, o Spirito di Dio,<br>\nche mi \u00a0rendi capace di chiedere<br>\ne mi suggerisci che cosa chiedere.<br>\nSpirito dolce e soave,<br>\norienta sempre pi\u00f9<br>\nla mia volont\u00e0 verso la tua,<br>\nperch\u00e9 la possa conoscere chiaramente,<br>\namare ardentemente<br>\ne compiere efficacemente.<br>\n<i>(San Bernardo di Chiaravalle)</i>"]}