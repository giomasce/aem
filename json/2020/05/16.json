{"date_str": "sabato 16 maggio 2020", "date": "2020/05/16", "texts": ["\u26ea <b>ASCOLTA E MEDITA</b> \u26ea<br>\n<b>Sabato 16 maggio 2020</b><br>\nAt 16,1-10; Sal 99<br>\nI commenti di questo mese sono curati da Cristina e Emanuele Cattin, Michela e Paolo Buti", "\ud83d\ude4f <b>Preghiera iniziale</b><br>\nAcclamate al Signore, voi tutti della terra,<br>\nservite il Signore nella gioia,<br>\npresentatevi a lui con esultanza.<br>\nRiconoscete che il Signore \u00e8 Dio;<br>\negli ci ha fatti e noi siamo suoi,<br>\nsuo popolo e gregge del suo pascolo.<br>\nVarcate le sue porte con inni di grazie,<br>\ni suoi atri con canti di lode,<br>\nlodatelo, benedite il suo nome;<br>\npoich\u00e9 buono \u00e8 il Signore,<br>\neterna la sua misericordia,<br>\nla sua fedelt\u00e0 per ogni generazione.<br>\n<i>(Salmo 99)</i>", "\ud83d\udcd6 <b>Ascolta</b> dal Vangelo secondo Giovanni (15,18-21)<br>\nIn quel tempo, disse Ges\u00f9 ai suoi discepoli: \u00abSe il mondo vi odia, sappiate che prima di voi ha odiato me. Se foste del mondo, il mondo amerebbe ci\u00f2 che \u00e8 suo; poich\u00e9 invece non siete del mondo, ma vi ho scelti io dal mondo, per questo il mondo vi odia.<br>\nRicordatevi della parola che io vi ho detto: \u201cUn servo non \u00e8 pi\u00f9 grande del suo padrone\u201d. Se hanno perseguitato me, perseguiteranno anche voi; se hanno osservato la mia parola, osserveranno anche la vostra. Ma faranno a voi tutto questo a causa del mio nome, perch\u00e9 non conoscono colui che mi ha mandato\u00bb.", "\u271d <b>Medita</b><br>\nIl tema di questa sequenza \u00e8 l'odio del mondo (da intendersi qui come l'insieme degli uomini che si oppongono a Cristo) di cui i discepoli sono vittima. Non si tratta di una possibilit\u00e0, bens\u00ec di un dato certo e indiscutibile: i discepoli di Cristo sono oggetto d'odio. Il verbo greco <i>miseo</i> con cui Giovanni indica l'odio in questa circostanza, richiama non solo un sentimento, ma comportamenti concreti di violenza distruttiva. La Croce di Ges\u00f9 \u00e8 l'odio che prende forma concreta.<br>\nIl \u00abmondo\u00bb odia Cristo, non i discepoli. Essi sono odiati a causa sua, non a causa loro. Non sono diversi, n\u00e9 migliori degli altri. Sono diventati di Cristo, per sua volont\u00e0.<br>\nNo, non si \u00e8 migliori perch\u00e9 si \u00e8 ascoltato il Vangelo e si cerca di viverlo come si pu\u00f2. Non lo si \u00e8 neanche se lo si pratica alla perfezione. Nemmeno il pi\u00f9 grande dei santi \u00e8 un uomo o una donna migliore di altri. Un cristiano \u00e8 solo uno che \u00e8 stato sequestrato dal mondo per mano della Parola di Cristo. Siamo dei rapiti da Ges\u00f9 che, forse, un po', si sono lasciati rapire.<br>\nQuesto ci farebbe migliori degli altri? No, non siamo i migliori. Mettiamoci l'animo in pace, cos\u00ec magari abbiamo anche qualche ansia da prestazione in meno nel nostro vivere la fede che ci \u00e8 data. Per essere buoni discepoli del Vangelo dovremmo essere tutti affetti da complesso di normalit\u00e0.<br>\nPer riconoscere che di straordinario c'\u00e8 il Vangelo, c'\u00e8 la volont\u00e0 di Cristo di rapirci dalle logiche mondane che nascondono il volto bello del Padre, c'\u00e8 la verit\u00e0 della resurrezione che ci parla di una vita che sta oltre i confini del mondo.<br>\nNoi non siamo i migliori. Siamo normali. Godiamocelo. Perch\u00e9 saperci rapiti da Colui che \u00e8 Straordinario, sar\u00e0 ancora pi\u00f9 bello. (Don Cristiano Mauri)", "\ud83e\udd14 <b>Per riflettere</b><br>\nNon \u00e8 semplice non sentirsi giudicati nella nostra societ\u00e0, in cui avere una fede non \u00e8 poi cos\u00ec \u201calla moda\u201d. Riesco a non vergognarmi del mio essere cristiano di fronte agli altri? Vivo con serena umilt\u00e0 il mio cammino con Ges\u00f9?", "\ud83d\ude4f <b>Preghiera finale</b><br>\nPadre, mi abbandono a Te, fa' di me ci\u00f2 che ti piace.<br>\nQualsiasi cosa tu faccia di me, ti ringrazio.<br>\nSono pronto a tutto, accetto tutto, purch\u00e9 la tua volont\u00e0 si compia in me,<br>\ne in tutte le tue creature: non desidero nient'altro, mio Dio.<br>\nRimetto l'anima mia nelle tue mani, te la dono, mio Dio,<br>\ncon tutto l'amore del mio cuore, perch\u00e9 ti amo.<br>\n\u00c8 per me un'esigenza di amore, il donarmi a Te,<br>\nl'affidarmi alle tue mani, senza misura,<br>\ncon infinita fiducia: perch\u00e9 Tu sei mio.<br>\n<i>(Padre Charles de Foucauld)</i>"]}