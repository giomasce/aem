{"day": 30, "month": 5, "year": 2020, "weekday": 6, "date_str": "sabato 30 maggio 2020", "quotes": "At 28,16-20.30-31; Sal 10", "quote_vangelo": "secondo Giovanni (21,20-25)", "curatore": "Cristina e Emanuele Cattin, Michela e Paolo Buti", "prevangelo": "", "indications": "", "preghiniz": "Nel Signore mi sono rifugiato, come potete dirmi:\n\u201cFuggi come un passero verso il monte\u201d?\nEcco, i malvagi tendono l'arco,\naggiustano la freccia sulla corda\nper colpire nell'ombra i retti di cuore.\nQuando sono scosse le fondamenta,\nil giusto che cosa pu\u00f2 fare?\nMa il Signore sta nel suo tempio santo,\nil Signore ha il trono nei cieli.\nI suoi occhi osservano attenti,\nle sue pupille scrutano l'uomo.\nIl Signore scruta giusti e malvagi,\negli odia chi ama la violenza.\n<i>(Salmo 10)</i>", "vangelo": "In quel tempo, Pietro si volt\u00f2 e vide che li seguiva quel discepolo che Ges\u00f9 amava, colui che nella cena si era chinato sul suo petto e gli aveva domandato: \u00abSignore, chi \u00e8 che ti tradisce?\u00bb. Pietro dunque, come lo vide, disse a Ges\u00f9: \u00abSignore, che cosa sar\u00e0 di lui?\u00bb. Ges\u00f9 gli rispose: \u00abSe voglio che egli rimanga finch\u00e9 io venga, a te che importa? Tu seguimi\u00bb. Si diffuse perci\u00f2 tra i fratelli la voce che quel discepolo non sarebbe morto. Ges\u00f9 per\u00f2 non gli aveva detto che non sarebbe morto, ma: \u00abSe voglio che egli rimanga finch\u00e9 io venga, a te che importa?\u00bb.\nQuesti \u00e8 il discepolo che testimonia queste cose e le ha scritte, e noi sappiamo che la sua testimonianza \u00e8 vera. Vi sono ancora molte altre cose compiute da Ges\u00f9 che, se fossero scritte una per una, penso che il mondo stesso non basterebbe a contenere i libri che si dovrebbero scrivere.", "medita": "Questo testo ci riporta ancora al tema della sequela con questo imperativo forte di Ges\u00f9: \u201cTu seguimi\u201d. Non ti voltare pi\u00f9 indietro, Pietro, non lasciarti depistare da inutili domande, anche se la strada si fa pi\u00f9 dura dietro di me. C'\u00e8 una responsabilit\u00e0 personale nel seguire il Signore, una determinazione che ciascuno deve trovare nelle parole del Maestro. C'\u00e8 una missione per ciascuno.\nGiovanni, alla fine, ci ricorda la sua: rendere testimonianza, una testimonianza vera dell'incontro col Signore, della fede che ha segnato la sua vita.\nAndare dietro a Ges\u00f9 \u00e8 vivere l'esperienza anche di una comunit\u00e0 di discepoli, dove a ciascuno \u00e8 affidato un carisma, un dono per il bene comune, per la crescita di tutto il corpo, che \u00e8 la Chiesa.", "riflettere": "Sappiamo seguire Ges\u00f9 senza fare confronti con gli altri?", "preghfin": "Credo in te, Signore Ges\u00f9 Cristo,\nFiglio eternamente amato,\nmandato nel mondo\nper riconciliare i peccatori col Padre.\nTu sei la pura accoglienza dell'amore,\ntu che ami nella gratitudine infinita,\ne ci insegni che anche il ricevere \u00e8 divino,\ne il lasciarci amare non meno divino che l'amare.\nTu sei la parola eterna uscita dal silenzio,\nnel dialogo senza fine dell'amore,\nl'amato che tutto riceve e tutto dona.\nCredo in Te, unico Dio d'amore,\neterno amante e eterno amato,\neterna unit\u00e0 e libert\u00e0 d'amore.\nIn Te vivo e riposo, donandoti il mio cuore,\ne chiedendoti di nascondermi in Te\ne di abitare in me. Amen.\n<i>(Bruno Forte)</i>"}