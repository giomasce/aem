{"day": 6, "month": 5, "year": 2020, "weekday": 3, "date_str": "mercoled\u00ec 6 maggio 2020", "quotes": "At 12,24-13,5; Sal 66", "quote_vangelo": "secondo Giovanni (12,44-50)", "curatore": "Cristina e Emanuele Cattin, Michela e Paolo Buti", "prevangelo": "", "indications": "", "preghiniz": "Dio abbia piet\u00e0 di noi e ci benedica,\nsu di noi faccia splendere il suo volto;\nperch\u00e9 si conosca sulla terra la tua via,\nla tua salvezza fra tutte le genti.\nTi lodino i popoli, o Dio,\nti lodino i popoli tutti.\nGioiscano le nazioni e si rallegrino,\nperch\u00e9 tu giudichi i popoli con rettitudine,\ngoverni le nazioni sulla terra.\nTi lodino i popoli, o Dio,\nti lodino i popoli tutti.\n<i>(Salmo 66)</i>", "vangelo": "In quel tempo, Ges\u00f9 esclam\u00f2: \u00abChi crede in me, non crede in me ma in colui che mi ha mandato; chi vede me, vede colui che mi ha mandato. Io sono venuto nel mondo come luce, perch\u00e9 chiunque crede in me non rimanga nelle tenebre.\nSe qualcuno ascolta le mie parole e non le osserva, io non lo condanno; perch\u00e9 non sono venuto per condannare il mondo, ma per salvare il mondo.\nChi mi rifiuta e non accoglie le mie parole, ha chi lo condanna: la parola che ho detto lo condanner\u00e0 nell'ultimo giorno. Perch\u00e9 io non ho parlato da me stesso, ma il Padre, che mi ha mandato, mi ha ordinato lui di che cosa parlare e che cosa devo dire. E io so che il suo comandamento \u00e8 vita eterna. Le cose dunque che io dico, le dico cos\u00ec come il Padre le ha dette a me\u00bb.", "medita": "In questo primo versetto evangelico Ges\u00f9 rende la sua figura quasi traslucida, come una carta velina posta sopra l'immagine del Padre, del quale Egli \u00e8 testimone. La sua missione \u00e8 quella di rendere visibile il Padre e non c'\u00e8 da parte sua n\u00e9 accusa n\u00e9 giudizio per l'uomo, ma solo offerta di salvezza. Di fronte a questa Parola il mondo non \u00e8 condannato ma salvato. Ma la salvezza deve essere accolta: se un salvagente viene lanciato ad un naufrago \u00e8 necessario che questi lo afferri e lo indossi. Diversa \u00e8 la condizione di chi vuole salvarsi da solo; in questo caso non si sente il bisogno di salvagenti, perch\u00e9 la propria ancora di salvezza pare gi\u00e0 ben sistemata sul fondo. Peccato che le ancore umane siano ben poca cosa\u2026 Da soli non possiamo salvarci, ci salviamo solo insieme!\nRicordiamo che l'inferno non \u00e8 la ricompensa di Dio per i peccati commessi dall'uomo, ma \u00e8 la condizione dell'uomo che gi\u00e0 in questa vita rinnega se stesso, l'amore e la relazione con l'altro. La luce per disperdere le tenebre ha bisogno di una fenditura per entrare, di una piccola finestra socchiusa. Se ci chiudiamo alla novit\u00e0 di Dio resteremo nella penombra, nel buio della notte, nell'oscurit\u00e0 dell'egoismo e della morte.", "riflettere": "Chiediamo al Signore di riempire, con l'onnipotenza della sua misericordia, gli inferni che costantemente gli uomini aprono nel loro cuore e nel cuore degli altri, con l'inganno, l'odio, la violenza e l'egoismo. Anche se a volte ci sembra giunto al limite del nulla, il mondo corre verso la bellezza e la bont\u00e0 che Ges\u00f9 ha rivelato.", "preghfin": "Il grande mistero dell'incarnazione\n\u00e8 che Dio ha preso in Ges\u00f9 la carne umana,\naffinch\u00e9 ogni carne umana potesse essere rivestita della vita divina.\nLe nostre vite sono fragili e destinate a morte;\nma poich\u00e9 Dio, attraverso Ges\u00f9,\nha condiviso la nostra vita fragile e mortale,\nla morte non \u00e8 pi\u00f9 la parola finale.\nLa vita \u00e8 diventata vittoriosa.\n<i>(H. J. M. Nouwen)</i>"}