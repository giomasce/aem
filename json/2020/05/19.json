{"date_str": "marted\u00ec 19 maggio 2020", "date": "2020/05/19", "texts": ["\u26ea <b>ASCOLTA E MEDITA</b> \u26ea<br>\n<b>Marted\u00ec 19 maggio 2020</b><br>\nAt 16,22-34; Sal 137<br>\nI commenti di questo mese sono curati da Cristina e Emanuele Cattin, Michela e Paolo Buti", "\ud83d\ude4f <b>Preghiera iniziale</b><br>\nTi rendo grazie, Signore, con tutto il cuore:<br>\nhai ascoltato le parole della mia bocca.<br>\nNon agli d\u00e8i, ma a te voglio cantare,<br>\nmi prostro verso il tuo tempio santo.<br>\nRendo grazie al tuo nome per il tuo amore e la tua fedelt\u00e0:<br>\nhai reso la tua promessa pi\u00f9 grande del tuo nome.<br>\nNel giorno in cui ti ho invocato, mi hai risposto,<br>\nhai accresciuto in me la forza.<br>\nTi renderanno grazie, Signore, tutti i re della terra,<br>\nquando ascolteranno le parole della tua bocca.<br>\nCanteranno le vie del Signore:<br>\ngrande \u00e8 la gloria del Signore!<br>\nPerch\u00e9 eccelso \u00e8 il Signore, ma guarda verso l'umile;<br>\nil superbo invece lo riconosce da lontano.<br>\nSe cammino in mezzo al pericolo,<br>\ntu mi ridoni vita;<br>\ncontro la collera dei miei avversari stendi la tua mano<br>\ne la tua destra mi salva.<br>\nIl Signore far\u00e0 tutto per me.<br>\nSignore, il tuo amore \u00e8 per sempre:<br>\nnon abbandonare l'opera delle tue mani.<br>\n<i>(Salmo 137)</i>", "\ud83d\udcd6 <b>Ascolta</b> dal Vangelo secondo Giovanni (16,5-11)<br>\nIn quel tempo, disse Ges\u00f9 ai suoi discepoli: \u00abOra vado da colui che mi ha mandato e nessuno di voi mi domanda: \u201cDove vai?\u201d. Anzi, perch\u00e9 vi ho detto questo, la tristezza ha riempito il vostro cuore. Ma io vi dico la verit\u00e0: \u00e8 bene per voi che io me ne vada, perch\u00e9, se non me ne vado, non verr\u00e0 a voi il Par\u00e0clito; se invece me ne vado, lo mander\u00f2 a voi. E quando sar\u00e0 venuto, dimostrer\u00e0 la colpa del mondo riguardo al peccato, alla giustizia e al giudizio. Riguardo al peccato, perch\u00e9 non credono in me; riguardo alla giustizia, perch\u00e9 vado al Padre e non mi vedrete pi\u00f9; riguardo al giudizio, perch\u00e9 il principe di questo mondo \u00e8 gi\u00e0 condannato\u00bb.", "\u271d <b>Medita</b><br>\n\u00c8 una specie di rimprovero che Ges\u00f9 rivolge ai suoi discepoli: \u201cNon guardate solo a voi stessi e al vostro intimo, ai vostri desideri e alle vostre paure\u201d.<br>\n\u201cGuardate a me e al mondo e sentirete la vostra angoscia svanire, perch\u00e9 sarete capaci di staccarvi da un egoistico desiderio di Me e accogliere il dono dello Spirito\u201d. Da questo punto in poi, il peccato e il suo principe, che hanno guidato il mondo fino ad oggi, sono giudicati e sconfitti.<br>\n\u201c\u00c8 bene che io me ne vada!\u201d: \u00e8 bene per l'uomo che non guardi a se stesso e al Signore. Il regno di Dio non \u00e8 un rapporto univoco; gli occhi degli uomini non possono guardare solo verso l'alto; debbono rivolgersi anche verso i fratelli. Per questo \u00e8 bene che Dio si sottragga.<br>\nCome ogni padre, per far imparare un bambino a camminare, tende ad allontanarsi per suscitare in lui il desiderio dell'avvicinamento, cos\u00ec fa con noi anche il Signore.", "\ud83e\udd14 <b>Per riflettere</b><br>\nLa nostra vita quotidiana alterna momenti di esaltazione e di sconforto, anche nella fede. Siamo in grado di leggere ogni momento della nostra esistenza con gli occhi della fede?", "\ud83d\ude4f <b>Preghiera finale</b><br>\nNoi ti seguiamo, Signore Ges\u00f9:<br>\nma per poterti seguire, chiamaci,<br>\nperch\u00e9 senza di te nessuno procede innanzi.<br>\nPerch\u00e9 tu solo sei via, verit\u00e0 e vita.<br>\nAccoglici come una via comoda e invitante.<br>\nRassicuraci come la verit\u00e0 sa rassicurare.<br>\nFa' di noi degli esseri vivi poich\u00e9 tu sei la vita.<br>\n<i>(Sant'Ambrogio)</i>"]}