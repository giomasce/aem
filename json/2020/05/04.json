{"date": "2020/05/04", "date_str": "luned\u00ec 4 maggio 2020", "quotes": "At 11,1-18; Sal 41-42", "author": "Cristina e Emanuele Cattin, Michela e Paolo Buti", "pregospel": "", "indications": "", "preghiniz": "Come la cerva anela ai corsi d'acqua,\ncos\u00ec l'anima mia anela a te, o Dio.\nL'anima mia ha sete di Dio, del Dio vivente:\nquando verr\u00f2 e vedr\u00f2 il volto di Dio?\nLe lacrime sono mio pane giorno e notte,\nmentre mi dicono sempre: \u00abDov'\u00e8 il tuo Dio?\u00bb.\nQuesto io ricordo, e il mio cuore si strugge:\nattraverso la folla avanzavo tra i primi\nfino alla casa di Dio,\nin mezzo ai canti di gioia\ndi una moltitudine in festa.\nPerch\u00e9 ti rattristi, anima mia,\nperch\u00e9 su di me gemi?\nSpera in Dio: ancora potr\u00f2 lodarlo,\nlui, salvezza del mio volto e mio Dio.\n<i>(Salmo 41)</i>", "vangelo": "In quel tempo, Ges\u00f9 disse: \u00abIo sono il buon pastore. Il buon pastore d\u00e0 la propria vita per le pecore. Il mercenario \u2013 che non \u00e8 pastore e al quale le pecore non appartengono \u2013 vede venire il lupo, abbandona le pecore e fugge, e il lupo le rapisce e le disperde; perch\u00e9 \u00e8 un mercenario e non gli importa delle pecore.\nIo sono il buon pastore, conosco le mie pecore e le mie pecore conoscono me, cos\u00ec come il Padre conosce me e io conosco il Padre, e do la mia vita per le pecore. E ho altre pecore che non provengono da questo recinto: anche quelle io devo guidare. Ascolteranno la mia voce e diventeranno un solo gregge, un solo pastore.\nPer questo il Padre mi ama: perch\u00e9 io do la mia vita, per poi riprenderla di nuovo. Nessuno me la toglie: io la do da me stesso. Ho il potere di darla e il potere di riprenderla di nuovo. Questo \u00e8 il comando che ho ricevuto dal Padre mio\u00bb.", "medita": "In questo brano di Vangelo rivivono nella mente esempi, neppure troppo lontani, di capi e comandanti che di fronte al pericolo hanno pensato in prima battuta a salvare se stessi. Chi esercita il potere umano \u00e8 talvolta tentato di scaricare il lavoro e le responsabilit\u00e0 ai sottoposti, di additarli quando le cose non vanno come si era programmato, di tenersi stretti gli onori e delegare gli oneri. Ma con Ges\u00f9, anche in questo caso, la prospettiva \u00e8 completamente ribaltata. Il Pastore buono \u00e8 talmente immerso in una dinamica di Amore verso l'uomo, da donare tutto di S\u00e9 senza tenere niente. Il Pastore buono depone la sua vita perch\u00e9 la vita delle pecore \u00e8 pi\u00f9 importante della sua stessa vita. Perch\u00e9? Perch\u00e9 il pastore buono \u00e8 colui che conosce le sue pecore, che si preoccupa per loro, che sa il loro nome, che le fascia e le sostiene ad una ad una e che \u00e8 disposto a rischiare di perdere l'intero gregge, prima che una sola di esse si smarrisca. Non cos\u00ec il mercenario, che si occupa delle pecore solo per il guadagno e che, di fronte al pericolo, non ha dubbi, scappa e lascia che le pecore si disperdano. Portiamo lungo questa giornata l'immagine di Ges\u00f9 buon pastore che ci tiene in braccio e facciamo risuonare dentro di noi un episodio della nostra vita in cui fortemente ci siamo sentiti guardati, conosciuti e guidati da Ges\u00f9 e come, a partire da quello, siamo stati in grado di conoscerLo nel profondo.", "riflettere": "Queste parole di Ges\u00f9 rappresentano uno dei migliori antidoti alla chiusura in se stessi, sia a livello individuale che comunitario. Ges\u00f9 ci dice che le pecore sono sue (e solamente sue) e che la sua Parola \u00e8 per tutti. Chiediamo nella preghiera come poterci mettere a servizio di questo suo progetto immenso di Amore.", "preghfin": "Dio perdona le nostre colpe.\nCi scioglie dai vincoli del nostro passato.\n\u00c8 cos\u00ec che a ogni ora possiamo ricominciare a metterci\nal servizio di Dio e riordinare la nostra esistenza.\nIl che ci libera dal rimuginare sugli errori commessi.\n<i>(Anselm Gr\u00fcn)</i>"}