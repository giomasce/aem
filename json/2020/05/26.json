{"day": 26, "month": 5, "year": 2020, "weekday": 2, "date_str": "marted\u00ec 26 maggio 2020", "quotes": "At 20,17-27; Sal 67", "curatore": "Cristina e Emanuele Cattin, Michela e Paolo Buti", "prevangelo": "", "indications": "San Filippo Neri", "preghiniz": "Il nostro Dio \u00e8 un Dio che salva;\nal Signore Dio appartengono le porte della morte.\nS\u00ec, Dio schiaccer\u00e0 il capo dei suoi nemici,\nla testa dai lunghi capelli di chi percorre la via del delitto.\nHa detto il Signore: \u201cDa Basan li far\u00f2 tornare,\nli far\u00f2 tornare dagli abissi del mare,\nperch\u00e9 il tuo piede si bagni nel sangue\ne la lingua dei tuoi cani riceva la sua parte tra i nemici\u201d.\nAppare il tuo corteo, Dio,\nil corteo del mio Dio, del mio re, nel santuario.\nPrecedono i cantori, seguono i suonatori di cetra,\ninsieme a fanciulle che suonano tamburelli.\n\u00abBenedite Dio nelle vostre assemblee,\nbenedite il Signore, voi della comunit\u00e0 d'Israele\u00bb.\n<i>(Salmo 67)</i>", "vangelo": "In quel tempo, Ges\u00f9, alz\u00e0ti gli occhi al cielo, disse: \u00abPadre, \u00e8 venuta l'ora: glorifica il Figlio tuo perch\u00e9 il Figlio glorifichi te. Tu gli hai dato potere su ogni essere umano, perch\u00e9 egli dia la vita eterna a tutti coloro che gli hai dato. Questa \u00e8 la vita eterna: che conoscano te, l'unico vero Dio, e colui che hai mandato, Ges\u00f9 Cristo.\nIo ti ho glorificato sulla terra, compiendo l'opera che mi hai dato da fare. E ora, Padre, glorificami davanti a te con quella gloria che io avevo presso di te prima che il mondo fosse.\nHo manifestato il tuo nome agli uomini che mi hai dato dal mondo. Erano tuoi e li hai dati a me, ed essi hanno osservato la tua parola. Ora essi sanno che tutte le cose che mi hai dato vengono da te, perch\u00e9 le parole che hai dato a me io le ho date a loro. Essi le hanno accolte e sanno veramente che sono uscito da te e hanno creduto che tu mi hai mandato.\nIo prego per loro; non prego per il mondo, ma per coloro che tu mi hai dato, perch\u00e9 sono tuoi. Tutte le cose mie sono tue, e le tue sono mie, e io sono glorificato in loro. Io non sono pi\u00f9 nel mondo; essi invece sono nel mondo, e io vengo a te\u00bb.", "medita": "Brano denso di concetti, questo. Poniamo l'attenzione solo sul tema dell'ora e quello della Gloria. La seconda parte del quarto vangelo \u00e8 detta \u201cil vangelo dell'ora\u201d. L'ora di Ges\u00f9 \u00e8 giunta, l'occasione favorevole, il <i>Kair\u00f2s</i>, il momento \u00a0opportuno in cui le promesse si realizzano e le attese trovano il loro compimento.\nLa Gloria: nel prologo (v. 1, 14) Giovanni ci aveva detto che noi avevamo visto la gloria di Dio prendere dimora presso di noi, nella sua dimensione di assoluta grazia e verit\u00e0. Ecco il momento di realizzazione di entrambe queste promesse: il momento della croce, l'ora della gloria.\nIn questo brano troviamo un solo modello per l'uomo: il modello della Trinit\u00e0. Un modello assoluto ed inarrivabile, ma proprio per questo costantemente presente nella nostra vita come desiderio, patria irraggiungibile. Il nostro Dio \u00e8 Trinit\u00e0, \u00e8 comunione di amore, \u00e8 diversit\u00e0 nell'unit\u00e0, \u00e8 gioia dell'incontro. E Ges\u00f9 prega, sapendo forse che per noi mortali questa sar\u00e0 la cosa pi\u00f9 difficile, affinch\u00e9 sappiamo mantenere questa unit\u00e0 a sua somiglianza. Un'unit\u00e0 che non annulli le differenze, un amore che non mortifichi, una comunione di diversit\u00e0 che arricchisca la sensibilit\u00e0 e la spiritualit\u00e0 di ciascuno. Ecco cosa chiede Ges\u00f9 a Dio per noi e per le nostre comunit\u00e0.", "riflettere": "Quante volte ci poniamo il problema della vita eterna? Ges\u00f9 intercede per noi. Ti succede di intercedere, nella preghiera, per qualcuno? E per i tuoi \u201cnemici\u201d?", "preghfin": "Cristo, potenza e sapienza di Dio,\nsii benedetto e lodato.\nMeraviglia incomparabile,\nirradiazione della gloria di Dio\ne impronta della sua sostanza.\nTu sei dato alla tua chiesa:\ndonati a ciascuno di noi.\nDonaci la tua sapienza, colmaci del tuo vigore,\npenetraci con la tua tenerezza.\nTu sei luce e parola di luce:\nillumina i nostri volti e le nostre vite,\ndonaci la serenit\u00e0 della tua sapienza.\nNon conosciamo n\u00e9 l'ora n\u00e9 il giorno in cui tornerai nella gloria,\nma aspettiamo quel giorno per diventare completamente\ngli amici di Dio, oggi, domani, sempre.\n<i>(Pierre Griolet)</i>"}