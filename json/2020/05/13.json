{"day": 13, "month": 5, "year": 2020, "weekday": 3, "date_str": "mercoled\u00ec 13 maggio 2020", "quotes": "At 15,1-6; Sal 121", "quote_vangelo": "secondo Giovanni (15,1-8)", "curatore": "Cristina e Emanuele Cattin, Michela e Paolo Buti", "prevangelo": "", "indications": "Beata Vergine Maria di Fatima", "preghiniz": "Domandate pace per Gerusalemme:\nsia pace a coloro che ti amano,\nsia pace sulle tue mura,\nsicurezza nei tuoi baluardi.\nPer i miei fratelli e i miei amici\nio dir\u00f2: \u201cSu di te sia pace!\u201d.\nPer la casa del Signore nostro Dio,\nchieder\u00f2 per te il bene.\n<i>(Salmo 121)</i>", "vangelo": "In quel tempo, disse Ges\u00f9 ai suoi discepoli: \u00abIo sono la vite vera e il Padre mio \u00e8 l'agricoltore. Ogni tralcio che in me non porta frutto, lo taglia, e ogni tralcio che porta frutto, lo pota perch\u00e9 porti pi\u00f9 frutto. Voi siete gi\u00e0 puri, a causa della parola che vi ho annunciato.\nRimanete in me e io in voi. Come il tralcio non pu\u00f2 portare frutto da se stesso se non rimane nella vite, cos\u00ec neanche voi se non rimanete in me. Io sono la vite, voi i tralci. Chi rimane in me, e io in lui, porta molto frutto, perch\u00e9 senza di me non potete far nulla. Chi non rimane in me viene gettato via come il tralcio e secca; poi lo raccolgono, lo gettano nel fuoco e lo bruciano.\nSe rimanete in me e le mie parole rimangono in voi, chiedete quello che volete e vi sar\u00e0 fatto. In questo \u00e8 glorificato il Padre mio: che portiate molto frutto e diventiate miei discepoli\u00bb.", "medita": "Il vangelo di oggi ci propone uno stare con Ges\u00f9 pi\u00f9 profondo di quello indicato dall'affermazione: \u201cIo sono la vite, voi i tralci\u201d. Attenzione alle parole! Ges\u00f9 non dice: \u201cIo sono il tronco, voi i tralci\u201d, ma: \u201cIo sono la vite, voi i tralci\u201d. Cio\u00e8, lui \u00e8 tutta la vite, tralci compresi. Noi, quindi, per Ges\u00f9 non siamo una parte della vite diversa dal tronco, con una propria per quanto piccola consistenza. Siamo qualcosa soltanto se inseriti in lui che \u00e8 il tutto. Staccati da lui serviamo solo per fare fuoco: \u00abSenza di me non potete far nulla. Chi non rimane in me viene gettato via come il tralcio e secca; poi lo raccolgono, lo gettano nel fuoco e lo bruciano\u00bb.\nMa cosa significa concretamente stare con lui come il tralcio alla vite, cio\u00e8 in questo rapporto vitale? Significa pensare, sentire, agire come lui. Non si pu\u00f2 rimanere in Ges\u00f9 ed essere suoi tralci, senza imitare la sua onest\u00e0, la sua lealt\u00e0, il suo coraggio, il suo dinamismo, la sua generosit\u00e0, la sua misericordia\u2026\n\u00c8 ci\u00f2 che afferma l'evangelista Giovanni: \u00abChi osserva i suoi comandamenti rimane in Dio e Dio in lui, e questo \u00e8 il suo comandamento: che crediamo nel nome del Figlio suo Ges\u00f9 Cristo e ci amiamo gli uni gli altri, secondo il precetto che ci ha dato\u00bb.\nPensare, sentire, agire come Ges\u00f9\u2026\nE come possiamo? Provandoci, senza arrenderci mai, ricominciando sempre, con la certezza consolante e incoraggiante che \u201cDio \u00e8 pi\u00f9 grande del nostro cuore e conosce ogni cosa\u201d. (Don Tonino Lasconi)", "riflettere": "Ges\u00f9 ci chiama a imitarlo nella quotidianit\u00e0, a comportarci come lui si sarebbe comportato. Il Ges\u00f9 \u201cuomo\u201d \u00e8 generoso, leale, coraggioso, deciso contro ogni ingiustizia, misericordioso verso i deboli e i peccatori. Sentirmi \u201cinnestato\u201d in Ges\u00f9 mi dona serenit\u00e0 autentica nelle mie relazioni?", "preghfin": "Il frutto del silenzio \u00e8 la preghiera.\nIl frutto della preghiera \u00e8 la fede.\nIl frutto della fede \u00e8 l'amore.\nIl frutto dell'amore \u00e8 il servizio.\nIl frutto del servizio \u00e8 la pace.\n<i>(Madre Teresa di Calcutta)</i>"}