{"day": 28, "month": 5, "year": 2020, "weekday": 4, "date_str": "gioved\u00ec 28 maggio 2020", "quotes": "At 22,30;23,6-11; Sal 15", "curatore": "Cristina e Emanuele Cattin, Michela e Paolo Buti", "prevangelo": "", "indications": "", "preghiniz": "Proteggimi, o Dio: in te mi rifugio.\nHo detto al Signore: \u201cIl mio Signore sei tu, solo in te \u00e8 il mio bene\u201d.\nAgli idoli del paese, agli dei potenti andava tutto il mio favore.\nMoltiplicano le loro pene quelli che corrono dietro a un dio straniero.\nIo non spander\u00f2 le loro libagioni di sangue,\nn\u00e9 pronuncer\u00f2 con le mie labbra i loro nomi.\nSignore \u00e8 mia parte di eredit\u00e0 e mio calice:\nnelle tue mani \u00e8 la mia vita.\nPer me la sorte \u00e8 caduta su luoghi deliziosi:\nla mia eredit\u00e0 \u00e8 stupenda.\nBenedico il Signore che mi ha dato consiglio;\nanche di notte il mio animo mi istruisce.\nIo pongo sempre davanti a me il Signore,\nsta alla mia destra, non potr\u00f2 vacillare.\n<i>(Salmo 15)</i>", "vangelo": "In quel tempo, [Ges\u00f9, alz\u00e0ti gli occhi al cielo, preg\u00f2 dicendo:] \u00abNon prego solo per questi, ma anche per quelli che crederanno in me mediante la loro parola: perch\u00e9 tutti siano una sola cosa; come tu, Padre, sei in me e io in te, siano anch'essi in noi, perch\u00e9 il mondo creda che tu mi hai mandato.\nE la gloria che tu hai dato a me, io l'ho data a loro, perch\u00e9 siano una sola cosa come noi siamo una sola cosa. Io in loro e tu in me, perch\u00e9 siano perfetti nell'unit\u00e0 e il mondo conosca che tu mi hai mandato e che li hai amati come hai amato me.\nPadre, voglio che quelli che mi hai dato siano anch'essi con me dove sono io, perch\u00e9 contemplino la mia gloria, quella che tu mi hai dato; poich\u00e9 mi hai amato prima della creazione del mondo.\nPadre giusto, il mondo non ti ha conosciuto, ma io ti ho conosciuto, e questi hanno conosciuto che tu mi hai mandato.\nE io ho fatto conoscere loro il tuo nome e lo far\u00f2 conoscere, perch\u00e9 l'amore con il quale mi hai amato sia in essi e io in loro\u00bb.", "medita": "La preghiera di Ges\u00f9 non \u00e8 solo per i suoi, per quanti lo hanno conosciuto e seguito fino al momento supremo, ma anche per quanti aderiranno in futuro alla sua parola e formeranno la famiglia che, in comunione con il Padre, con il Figlio e nella reciproca fraternit\u00e0 sar\u00e0 davanti al mondo segno di unit\u00e0 e convincer\u00e0 il mondo della parola di Ges\u00f9 stringendosi in un unico amore, lo stesso amore del Padre; saranno una cosa sola con lui, accogliendo la gloria, il dono che il Padre ha fatto al Figlio, e che per mezzo dello Spirito si riverser\u00e0 su di loro. \u201cLa gloria di Ges\u00f9 \u00e8 la gloria di colui che \u00e8 venuto per servire, che si \u00e8 abbassato al nostro livello, che si \u00e8 identificato con noi, che ci ha lavato i piedi. \u00c8 la purissima gloria di colui che non ha mai ricercato la propria gloria, e che proprio per questo \u00e8 glorificato dal Padre\u201d. Accogliere la gloria che ci d\u00e0 il Padre, che ci mette al servizio di tutti, che ci fa sentire allo stesso livello dei poveri e degli umili, che ci fa diventare davvero \u201cuna cosa sola\u201d con Ges\u00f9 e con il Padre.", "riflettere": "Quali passi posso fare per vivere l'unit\u00e0, senza distruggere la diversit\u00e0?", "preghfin": "Spirito Santo Dio, che vedi i segreti dei cuori e conosci i nostri pensieri,\ninfondi in noi tutto Te stesso, perch\u00e9, purificati nell'intimo,\npossiamo amarTi con tutta l'anima e celebrare degnamente le Tue lodi.\nSpirito Santo Dio, rifulga su di noi lo Splendore della Tua gloria,\nl'Amore del Padre, la Potenza di Cristo Ges\u00f9. La Tua divina presenza\nconfermi i nostri cuori nati alla nuova vita nel Tuo amore."}