{"day": 17, "month": 5, "year": 2020, "weekday": 7, "date_str": "domenica 17 maggio 2020", "quotes": "At 8,5-8.14-17; Sal 65; 1Pt 3,15-18", "quote_vangelo": "secondo Giovanni (14,15-21)", "curatore": "Cristina e Emanuele Cattin, Michela e Paolo Buti", "prevangelo": "", "indications": "Salterio: seconda settimana", "preghiniz": "Acclamate Dio, voi tutti della terra,\ncantate la gloria del suo nome,\ndategli gloria con la lode.\nDite a Dio: \u201cTerribili sono le tue opere!\nPer la grandezza della tua potenza ti lusingano i tuoi nemici.\nA te si prostri tutta la terra, a te canti inni, canti al tuo nome\u201d.\nVenite e vedete le opere di Dio,\nterribile nel suo agire sugli uomini.\nEgli cambi\u00f2 il mare in terraferma;\npassarono a piedi il fiume:\nper questo in lui esultiamo di gioia.\nCon la sua forza domina in eterno,\nil suo occhio scruta le genti;\ncontro di lui non si sollevino i ribelli.\n<i>(Salmo 65)</i>", "vangelo": "In quel tempo, Ges\u00f9 disse ai suoi discepoli: \u00abSe mi amate, osserverete i miei comandamenti; e io pregher\u00f2 il Padre ed egli vi dar\u00e0 un altro Par\u00e0clito perch\u00e9 rimanga con voi per sempre, lo Spirito della verit\u00e0, che il mondo non pu\u00f2 ricevere perch\u00e9 non lo vede e non lo conosce. Voi lo conoscete perch\u00e9 egli rimane presso di voi e sar\u00e0 in voi.\nNon vi lascer\u00f2 orfani: verr\u00f2 da voi. Ancora un poco e il mondo non mi vedr\u00e0 pi\u00f9; voi invece mi vedrete, perch\u00e9 io vivo e voi vivrete. In quel giorno voi saprete che io sono nel Padre mio e voi in me e io in voi.\nChi accoglie i miei comandamenti e li osserva, questi \u00e8 colui che mi ama. Chi ama me sar\u00e0 amato dal Padre mio e anch'io lo amer\u00f2 e mi manifester\u00f2 a lui\u00bb.", "medita": "Siamo abituati a pensare che l'amore non abbia regole, che sia come un travolgente fiume in piena, in cui sono la passione e le emozioni a suggerire le azioni da fare. Cos\u00ec quando ti trovi a confidare ad un'amica o un amico i sentimenti che provi per un'altra persona, ecco che prima del consiglio si sentono le fatidiche parole: \u201cIn amore si pu\u00f2 tutto!\u201d, \u201cAl cuore non si comanda!\u201d.\nPer quanto queste frasi siano d'effetto ed evidenzino il nostro lato pi\u00f9 umano, cio\u00e8 quello che ci spinge a metterci in gioco e scommettere sui sentimenti che proviamo, di fatto colgono solo il grosso impatto emotivo iniziale, ignorando il successivo coinvolgimento che si sviluppa.\nL'amore \u00e8 una scelta che si rinnova giorno dopo giorno, ed \u00e8 un qualcosa che a poco a poco conquista non solo il cuore, ma anche la mente. Nel Vangelo di questa domenica Ges\u00f9 esordisce dicendo: \u00abSe mi amate, osserverete i miei comandamenti\u00bb. Si parte da una proposta umile e discreta, che punta a schiarire quella nebbia che abbiamo dentro. \u201cMi ami?\u201d: una domanda audace, che spinge a guardarci nel profondo, per capire davvero quale incidenza abbia la presenza di Dio nella nostra vita. \u00c8 un talismano? Un portafortuna? \u00c8 un genio della lampada o un qualcosa di pi\u00f9? Lui \u00e8 l\u00ec che attende una nostra risposta. Ed \u00e8 proprio nel momento in cui raggiungiamo la maturit\u00e0 di pronunciare quel \u201cS\u00ec\u201d, di rispondere dicendo che non riveste solo un aspetto marginale della nostra esistenza, che non \u00e8 un giocattolo che posso scegliere di usare o riporre in un angolo a mio piacimento, ma che lo considero mio compagno di viaggio, parte di me, parte che mi completa, allora la vita cambia. Quando prendiamo consapevolezza e scegliamo di entrare in questa relazione, non possiamo pi\u00f9 restare gli stessi. Come in un normale rapporto di coppia, non possiamo continuare a fare ci\u00f2 che vogliamo, ma dobbiamo venire incontro alle esigenze l'uno dell'altra, regolare il rapporto su qualche piccola norma che garantisca il rispetto reciproco ed aiuti a crescere nella fiducia, nell'affetto, ed assaporare meglio la gioia dello stare insieme. Ci sono dei \u201ccomandamenti\u201d da rispettare, che il Signore specifica essere i \u201csuoi\u201d. Non quindi regole basate su gelosia, sul tenerci tutti solo per Lui, ma suggerimenti per aprirsi agli altri, gustare la gioia vera, strade da percorrere per vivere una vita piena e non a gradazioni di grigio in cui spesso siamo immersi fino al collo. E perseverare nel seguirli pu\u00f2 essere difficile e scomodo, perch\u00e9 richiede impegno, oltre che disponibilit\u00e0. Ma resta una promessa: \u00abNon vi lascer\u00f2 orfani\u2026 pregher\u00f2 il Padre ed egli vi dar\u00e0 un altro Par\u00e0clito\u00bb. Il Signore non ci vuole vedere smarriti; sa che ci ha fatti per cose belle, ma che costano fatica, e mette in conto anche le nostre cadute. Non ci lascia soli ed in questo passo ci presenta un aiuto, che \u00e8 sempre con noi, ma di cui spesso ignoriamo la presenza o pensiamo di poter fare a meno: lo Spirito Santo Par\u00e0clito. Lui \u00e8 \u201cil filo diretto con Dio\u201d, quella connessione che serve per sincronizzare i nostri pensieri con quelli del Padre, Lui \u00e8 la chiave per sentire sempre viva la presenza di Dio nella nostra vita.", "riflettere": "Siamo in grado di metterci in ascolto? Di seguire le indicazione del Par\u00e0clito che ci conducono al Padre?", "preghfin": "Voi siete figli di Dio;\negli ha mandato nei vostri cuori lo Spirito\ndel Figlio suo che grida:\n<i>Abb\u00e0</i>, Padre!\n<i>(Lettera ai Galati 4, 6)</i>"}