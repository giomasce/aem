{"date_str": "venerd\u00ec 1 maggio 2020", "date": "2020/05/01", "texts": ["\u26ea <b>ASCOLTA E MEDITA</b> \u26ea<br>\n<b>Venerd\u00ec 1 maggio 2020</b><br>\nAt 9,1-20; Sal 116<br>\n<i>Tempo di Pasqua<br>\nSalterio: terza settimana<br>\nSan Giuseppe lavoratore</i><br>\nI commenti di questo mese sono curati da Cristina e Emanuele Cattin, Michela e Paolo Buti", "\ud83d\ude4f <b>Preghiera iniziale</b><br>\nGenti tutte, lodate il Signore,<br>\npopoli tutti, cantate la sua lode,<br>\nperch\u00e9 forte \u00e8 il suo amore per noi<br>\ne la fedelt\u00e0 del Signore dura per sempre.<br>\nAlleluia.<br>\n<i>(Salmo 116)</i>", "\ud83d\udcd6 <b>Ascolta</b> dal Vangelo secondo Giovanni (6,52-59)<br>\nIn quel tempo, i Giudei si misero a discutere aspramente fra loro: \u00abCome pu\u00f2 costui darci la sua carne da mangiare?\u00bb.<br>\nGes\u00f9 disse loro: \u00abIn verit\u00e0, in verit\u00e0 io vi dico: se non mangiate la carne del Figlio dell'uomo e non bevete il suo sangue, non avete in voi la vita. Chi mangia la mia carne e beve il mio sangue ha la vita eterna e io lo risusciter\u00f2 nell'ultimo giorno. Perch\u00e9 la mia carne \u00e8 vero cibo e il mio sangue vera bevanda. Chi mangia la mia carne e beve il mio sangue rimane in me e io in lui. Come il Padre, che ha la vita, ha mandato me e io vivo per il Padre, cos\u00ec anche colui che mangia me vivr\u00e0 per me.<br>\nQuesto \u00e8 il pane disceso dal cielo; non \u00e8 come quello che mangiarono i padri e morirono. Chi mangia questo pane vivr\u00e0 in eterno\u00bb.<br>\nGes\u00f9 disse queste cose, insegnando nella sinagoga a Caf\u00e0rnao.", "\u271d <b>Medita</b><br>\nI Giudei stanno discutendo tra loro in un modo duro e polemico, che l'evangelista definisce aspro. Questa modalit\u00e0 ricorda un po' le nostre discussioni quotidiane, fuori e dentro i <i>social</i>, che spesso pi\u00f9 che in un'occasione di confronto si trasformano in veri e propri attacchi intrisi di ostilit\u00e0 e mancanza di rispetto. Ges\u00f9 ribalta la discussione portandola ad un altro livello, quello dell'amore: non si pu\u00f2 capire il suo messaggio rivoluzionario se non si entra in una dimensione di accoglienza e amore che trascende ogni disputa superficiale e di facciata. Il dono d'amore pi\u00f9 grande non lo si \u201cdiscute\u201d in contesti da cui si esce vincitori o vinti, lo si accoglie dentro di noi, predisponendo una dimora bella, profumata di una vita santa. Si tratta del ribaltamento di uno schema, come il principio figura-sfondo nella percezione delle immagini: sta a noi decidere dove focalizzare l'attenzione e, di conseguenza, quale immagine vedere. Il messaggio di Ges\u00f9 \u00e8 chiaro: essere cristiani significa seguire il suo modello e farsi dono di amore per l'altro, cibo e bevanda, sperimentando gi\u00e0 da ora la vita eterna.", "\ud83e\udd14 <b>Per riflettere</b><br>\nFermiamoci a riflettere, soprattutto dopo aver ricevuto l'Eucarestia: \u00a0quando Ges\u00f9 entra nel nostro cuore, noi siamo trasformati in Lui e possiamo pregare il Padre con la forza dello Spirito Santo, trovando la forza per il nostro impegno quotidiano.", "\ud83d\ude4f <b>Preghiera finale</b><br>\nSignore Dio mio,<br>\nche io ti cerchi desiderandoti<br>\ne ti desideri cercandoti,<br>\nche io ti trovi amandoti<br>\ne ti ami trovandoti.<br>\n<i>(Sant'Anselmo)</i>"]}