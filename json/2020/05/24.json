{"day": 24, "month": 5, "year": 2020, "weekday": 7, "date_str": "domenica 24 maggio 2020", "quotes": "At 1,1-11; Sal 46; Ef 1,17-23", "quote_vangelo": "secondo Matteo (28,16-20)", "curatore": "Cristina e Emanuele Cattin, Michela e Paolo Buti", "prevangelo": "", "indications": "Ascensione del Signore", "preghiniz": "Popoli tutti, battete le mani!\nAcclamate Dio con grida di gioia,\nperch\u00e9 terribile \u00e8 il Signore, l'Altissimo,\ngrande re su tutta la terra.\nEgli ci ha sottomesso i popoli,\nsotto i nostri piedi ha posto le nazioni.\nHa scelto per noi la nostra eredit\u00e0,\norgoglio di Giacobbe che egli ama.\nAscende Dio tra le acclamazioni,\nil Signore al suono di tromba.\nCantate inni a Dio, cantate inni,\ncantate inni al nostro re, cantate inni;\nperch\u00e9 Dio \u00e8 re di tutta la terra,\ncantate inni con arte.\n<i>(Salmo 67)</i>", "vangelo": "In quel tempo, gli undici discepoli andarono in Galilea, sul monte che Ges\u00f9 aveva loro indicato.\nQuando lo videro, si prostrarono. Essi per\u00f2 dubitarono. Ges\u00f9 si avvicin\u00f2 e disse loro: \u00abA me \u00e8 stato dato ogni potere in cielo e sulla terra. Andate dunque e fate discepoli tutti i popoli, battezzandoli nel nome del Padre e del Figlio e dello Spirito Santo, insegnando loro a osservare tutto ci\u00f2 che vi ho comandato. Ed ecco, io sono con voi tutti i giorni, fino alla fine del mondo\u00bb.", "medita": "\u00c8 in Galilea che Ges\u00f9 risorto d\u00e0 appuntamento e si manifesta ai suoi discepoli. \u00c8 li che la speranza prende concretezza e corpo, ma che inizia anche la missione: da l\u00ec fino ai confini del mondo, verso tutte le nazioni.\nLa vita dei discepoli non \u00e8 nel chiuso di un luogo protetto; neppure nella citt\u00e0 santa, dimora di Dio.\nLa Galilea, luogo dove la diversit\u00e0 \u00e8 reale, diventa, allora, il paradigma di questa missione: verso tutti, senza barriere n\u00e9 pregiudizi, nell'apertura sorprendente dello Spirito. \u00c8 lo straordinario invito che il Signore continua a ripetere a tutti coloro che lo hanno seguito, lasciando tutto (la barca, le reti, il padre) proprio l\u00ec, in Galilea, sul lago di Tiberiade.\nGes\u00f9 scomparir\u00e0 dalla vista dei discepoli, ma li lascia con una promessa: \u201cIo sono con voi tutti i giorni\u201d. Dio non abbandona i suoi, n\u00e9 il mondo, al suo destino. Egli continuer\u00e0 a guidarli e illuminarli con la Parola e a sostenerli col Pane di Vita.", "riflettere": "Quale \u00e8 la mia Galilea? Quale esperienza ho della sequela di Ges\u00f9? Percepiamo il senso di responsabilit\u00e0 che ci viene dall'Ascensione del Signore?", "preghfin": "La tua ascensione al cielo, Signore,\nmi colma di gioia perch\u00e9 \u00e8 finito per me\nil tempo di stare a guardare ci\u00f2 che fai\ne comincia il tempo del mio impegno.\nCi\u00f2 che mi hai affidato,\nrompe il guscio del mio individualismo\ne del mio stare a guardare\nfacendomi sentire responsabile\nin prima persona della salvezza del mondo.\nA me, Signore, hai affidato il tuo Vangelo,\nperch\u00e9 lo annunciassi su tutte le strade del mondo.\nDammi la forza della fede,\ncome ebbero i tuoi primi apostoli,\ncos\u00ec che non mi vinca il timore,\nnon mi fermino le difficolt\u00e0,\nnon mi avvilisca l'incomprensione,\nma sempre e dovunque io sia tua lieta notizia,\nrivelatore del tuo amore,\ncome lo sono i martiri e i santi\nnella storia di tutti i popoli del mondo."}