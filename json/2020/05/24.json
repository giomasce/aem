{"date_str": "domenica 24 maggio 2020", "date": "2020/05/24", "texts": ["\u26ea <b>ASCOLTA E MEDITA</b> \u26ea<br>\n<b>Domenica 24 maggio 2020</b><br>\nAt 1,1-11; Sal 46; Ef 1,17-23<br>\n<i>Ascensione del Signore</i><br>\nI commenti di questo mese sono curati da Cristina e Emanuele Cattin, Michela e Paolo Buti", "\ud83d\ude4f <b>Preghiera iniziale</b><br>\nPopoli tutti, battete le mani!<br>\nAcclamate Dio con grida di gioia,<br>\nperch\u00e9 terribile \u00e8 il Signore, l'Altissimo,<br>\ngrande re su tutta la terra.<br>\nEgli ci ha sottomesso i popoli,<br>\nsotto i nostri piedi ha posto le nazioni.<br>\nHa scelto per noi la nostra eredit\u00e0,<br>\norgoglio di Giacobbe che egli ama.<br>\nAscende Dio tra le acclamazioni,<br>\nil Signore al suono di tromba.<br>\nCantate inni a Dio, cantate inni,<br>\ncantate inni al nostro re, cantate inni;<br>\nperch\u00e9 Dio \u00e8 re di tutta la terra,<br>\ncantate inni con arte.<br>\n<i>(Salmo 67)</i>", "\ud83d\udcd6 <b>Ascolta</b> dal Vangelo secondo Matteo (28,16-20)<br>\nIn quel tempo, gli undici discepoli andarono in Galilea, sul monte che Ges\u00f9 aveva loro indicato.<br>\nQuando lo videro, si prostrarono. Essi per\u00f2 dubitarono. Ges\u00f9 si avvicin\u00f2 e disse loro: \u00abA me \u00e8 stato dato ogni potere in cielo e sulla terra. Andate dunque e fate discepoli tutti i popoli, battezzandoli nel nome del Padre e del Figlio e dello Spirito Santo, insegnando loro a osservare tutto ci\u00f2 che vi ho comandato. Ed ecco, io sono con voi tutti i giorni, fino alla fine del mondo\u00bb.", "\u271d <b>Medita</b><br>\n\u00c8 in Galilea che Ges\u00f9 risorto d\u00e0 appuntamento e si manifesta ai suoi discepoli. \u00c8 li che la speranza prende concretezza e corpo, ma che inizia anche la missione: da l\u00ec fino ai confini del mondo, verso tutte le nazioni.<br>\nLa vita dei discepoli non \u00e8 nel chiuso di un luogo protetto; neppure nella citt\u00e0 santa, dimora di Dio.<br>\nLa Galilea, luogo dove la diversit\u00e0 \u00e8 reale, diventa, allora, il paradigma di questa missione: verso tutti, senza barriere n\u00e9 pregiudizi, nell'apertura sorprendente dello Spirito. \u00c8 lo straordinario invito che il Signore continua a ripetere a tutti coloro che lo hanno seguito, lasciando tutto (la barca, le reti, il padre) proprio l\u00ec, in Galilea, sul lago di Tiberiade.<br>\nGes\u00f9 scomparir\u00e0 dalla vista dei discepoli, ma li lascia con una promessa: \u201cIo sono con voi tutti i giorni\u201d. Dio non abbandona i suoi, n\u00e9 il mondo, al suo destino. Egli continuer\u00e0 a guidarli e illuminarli con la Parola e a sostenerli col Pane di Vita.", "\ud83e\udd14 <b>Per riflettere</b><br>\nQuale \u00e8 la mia Galilea? Quale esperienza ho della sequela di Ges\u00f9? Percepiamo il senso di responsabilit\u00e0 che ci viene dall'Ascensione del Signore?", "\ud83d\ude4f <b>Preghiera finale</b><br>\nLa tua ascensione al cielo, Signore,<br>\nmi colma di gioia perch\u00e9 \u00e8 finito per me<br>\nil tempo di stare a guardare ci\u00f2 che fai<br>\ne comincia il tempo del mio impegno.<br>\nCi\u00f2 che mi hai affidato,<br>\nrompe il guscio del mio individualismo<br>\ne del mio stare a guardare<br>\nfacendomi sentire responsabile<br>\nin prima persona della salvezza del mondo.<br>\nA me, Signore, hai affidato il tuo Vangelo,<br>\nperch\u00e9 lo annunciassi su tutte le strade del mondo.<br>\nDammi la forza della fede,<br>\ncome ebbero i tuoi primi apostoli,<br>\ncos\u00ec che non mi vinca il timore,<br>\nnon mi fermino le difficolt\u00e0,<br>\nnon mi avvilisca l'incomprensione,<br>\nma sempre e dovunque io sia tua lieta notizia,<br>\nrivelatore del tuo amore,<br>\ncome lo sono i martiri e i santi<br>\nnella storia di tutti i popoli del mondo."]}