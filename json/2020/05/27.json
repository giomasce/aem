{"date": "2020/05/27", "date_str": "mercoled\u00ec 27 maggio 2020", "quotes": "At 20,28-38; Sal 67", "author": "Cristina e Emanuele Cattin, Michela e Paolo Buti", "pregospel": "", "indications": "", "preghiniz": "I giusti invece si rallegrano,\nesultano davanti a Dio\ne cantano di gioia.\nCantate a Dio, inneggiate al suo nome,\nappianate la strada a colui che cavalca le nubi:\nSignore \u00e8 il suo nome,\nesultate davanti a lui.\nPadre degli orfani e difensore delle vedove\n\u00e8 Dio nella sua santa dimora.\nA chi \u00e8 solo, Dio fa abitare una casa,\nfa uscire con gioia i prigionieri.\nSolo i ribelli dimorano in arida terra.\n<i>(Salmo 67)</i>", "vangelo": "In quel tempo, [Ges\u00f9, alz\u00e0ti gli occhi al cielo, preg\u00f2 dicendo:] \u00abPadre santo, custodiscili nel tuo nome, quello che mi hai dato, perch\u00e9 siano una sola cosa, come noi.\nQuand'ero con loro, io li custodivo nel tuo nome, quello che mi hai dato, e li ho conservati, e nessuno di loro \u00e8 andato perduto, tranne il figlio della perdizione, perch\u00e9 si compisse la Scrittura. Ma ora io vengo a te e dico questo mentre sono nel mondo, perch\u00e9 abbiano in se stessi la pienezza della mia gioia. Io ho dato loro la tua parola e il mondo li ha odiati, perch\u00e9 essi non sono del mondo, come io non sono del mondo.\nNon prego che tu li tolga dal mondo, ma che tu li custodisca dal Maligno. Essi non sono del mondo, come io non sono del mondo.\nConsacrali nella verit\u00e0. La tua parola \u00e8 verit\u00e0. Come tu hai mandato me nel mondo, anche io ho mandato loro nel mondo; per loro io consacro me stesso, perch\u00e9 siano anch'essi consacrati nella verit\u00e0\u00bb.", "medita": "Nel cammino verso la Pentecoste la Chiesa ci presenta gli ultimi discorsi di Ges\u00f9 del testo di Giovanni. Ritorna pi\u00f9 volte la parola \u201ccustodire\u201d, che sembra richiamare la risposta di Caino a Dio dopo l'uccisione di Abele: \u00abSono forse io il \u201ccustode\u201d di mio fratello?\u00bb (Gn 4, 3--9). \u00c8 un forte richiamo a prenderci cura/custodirci gli uni gli altri, come il Figlio e il Padre custodiscono ciascuno di noi nell'amore. Nasce forse da qui, da questa esperienza, il nostro cammino verso la conversione e l'unit\u00e0.\nIn questo come in altri brani, il termine \u201cmondo\u201d (<i>kosmos</i>) viene ad assumere un valore complessivo, teso ad indicare l'insieme di una visione della realt\u00e0 che individua nell'aldiqu\u00e0 la vera \u201cpatria\u201d dell'uomo dimenticando il cuore di Dio, destino escatologico di ogni essere umano. \u00a0 Spesso la comunit\u00e0 cristiana ama definirsi \u201cnon del mondo\u201d, quasi ad indicare una estraneit\u00e0 di vocazione rispetto alla storia. Non \u00e8 cos\u00ec! Se \u00e8 vero che non siamo del mondo, \u00e8 altres\u00ec chiaro che siamo invece \u201cnel mondo\u201d, e in questo l'altro non pu\u00f2 essere che l'oggetto specifico della nostra attenzione e del nostro amore. Non \u00e8 il nemico da cui guardarci, ma il povero da nutrire, il malato da visitare, ma soprattutto il fratello da accompagnare; un fratello che, se guarda a se stesso e alla realt\u00e0 con occhio autentico, non pu\u00f2 che trovare le stesse istanze, le stesse richieste, la stessa bellezza che vi troviamo noi. Dio ha fatto buone tutte le cose! E non c'\u00e8 nulla di autenticamente umano che non trovi spazio nel cuore della chiesa.", "riflettere": "I fratelli trovano in noi un rifugio sicuro e una amorevole accoglienza? Siamo per loro un punto di riferimento?", "preghfin": "Vieni in me, Spirito Santo, Spirito di sapienza:\ndonami lo sguardo e l'udito interiore\nperch\u00e9 non mi attacchi alle cose materiali,\nma ricerchi sempre le realt\u00e0 spirituali.\nVieni in me, Spirito Santo, Spirito dell'amore:\nriversa sempre pi\u00f9 la carit\u00e0 nel mio cuore.\nVieni in me, Spirito Santo, Spirito di verit\u00e0:\nconcedimi di pervenire alla conoscenza della verit\u00e0 in tutta la sua pienezza.\nVieni in me, Spirito Santo, acqua viva che zampilla per la vita eterna:\nfammi la grazia di giungere a contemplare il volto del Padre\nnella vita e nella gioia senza fine. Amen.\n<i>(Sant'Agostino)</i>"}