{"day": 17, "month": 10, "year": 2020, "weekday": 6, "date_str": "sabato 17 ottobre 2020", "quotes": "Ef 1,15-23; Sal 8", "quote_vangelo": "secondo Luca (12,8-12)", "curatore": "Gabriella e Giacomo Gasparri, Cecilia e Pascal Biver", "prevangelo": "", "indications": "Sant'Ignazio di Antiochia", "preghiniz": "O Signore, Signore nostro,\nquanto \u00e8 mirabile il tuo nome su tutta la terra!\nVoglio innalzare sopra i cieli la tua magnificenza,\ncon la bocca di bambini e di lattanti:\nhai posto una difesa contro i tuoi avversari,\nper ridurre al silenzio nemici e ribelli.\nQuando vedo i tuoi cieli, opera delle tue dita,\nla luna e le stelle che tu hai fissato,\nche cosa \u00e8 mai l'uomo perch\u00e9 di lui ti ricordi,\nil figlio dell'uomo, perch\u00e9 te ne curi?\nDavvero l'hai fatto poco meno di un dio,\ndi gloria e di onore lo hai coronato.\nGli hai dato potere sulle opere delle tue mani,\ntutto hai posto sotto i suoi piedi:\ntutte le greggi e gli armenti\ne anche le bestie della campagna,\ngli uccelli del cielo e i pesci del mare,\nogni essere che percorre le vie dei mari.\nO Signore, Signore nostro,\nquanto \u00e8 mirabile il tuo nome su tutta la terra!", "vangelo": "In quel tempo, Ges\u00f9 disse ai suoi discepoli: \u00abIo vi dico: chiunque mi riconoscer\u00e0 davanti agli uomini, anche il Figlio dell'uomo lo riconoscer\u00e0 davanti agli angeli di Dio; ma chi mi rinnegher\u00e0 davanti agli uomini, sar\u00e0 rinnegato davanti agli angeli di Dio.\nChiunque parler\u00e0 contro il Figlio dell'uomo, gli sar\u00e0 perdonato; ma a chi bestemmier\u00e0 lo Spirito Santo, non sar\u00e0 perdonato.\nQuando vi porteranno davanti alle sinagoghe, ai magistrati e alle autorit\u00e0, non preoccupatevi di come o di che cosa discolparvi, o di che cosa dire, perch\u00e9 lo Spirito Santo vi insegner\u00e0 in quel momento ci\u00f2 che bisogna dire\u00bb.", "medita": "Bastano la disponibilit\u00e0 e l'umilt\u00e0 di riconoscersi non completamente autonomi. Riconoscere che Ges\u00f9, che \u00e8 stato, \u00e8 presente comunque attraverso lo Spirito Santo, \u00e8 fondamentale per un cristiano.\nNon si vede, si cerca, si spera, talvolta lo si riconosce in situazioni e persone. L'importante \u00e8 non rifiutare, non girare le spalle, non sentirsi superiori, autonomi, indipendenti, continuare a cercare.\nSeguire la strada della fiducia in quel germoglio piantato in ciascuno di noi dalla sua storia, non rinnegarlo, non rifiutarlo, lasciarlo crescere e agire in noi, oltre quello che noi non vediamo, con fiducia.\nAffidarsi allo Spirito Santo in ogni momento \u00e8 la proposta per contribuire personalmente alla realizzazione del regno di Dio.", "riflettere": "Quanto sono autonomo e quanto, invece, ho bisogno di Dio?", "preghfin": "Ora vado sulla mia strada\ncon l'amore tuo che mi guida.\nOh Signore, ovunque io vada\nresta accanto a me.\nDio ti prego, stammi vicino\nin ogni passo del mio cammino,\nogni notte e ogni mattino\nresta accanto a me.\nIl tuo sguardo puro sia luce per me\ne la tua parola sia voce per me;\nche io trovi il senso del mio andare solo in te,\nnel tuo fedele amare il mio perch\u00e9.\nOra vado sulla mia strada\ncon l'amore tuo che mi guida.\nOh Signore, ovunque io vada\nresta accanto a me.\nDio ti prego, stammi vicino\nin ogni passo del mio cammino,\nogni notte e ogni mattino\nresta accanto a me.\nFa' che chi mi guarda non veda che te,\nFa' che chi mi ascolta non senta che te.\nE chi pensa a me, fa' che nel cuore pensi a Te\ne trovi quell'amore che hai dato a me.\n<i>(canto liturgico)</i>"}