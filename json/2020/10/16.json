{"day": 16, "month": 10, "year": 2020, "weekday": 5, "date_str": "venerd\u00ec 16 ottobre 2020", "quotes": "Ef 1,11-14; Sal 32", "quote_vangelo": "secondo Luca (12,1-7)", "curatore": "Gabriella e Giacomo Gasparri, Cecilia e Pascal Biver", "prevangelo": "", "indications": "", "preghiniz": "Tema il Signore tutta la terra,\ntremino davanti a lui gli abitanti del mondo,\nperch\u00e9 egli parl\u00f2 e tutto fu creato,\ncomand\u00f2 e tutto fu compiuto.\nIl Signore annulla i disegni delle nazioni,\nrende vani i progetti dei popoli.\nMa il disegno del Signore sussiste per sempre,\ni progetti del suo cuore per tutte le generazioni.\nBeata la nazione che ha il Signore come Dio,\nil popolo che egli ha scelto come sua eredit\u00e0.", "vangelo": "In quel tempo, si erano radunate migliaia di persone, al punto che si calpestavano a vicenda, e Ges\u00f9 cominci\u00f2 a dire anzitutto ai suoi discepoli: \u00abGuardatevi bene dal lievito dei farisei, che \u00e8 l'ipocrisia. Non c'\u00e8 nulla di nascosto che non sar\u00e0 svelato, n\u00e9 di segreto che non sar\u00e0 conosciuto. Quindi ci\u00f2 che avrete detto nelle tenebre sar\u00e0 udito in piena luce, e ci\u00f2 che avrete detto all'orecchio nelle stanze pi\u00f9 interne sar\u00e0 annunciato dalle terrazze.\nDico a voi, amici miei: non abbiate paura di quelli che uccidono il corpo e dopo questo non possono fare pi\u00f9 nulla. Vi mostrer\u00f2 invece di chi dovete aver paura: temete colui che, dopo aver ucciso, ha il potere di gettare nella Ge\u00e8nna. S\u00ec, ve lo dico, temete costui.\nCinque passeri non si vendono forse per due soldi? Eppure nemmeno uno di essi \u00e8 dimenticato davanti a Dio. Anche i capelli del vostro capo sono tutti contati. Non abbiate paura: valete pi\u00f9 di molti passeri!\u00bb.", "medita": "Non \u00e8 sempre scontato riconoscerci un certo valore.\nTroppo spesso facciamo i nostri conti in solitudine, limitatamente alla nostra umanit\u00e0 o addirittura alla nostra fisicit\u00e0. La nostra fisicit\u00e0 poi, la vediamo solo e sempre in relazione ad altra umanit\u00e0\u2026\nNelle relazioni umane, spesso vissute nell'ipocrisia di dimostrarci autonomi, indipendenti, soffriamo dei limiti apparenti che tentiamo di ignorare.\nNon sempre riusciamo a dare ai nostri limiti il senso del contenimento, dell'abbraccio, della presenza onnipotente e onnisciente di un Dio che da quando ci ha pensato e ci ha creato ci conosce, ci segue e ci protegge.\nNon sempre riusciamo a riconoscere una prospettiva che vada oltre la nostra quotidianit\u00e0, la nostra umanit\u00e0, perch\u00e9 non \u00e8 facile o immediato percepire oltre quello che percepiamo: non solo fisicit\u00e0, non solo emotivit\u00e0 e psicologia.\nGes\u00f9 in questo incontro con la gente ci dice che siamo molto di pi\u00f9, in quanto siamo tutti e ciascuno incredibilmente parte di un regno in cui il Padre ci conosce e si occupa di noi sicuramente, comunque, attentamente, gratuitamente.", "riflettere": "Quanto mi fido o quanto, piuttosto, sono portato a mettere tutto in discussione davanti a una difficolt\u00e0?", "preghfin": "Usami senza consultarmi, Signore,\nsia fatta la Tua volont\u00e0.\n<i>(Madre Teresa)</i>"}