{"day": 7, "month": 10, "year": 2020, "weekday": 3, "date_str": "mercoled\u00ec 7 ottobre 2020", "quotes": "Gal 2,1-2.7-14; Sal 116", "quote_vangelo": "secondo Luca (11,1-4)", "curatore": "Gabriella e Giacomo Gasparri, Cecilia e Pascal Biver", "prevangelo": "", "indications": "Beata Vergine Maria del Rosario", "preghiniz": "Genti tutte, lodate il Signore,\npopoli tutti, cantate la sua lode,\nperch\u00e9 forte \u00e8 il suo amore per noi\ne la fedelt\u00e0 del Signore dura per sempre.\nAlleluia.", "vangelo": "Ges\u00f9 si trovava in un luogo a pregare; quando ebbe finito, uno dei suoi discepoli gli disse: \u00abSignore, insegnaci a pregare, come anche Giovanni ha insegnato ai suoi discepoli\u00bb.\nEd egli disse loro: \u00abQuando pregate, dite: Padre, sia santificato il tuo nome, venga il tuo regno; dacci ogni giorno il nostro pane quotidiano, e perdona a noi i nostri peccati, anche noi infatti perdoniamo a ogni nostro debitore, e non abbandonarci alla tentazione\u00bb.", "medita": "Spesso anche i cristiani pi\u00f9 convinti hanno difficolt\u00e0 a pregare ed evidentemente il problema era gi\u00e0 sentito ai tempi di Ges\u00f9. \u201cinsegnaci a pregare\u201d: ammettiamo la nostra difficolt\u00e0 nel fare questa cosa tanto semplice e al tempo stesso tanto complessa. Ges\u00f9 ci suggerisce una preghiera che \u00e8 di lode, di richiesta di beni materiali, di richiesta di perdono, di affidamento\u2026 \u00e8 un compendio di tutte le preghiere che possiamo fare. Intanto ci rivolgiamo a Dio chiamandolo Padre, babbo, pap\u00e0, con il cuore di figli che amano il genitore e lo lodano perch\u00e9 ne sono orgogliosi e desiderano per lui tutto il bene possibile. Il genitore, in tutte le famiglie, \u00e8 anche quello che sostiene i figli dal punto di vista materiale, li sfama, fornisce loro ci\u00f2 di cui hanno bisogno. Ma i figli talvolta non si comportano bene con i genitori, li deludono, disattendono i loro insegnamenti, e allora \u00e8 necessario che chiedano perdono, per riconquistare l'amicizia perduta, il rapporto incrinato. \u00c8 la stessa cosa che si fa con gli amici quando l'affetto supera le incomprensioni e allora ci perdoniamo a vicenda. I figli si affidano ai loro genitori: il figlio piccolo si abbandona totalmente alle braccia del genitore, si fida senza riserve perch\u00e9 sa che lo protegger\u00e0 sempre; il figlio grande si aspetta sostegno nelle scelte di vita che deve affrontare e sa che i genitori ci saranno sempre per lui, anche nelle situazioni pi\u00f9 difficili. Facciamo tutti parte di una meravigliosa famiglia\u2026", "riflettere": "Se voi, dunque, che siete cattivi, sapete dare cose buone ai vostri figli, quanto pi\u00f9 il Padre vostro che \u00e8 nei cieli dar\u00e0 cose buone a quelli che gliele chiedono! (Mt. 7, 11)", "preghfin": "Non posso dire \u201cPadre\u201d\nse ogni giorno non mi comporto da figlio.\nNon posso dire \u201cNostro\u201d\nse vivo soltanto del mio egoismo.\nNon posso dire \u201cChe sei nei cieli\u201d\nse penso solo alle cose terrene.\nNon posso dire \u201cVenga il tuo regno\u201d\nse lo confondo con il successo materiale.\nNon posso dire \u201cSia fatta la tua volont\u00e0\u201d\nse non l'accetto anche quando \u00e8 dolorosa.\nNon posso dire \u201cDacci oggi il nostro pane quotidiano\u201d\nse non mi preoccupo della gente che ha fame.\nNon posso dire \u201cPerdona i nostri debiti\u201d\nse non sono disposto a perdonare gli altri.\nNon posso dire \u201cNon ci indurre in tentazione\u201d\nse continuo a vivere nell'ambiguit\u00e0.\nNon posso dire \u201cLiberaci dal male\u201d\nse non mi oppongo alle opere malvagie.\nNon posso dire \u201cAmen\u201d\nse non prendo sul serio le parole del Padre Nostro."}