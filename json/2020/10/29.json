{"day": 29, "month": 10, "year": 2020, "weekday": 4, "date_str": "gioved\u00ec 29 ottobre 2020", "quotes": "Ef 6,10-20; Sal 143", "quote_vangelo": "secondo Luca (13,31-35)", "curatore": "Gabriella e Giacomo Gasparri, Cecilia e Pascal Biver", "prevangelo": "", "indications": "", "preghiniz": "Benedetto il Signore, mia roccia,\nche addestra le mie mani alla guerra,\nle mie dita alla battaglia,\nmio alleato e mia fortezza,\nmio rifugio e mio liberatore,\nmio scudo in cui confido,\ncolui che sottomette i popoli al mio giogo.\nSignore, che cos'\u00e8 l'uomo perch\u00e9 tu l'abbia a cuore?\nIl figlio dell'uomo, perch\u00e9 te ne dia pensiero?\nL'uomo \u00e8 come un soffio,\ni suoi giorni come ombra che passa.\nSignore, abbassa il tuo cielo e discendi,\ntocca i monti ed essi fumeranno.\nLancia folgori e disperdili,\nscaglia le tue saette e sconfiggili.\nStendi dall'alto la tua mano,\nscampami e liberami dalle grandi acque,\ndalla mano degli stranieri.", "vangelo": "In quel momento si avvicinarono alcuni farisei a dirgli: \u00abParti e vattene via di qui, perch\u00e9 Erode ti vuole uccidere\u00bb.\nEgli rispose loro: \u00abAndate a dire a quella volpe: \u201cEcco, io scaccio dem\u00f2ni e compio guarigioni oggi e domani; e il terzo giorno la mia opera \u00e8 compiuta. Per\u00f2 \u00e8 necessario che oggi, domani e il giorno seguente io prosegua nel cammino, perch\u00e9 non \u00e8 possibile che un profeta muoia fuori di Gerusalemme\u201d.\nGerusalemme, Gerusalemme, tu che uccidi i profeti e lapidi quelli che sono stati mandati a te: quante volte ho voluto raccogliere i tuoi figli, come una chioccia i suoi pulcini sotto le ali, e voi non avete voluto! Ecco, la vostra casa \u00e8 abbandonata a voi! Vi dico infatti che non mi vedrete, finch\u00e9 verr\u00e0 il tempo in cui direte: \u201cBenedetto colui che viene nel nome del Signore!\u201d\u00bb.", "medita": "\u201cTerzo giorno\u201d e \u201copera compiuta\u201d sono le espressioni che spiccano in questo brano per il loro molteplice e unico significato.\nLa prima collega immediatamente con la resurrezione, la seconda con la realizzazione di un progetto da concretizzarsi prima, in tre giorni.\nSembra quasi che il cammino che deve proseguire il profeta realizzandosi in una Gerusalemme cos\u00ec distruttiva sia paragonato al buio del sepolcro in cui Ges\u00f9 resta dopo la morte in croce.\nDal sepolcro Ges\u00f9 agisce comunque nei cuori di chi ripensa a Lui, al suo calvario, alla sua rivelazione anche agli occhi di chi non credeva in lui, e finalmente lo riconosce figlio di Dio.\nL'\u201copera compiuta\u201d, dunque, potrebbe sembrare il compimento dell'opera. Sarebbe il giusto raggiungimento di un obiettivo, di un fine, solo apparentemente un finale. In realt\u00e0 apre alla novit\u00e0 della vita oltre la morte, al di l\u00e0 degli aspetti negativi e distruttivi da accettare, e sprona a non sfuggire da una Gerusalemme che ha rifiutato la parola di Dio.\nCos\u00ec \u00e8 della nostra vita dove i nostri limiti, in una continua battaglia fra il bene e il male, non devono essere sfuggiti, ma devono essere riconosciuti, accettati, vissuti e solo allora superati con una prospettiva di rinascita che pu\u00f2 trovare una guida, sempre, nella parola di Dio.", "riflettere": "Accetto i miei limiti come contenimento buono che mi guida sulla strada preparata per me?", "preghfin": "Che gioia ci hai dato, Signore del cielo,\nSignore del grande universo.\nChe gioia ci hai dato, vestito di luce,\nvestito di gloria infinita, vestito di gloria infinita.\nVederti risorto, vederti Signore,\nil cuore sta per impazzire.\nTu sei ritornato, tu sei qui tra noi\ne adesso ti avremo per sempre,\ne adesso ti avremo per sempre.\nChi cercate, donne, quaggi\u00f9?\nChi cercate, donne quaggi\u00f9?\nQuello ch'era morto non \u00e8 qui:\n\u00e8 Risorto! S\u00ec, come aveva detto anche a voi.\nVoi gridate a tutti che \u00e8 risorto Lui,\na tutti che \u00e8 risorto Lui!\nTu hai vinto il mondo, Ges\u00f9,\ntu hai vinto il mondo, Ges\u00f9, liberiamo la felicit\u00e0.\nE la morte, no, non esiste pi\u00f9,\nl'hai vinta tu e hai salvato tutti noi, uomini con te,\ntutti noi, uomini con te.\nUomini con te, uomini con te.\nChe gioia ci hai dato, ti avremo per sempre.\n<i>(canto liturgico)</i>"}