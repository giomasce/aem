{"day": 24, "month": 10, "year": 2020, "weekday": 6, "date_str": "sabato 24 ottobre 2020", "quotes": "Ef 4,7-16; Sal 121", "quote_vangelo": "secondo Luca (13,1-9)", "curatore": "Gabriella e Giacomo Gasparri, Cecilia e Pascal Biver", "prevangelo": "", "indications": "", "preghiniz": "Quale gioia, quando mi dissero:\n\u00abAndremo alla casa del Signore!\u00bb.\nGi\u00e0 sono fermi i nostri piedi\nalle tue porte, Gerusalemme!\nGerusalemme \u00e8 costruita\ncome citt\u00e0 unita e compatta.\n\u00c8 l\u00e0 che salgono le trib\u00f9,\nle trib\u00f9 del Signore,\nsecondo la legge d'Israele,\nper lodare il nome del Signore.\nL\u00e0 sono posti i troni del giudizio,\ni troni della casa di Davide.", "vangelo": "In quel tempo, si presentarono alcuni a riferire a Ges\u00f9 il fatto di quei Galilei, il cui sangue Pilato aveva fatto scorrere insieme a quello dei loro sacrifici. Prendendo la parola, Ges\u00f9 disse loro: \u00abCredete che quei Galilei fossero pi\u00f9 peccatori di tutti i Galilei, per aver sub\u00ecto tale sorte? No, io vi dico, ma se non vi convertite, perirete tutti allo stesso modo. O quelle diciotto persone, sulle quali croll\u00f2 la torre di S\u00ecloe e le uccise, credete che fossero pi\u00f9 colpevoli di tutti gli abitanti di Gerusalemme? No, io vi dico, ma se non vi convertite, perirete tutti allo stesso modo\u00bb.\nDiceva anche questa parabola: \u00abUn tale aveva piantato un albero di fichi nella sua vigna e venne a cercarvi frutti, ma non ne trov\u00f2. Allora disse al vignaiolo: \u201cEcco, sono tre anni che vengo a cercare frutti su quest'albero, ma non ne trovo. T\u00e0glialo dunque! Perch\u00e9 deve sfruttare il terreno?\u201d. Ma quello gli rispose: \u201cPadrone, lascialo ancora quest'anno, finch\u00e9 gli avr\u00f2 zappato attorno e avr\u00f2 messo il concime. Vedremo se porter\u00e0 frutti per l'avvenire; se no, lo taglierai\u201d\u00bb.", "medita": "Quante volte sentiamo persone che si lamentano delle proprie sventure accusando Dio di avercela con loro\u2026 oppure sentiamo dire \u201cCosa ho fatto di male per meritarmi questo?\u201d. Ma Dio non ragiona cos\u00ec, Dio ci ama e non ci punisce per le nostre azioni, al contrario aspetta pazientemente che cambiamo il nostro atteggiamento, che ci convertiamo. Qui Ges\u00f9 lo spiega chiaramente: quelle persone che sono morte negli scontri con Pilato o nel crollo della torre di Siloe non sono pi\u00f9 peccatrici di quelle che si sono salvate\u2026 Non funziona cos\u00ec. Infatti Ges\u00f9 invita tutti a convertirsi perch\u00e9 se non lo faranno periranno veramente, non parla della morte del corpo, ma di quella dell'anima.\nMolto suggestiva \u00e8 anche l'immagine del fico che non fa frutti (quanto siamo duri, testardi, tardi a capire\u2026) e del vignaiolo che lo protegge dal padrone: \u201cDagli tempo, ce la far\u00e0\u2026 Lo curer\u00f2 ancora un po', ce la far\u00e0\u2026\u201d. Ges\u00f9 ci ama cos\u00ec tanto che ci concede ancora tempo, ci concima e ci cura perch\u00e9 portiamo finalmente frutto. Non ci punisce per le nostre colpe, ma aspetta fiducioso la nostra conversione.", "riflettere": "Siamo realmente consapevoli della misericordia e della tenerezza di Dio? Proviamo ad abbandonarci a Lui totalmente anche quando ci sembra lontano?", "preghfin": "Ges\u00f9, ti prego,\nse vedi la mia vita come un fico sterile,\nabbi ancora pazienza, non sradicarmi dal tuo cuore,\nlavora il terreno duro del mio cuore,\ndisintossicalo dai veleni,\nconcimalo con l'amore di compassione e di benevolenza,\ndammi l'occhio limpido del bambino,\nche sa stupirsi di fronte al sole che sorge\ne vede angeli anche nelle nuvole che lo coprono.\nPurifica, Signore, il mio occhio e il mio cuore,\ndonami semplicit\u00e0, bont\u00e0, carit\u00e0.\nSe nel mio cuore non trovi ancora frutti,\nabbi ancora pazienza, Signore."}