{"day": 9, "month": 10, "year": 2020, "weekday": 5, "date_str": "venerd\u00ec 9 ottobre 2020", "quotes": "Gal 3,7-14; Sal 110", "quote_vangelo": "secondo Luca (11,15-26)", "curatore": "Gabriella e Giacomo Gasparri, Cecilia e Pascal Biver", "prevangelo": "", "indications": "", "preghiniz": "Alleluia\nRender\u00f2 grazie al Signore con tutto il cuore,\ntra gli uomini retti riuniti in assemblea.\nGrandi sono le opere del Signore\nle ricerchino coloro che le amano.\nIl suo agire \u00e8 splendido e maestoso,\nla sua giustizia rimane per sempre.\nHa lasciato un ricordo delle sue meraviglie:\nmisericordioso e pietoso \u00e8 il Signore.\nEgli d\u00e0 il cibo a chi lo teme,\nsi ricorda sempre della sua alleanza.\nPrincipio della sapienza \u00e8 il timore del Signore:\nrende saggio chi ne esegue i precetti.\nLa lode del Signore rimane per sempre.", "vangelo": "In quel tempo, [dopo che Ges\u00f9 ebbe scacciato un demonio,] alcuni dissero: \u00ab\u00c8 per mezzo di Beelzeb\u00f9l, capo dei dem\u00f2ni, che egli scaccia i dem\u00f2ni\u00bb. Altri poi, per metterlo alla prova, gli domandavano un segno dal cielo.\nEgli, conoscendo le loro intenzioni, disse: \u00abOgni regno diviso in se stesso va in rovina e una casa cade sull'altra. Ora, se anche Satana \u00e8 diviso in se stesso, come potr\u00e0 stare in piedi il suo regno? Voi dite che io scaccio i dem\u00f2ni per mezzo di Beelzeb\u00f9l. Ma se io scaccio i dem\u00f2ni per mezzo di Beelzeb\u00f9l, i vostri figli per mezzo di chi li scacciano? Per questo saranno loro i vostri giudici. Se invece io scaccio i dem\u00f2ni con il dito di Dio, allora \u00e8 giunto a voi il regno di Dio.\nQuando un uomo forte, bene armato, fa la guardia al suo palazzo, ci\u00f2 che possiede \u00e8 al sicuro. Ma se arriva uno pi\u00f9 forte di lui e lo vince, gli strappa via le armi nelle quali confidava e ne spartisce il bottino.\nChi non \u00e8 con me, \u00e8 contro di me, e chi non raccoglie con me, disperde.\nQuando lo spirito impuro esce dall'uomo, si aggira per luoghi deserti cercando sollievo e, non trovandone, dice: \u201cRitorner\u00f2 nella mia casa, da cui sono uscito\u201d. Venuto, la trova spazzata e adorna. Allora va, prende altri sette spiriti peggiori di lui, vi entrano e vi prendono dimora. E l'ultima condizione di quell'uomo diventa peggiore della prima\u00bb.", "medita": "Gli uomini farebbero qualunque cosa pur di non ammettere i loro sbagli e seguire le indicazioni di un giusto. Qui addirittura accusano Ges\u00f9 di fare il bene per mezzo del demonio, una contraddizione in termini. La lotta tra il bene e il male \u00e8 una caratteristica del nostro mondo e della nostra vita, \u00e8 un combattimento che non finisce mai e quando ci sembra di essere vicini alla vittoria, \u00e8 proprio allora che siamo pi\u00f9 vulnerabili e pi\u00f9 facilmente siamo portati a sbagliare. E, come ci dice Ges\u00f9, la condizione dell'uomo pu\u00f2 diventare peggiore di prima.\nLa nostra consapevolezza deve essere quella della nostra inadeguatezza, della nostra incapacit\u00e0 ad amare e la convinzione che solo in Lui troveremo la pace, ma poi cadiamo nell'errore ancora e ancora. A volte ci scoraggiamo perch\u00e9 commettiamo sempre gli stessi peccati, ma questo \u00e8 quello che siamo: deboli, incapaci di amare come Ges\u00f9 ci chiede, come Lui ha amato noi.", "riflettere": "Quando faccio l'esame di coscienza guardo me o volgo il mio sguardo a Dio?", "preghfin": "Credo, Signore, che sarei capace di compiere una volta, qualche atto straordinario.\nUn'azione che impegnerebbe tutto me stesso, se fossi sconvolto da una sventura,\ncolpito da un'ingiustizia, se uno dei miei cari fosse in pericolo\u2026\nMa ci\u00f2 che mi umilia e spesso mi scoraggia,\n\u00e8 che non sono capace di donare la mia vita pezzo a pezzo,\ngiorno dopo giorno, ora dopo ora, minuto dopo minuto,\ndonare, sempre donare\u2026 e darmi!\nQuesto non posso farlo e tuttavia \u00e8 certamente ci\u00f2 che tu mi chiedi\u2026\nOgni giorno mille frammenti di vita da donare, in mille possibili gesti d'amore,\nche pi\u00f9 non si vedono tanto sono abituali, e pi\u00f9 non si notano tanto sono banali,\nma di cui tu mi dici di aver bisogno per mettere insieme un'offerta\ne perch\u00e9 un giorno io possa dire in verit\u00e0:\nai miei fratelli io ho donato tutta la mia vita.\n\u00c8 ci\u00f2 che desideri, Signore, ma non ne sono capace\u2026 non posso farlo, lo so, ed ho paura.\nFigliolo, io non ti chiedo di riuscire sempre, ma di provarci sempre.\nE soprattutto ascoltami, ti chiedo di accettare i tuoi limiti,\ndi riconoscere la tua povert\u00e0 e di farmene dono,\nperch\u00e9 donare la propria vita non vuol dire donare soltanto le proprie ricchezze,\nma anche la propria povert\u00e0, i propri peccati.\nFa' questo, figliolo, e con i pezzi di vita sciupata,\nda te sottratti a tutti coloro che aspettano, colmer\u00f2 i vuoti,\ndandoti in cambio la durata, perch\u00e9 nelle mie mani la tua povert\u00e0 offerta,\ndiventer\u00e0 ricchezza per l'eternit\u00e0.\n<i>(Michel Quoist)</i>"}