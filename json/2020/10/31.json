{"day": 31, "month": 10, "year": 2020, "weekday": 6, "date_str": "sabato 31 ottobre 2020", "quotes": "Fil 1,18b-26; Sal 41", "quote_vangelo": "secondo Luca (14,1.7-11)", "curatore": "Gabriella e Giacomo Gasparri, Cecilia e Pascal Biver", "prevangelo": "", "indications": "", "preghiniz": "I cieli narrano la gloria di Dio,\nl'opera delle sue mani annuncia il firmamento.\nIl giorno al giorno ne affida il racconto\ne la notte alla notte ne trasmette notizia.\nSenza linguaggio, senza parole,\nsenza che si oda la loro voce,\nper tutta la terra si diffonde il loro annuncio\ne ai confini del mondo il loro messaggio.\nL\u00e0 pose una tenda per il sole\nche esce come sposo dalla stanza nuziale:\nesulta come un prode che percorre la via.\nSorge da un estremo del cielo\ne la sua orbita raggiunge l'altro estremo:\nnulla si sottrae al suo calore.\nLa legge del Signore \u00e8 perfetta,\nrinfranca l'anima;\nla testimonianza del Signore \u00e8 stabile,\nrende saggio il semplice.", "vangelo": "Un sabato Ges\u00f9 si rec\u00f2 a casa di uno dei capi dei farisei per pranzare ed essi stavano a osservarlo.\nDiceva agli invitati una parabola, notando come sceglievano i primi posti: \u00abQuando sei invitato a nozze da qualcuno, non metterti al primo posto, perch\u00e9 non ci sia un altro invitato pi\u00f9 degno di te, e colui che ha invitato te e lui venga a dirti: \u201cC\u00e9digli il posto!\u201d. Allora dovrai con vergogna occupare l'ultimo posto. Invece, quando sei invitato, va' a metterti all'ultimo posto, perch\u00e9 quando viene colui che ti ha invitato ti dica: \u201cAmico, vieni pi\u00f9 avanti!\u201d. Allora ne avrai onore davanti a tutti i commensali. Perch\u00e9 chiunque si esalta sar\u00e0 umiliato, e chi si umilia sar\u00e0 esaltato\u00bb.", "medita": "Ancora una volta Ges\u00f9 ci mostra come il pensiero di Dio sia diverso dal nostro; il regno di Dio infatti \u00e8 per i piccoli e gli umili, non per chi si ritiene chissach\u00ec e vorrebbe avere un posto privilegiato al banchetto. Cosa mi fa pensare di essere un privilegiato e di avere pi\u00f9 diritti di altri? Magari il Signore che mi ha invitato viene e mi chiede di scalare di posto, cos\u00ec lo devo fare con vergogna. Mentre, se fossi stato pi\u00f9 umile, forse il Signore mi avrebbe invitato a sedermi pi\u00f9 avanti e io ne sarei stata orgogliosa. Mi vengono in mente certe situazioni nelle nostre parrocchie quando c'\u00e8 qualcuno che vuole apparire\u2026 ma il vero cristiano non appare, non cerca la riconoscenza o l'approvazione del mondo; quello che gli interessa \u00e8 servire, mettere le sue capacit\u00e0 e il suo tempo al servizio degli altri e della Chiesa. Quello che fa non lo fa per avere una lode, ma per amore e con umilt\u00e0. Don Tonino Bello diceva: \u201cVai all'ultimo posto, non per un senso di indegnit\u00e0 o di svalutazione di te, ma per segno d'amore e di creativit\u00e0. Perch\u00e9 gesti cos\u00ec generano un capovolgimento, un'inversione di rotta nella nostra storia, aprono il sentiero per un tutt'altro modo di abitare la terra\u201d.", "riflettere": "E io\u2026 che posto scelgo?", "preghfin": "Tienimi l'ultimo posto, Dio.\nQuello che non d\u00e0 troppo nell'occhio, in fondo alla tavola,\npi\u00f9 vicino ai camerieri che ai festeggiati.\nPerch\u00e9 non so stare con le persone importanti.\nNon so vincere.\nNon sono capace a far festa come gli altri.\nTienimi l'ultimo posto, Dio.\nQuello che nessuno chiede.\nGi\u00f9, in fondo al bus sgangherato\nche trasporta i pendolari della misericordia\nogni giorno dal peccato al perdono.\nTienimi l'ultimo posto, Dio.\nQuello in fondo alla fila.\nAspetter\u00f2 il mio turno\ne non protester\u00f2 se qualche prepotente mi passer\u00e0 davanti.\nTienimi l'ultimo posto, Dio.\nPer me sar\u00e0 perfetto\nperch\u00e9 sarai tu a sceglierlo.\nSar\u00f2 a mio agio\ne non dovr\u00f2 vergognarmi di tutti i miei errori.\nSar\u00e0 il mio posto.\nSar\u00e0 il posto di quelli come me.\nDi quelli che arrivano ultimi,\ne quasi sempre in ritardo,\nma arrivano\ncascasse il mondo.\nTienimi quel posto, Dio mio.\n<i>(Eric Pearlman)</i>"}