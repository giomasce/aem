{"day": 5, "month": 10, "year": 2020, "weekday": 1, "date_str": "luned\u00ec 5 ottobre 2020", "quotes": "Gal 1,6-12; Sal 110", "quote_vangelo": "secondo Luca (10,25-37)", "curatore": "Gabriella e Giacomo Gasparri, Cecilia e Pascal Biver", "prevangelo": "", "indications": "", "preghiniz": "Render\u00f2 grazie al Signore con tutto il cuore,\nnel consesso dei giusti e nell'assemblea.\nGrandi sono le opere del Signore,\nle contemplino coloro che le amano.\nLe sue opere sono splendore di bellezza,\nla sua giustizia dura per sempre.\nHa lasciato un ricordo dei suoi prodigi:\npiet\u00e0 e tenerezza \u00e8 il Signore.\nEgli d\u00e0 il cibo a chi lo teme,\nsi ricorda sempre della sua alleanza.\nMostr\u00f2 al suo popolo la potenza delle sue opere,\ngli diede l'eredit\u00e0 delle genti.", "vangelo": "In quel tempo, un dottore della Legge si alz\u00f2 per mettere alla prova Ges\u00f9 e chiese: \u00abMaestro, che cosa devo fare per ereditare la vita eterna?\u00bb. Ges\u00f9 gli disse: \u00abChe cosa sta scritto nella Legge? Come leggi?\u00bb. Costui rispose: \u00abAmerai il Signore tuo Dio con tutto il tuo cuore, con tutta la tua anima, con tutta la tua forza e con tutta la tua mente, e il tuo prossimo come te stesso\u00bb. Gli disse: \u00abHai risposto bene; fa' questo e vivrai\u00bb.\nMa quello, volendo giustificarsi, disse a Ges\u00f9: \u00abE chi \u00e8 mio prossimo?\u00bb. Ges\u00f9 riprese: \u00abUn uomo scendeva da Gerusalemme a G\u00e8rico e cadde nelle mani dei briganti, che gli portarono via tutto, lo percossero a sangue e se ne andarono, lasciandolo mezzo morto. Per caso, un sacerdote scendeva per quella medesima strada e, quando lo vide, pass\u00f2 oltre. Anche un lev\u00ecta, giunto in quel luogo, vide e pass\u00f2 oltre. Invece un Samaritano, che era in viaggio, passandogli accanto, vide e ne ebbe compassione. Gli si fece vicino, gli fasci\u00f2 le ferite, versandovi olio e vino; poi lo caric\u00f2 sulla sua cavalcatura, lo port\u00f2 in un albergo e si prese cura di lui. Il giorno seguente, tir\u00f2 fuori due denari e li diede all'albergatore, dicendo: \u201cAbbi cura di lui; ci\u00f2 che spenderai in pi\u00f9, te lo pagher\u00f2 al mio ritorno\u201d. Chi di questi tre ti sembra sia stato prossimo di colui che \u00e8 caduto nelle mani dei briganti?\u00bb. Quello rispose: \u00abChi ha avuto compassione di lui\u00bb. Ges\u00f9 gli disse: \u00abVa' e anche tu fa' cos\u00ec\u00bb.", "medita": "Non c'\u00e8 bisogno di andare lontano, perch\u00e9 il tuo prossimo \u00e8 vicino; non c'\u00e8 bisogno di cercare il tuo prossimo, perch\u00e9 lui si presenta da solo; non c'\u00e8 bisogno di impegnarsi per il tuo prossimo, basta riconoscerlo e riconoscere i suoi bisogni, riconoscere la sua presenza in senso complementare rispetto alla tua\u2026\nQuante volte ci domandiamo cosa possiamo fare per il prossimo e ci sentiamo inadempienti? Tutte le volte che questa \u00e8 la ricerca di un atto forzato, di un impegno deciso, che ci auto imponiamo.\nForse questo \u00e8 il rischio di chi si impone una coerenza nell'applicazione di una regola, di una legge esterna, calata dall'alto ma non assimilata come propria, come parte di se stessi.\nCos\u00ec come quando ci imponiamo di avere fede, anzich\u00e9 lasciarci andare con fede; come quando decidiamo di comportarci da buoni, anzich\u00e9 lasciare libera espressione alla bont\u00e0 che \u00e8 in noi; come quando ci impegniamo a fare una buona azione, anzich\u00e9 lasciar esprimere in buone azioni l'amore che \u00e8 in noi, quello che abbiamo ricevuto essendo stati amati per primi, da figli.", "riflettere": "So riconoscere il mio prossimo in chi ho accanto ed accoglierlo con i suoi bisogni ma anche con ci\u00f2 che mi pu\u00f2 donare?", "preghfin": "Signore, aiutaci ad amare il prossimo come tu l'hai amato.\nAiutaci a costruire una vera comunit\u00e0\ndi persone libere e responsabili\nche sanno accettarsi e rispettarsi nelle loro diversit\u00e0 e difetti,\ncapaci di comunicarsi, in una profonda apertura d'animo,\nle loro interiorit\u00e0.\nAiutaci ad essere persone che sanno donare e ricevere,\nche sono capaci di condividere,\ndi portare i pesi gli uni degli altri,\nche si perdonano l'un l'altro con generosit\u00e0,\ncapaci di una riconciliazione continua.\nPersone consapevoli dei propri limiti\nma che si accettano e si impegnano in una attiva collaborazione,\nper formare una comunit\u00e0 di amore,\nche diventa comunit\u00e0 di servizio.\nSignore, non lasciarci chiusi nel nostro egoismo,\nma rendici persone aperte,\ncapaci di amare come tu ci hai amato."}