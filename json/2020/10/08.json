{"day": 8, "month": 10, "year": 2020, "weekday": 4, "date_str": "gioved\u00ec 8 ottobre 2020", "quotes": "Gal 3,1-5; Lc 1,68-75", "quote_vangelo": "secondo Luca (11,5-13)", "curatore": "Gabriella e Giacomo Gasparri, Cecilia e Pascal Biver", "prevangelo": "", "indications": "", "preghiniz": "Benedetto il Signore Dio d'Israele,\nperch\u00e9 ha visitato e redento il suo popolo,\ne ha suscitato per noi una salvezza potente\nnella casa di Davide, suo servo,\ncome aveva promesso\nper bocca dei suoi santi profeti d'un tempo:\nsalvezza dai nostri nemici,\ne dalle mani di quanti ci odiano.\nCos\u00ec egli ha concesso misericordia ai nostri padri\ne si \u00e8 ricordato della sua santa alleanza,\ndel giuramento fatto ad Abramo, nostro padre,\ndi concederci, liberati dalle mani dei nemici,\ndi servirlo senza timore, in santit\u00e0 e giustizia\nal suo cospetto, per tutti i nostri giorni.", "vangelo": "In quel tempo, Ges\u00f9 disse ai discepoli: \u00abSe uno di voi ha un amico e a mezzanotte va da lui a dirgli: \u201cAmico, prestami tre pani, perch\u00e9 \u00e8 giunto da me un amico da un viaggio e non ho nulla da offrirgli\u201d, e se quello dall'interno gli risponde: \u201cNon m'importunare, la porta \u00e8 gi\u00e0 chiusa, io e i miei bambini siamo a letto, non posso alzarmi per darti i pani\u201d, vi dico che, anche se non si alzer\u00e0 a darglieli perch\u00e9 \u00e8 suo amico, almeno per la sua invadenza si alzer\u00e0 a dargliene quanti gliene occorrono.\nEbbene, io vi dico: chiedete e vi sar\u00e0 dato, cercate e troverete, bussate e vi sar\u00e0 aperto. Perch\u00e9 chiunque chiede riceve e chi cerca trova e a chi bussa sar\u00e0 aperto.\nQuale padre tra voi, se il figlio gli chiede un pesce, gli dar\u00e0 una serpe al posto del pesce? O se gli chiede un uovo, gli dar\u00e0 uno scorpione? Se voi dunque, che siete cattivi, sapete dare cose buone ai vostri figli, quanto pi\u00f9 il Padre vostro del cielo dar\u00e0 lo Spirito Santo a quelli che glielo chiedono!\u00bb.", "medita": "A volte siamo interdetti nel confrontare il \u201cChiedete (e vi sar\u00e0 dato)\u201d con il \u201cNon preoccupatevi (\u2026 guardate gli uccelli del cielo\u2026)\u201d. Ges\u00f9 in realt\u00e0 non ci invita a chiedere per risolvere una nostra preoccupazione vana. Lui conosce gi\u00e0 i nostri reali bisogni prima che li esprimiamo, ma aspetta la nostra fiducia perch\u00e9 lo lasciamo entrare, lo lasciamo agire. Purtroppo \u00e8 facile perdere la fiducia se, nella situazione problematica che ci succede, siamo spaventati o delusi\u2026 Se per\u00f2 non ci arrendiamo, \u00e8 la volta buona che, insistendo, potremmo ottenere quanto di buono Dio ci d\u00e0, anche nella nostra situazione difficile di sofferenza, di bisogno, di solitudine. Magari non otteniamo quello che umanamente desideriamo, non sempre percepiamo quanto riceviamo, non sempre ce ne rendiamo conto, magari non lo capiamo proprio perch\u00e9 \u201cle sue vie non sono le nostre vie\u201d.\nL'importante \u00e8 comunque non arrendersi, continuare a chiedere e, ancora e sempre, fidarsi.", "riflettere": "Riesco a non essere troppo opportunista nelle mie preghiere e a fidarmi comunque, anche e soprattutto nelle difficolt\u00e0?", "preghfin": "Che strano traffico con il buon Dio!\nSignore, dammi questo! Signore, fammi capire quest'altro! Signore, guariscimi!\nCome se Dio non conoscesse, molto pi\u00f9 di noi, quello di cui abbiamo bisogno.\nUn bambino suggerisce forse alla mamma: \u201cPreparami quella pappa\u201d?\nUn malato al suo dottore: \u201cMi prescriva quella medicina\u201d?\nChi pu\u00f2 assicurarsi se quel che ci manca non sia peggiore di quel che abbiamo?\nAllora tentiamo soltanto questa preghiera: \u201cSignore, non cessare di amarci, mai\u2026\u201d.\n<i>(Raoul Follereau)</i>"}