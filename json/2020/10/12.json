{"day": 12, "month": 10, "year": 2020, "weekday": 1, "date_str": "luned\u00ec 12 ottobre 2020", "quotes": "Gal 4,22-24.26-27.31-5,1; Sal 112", "quote_vangelo": "secondo Luca (11,29-32)", "curatore": "Gabriella e Giacomo Gasparri, Cecilia e Pascal Biver", "prevangelo": "", "indications": "", "preghiniz": "Alleluia.\nLodate, servi del Signore,\nlodate il nome del Signore.\nSia benedetto il nome del Signore,\nda ora e per sempre.\nDal sorgere del sole al suo tramonto\nsia lodato il nome del Signore.\nSu tutte le genti eccelso \u00e8 il Signore,\npi\u00f9 alta dei cieli \u00e8 la sua gloria.\nSolleva dalla polvere il debole,\ndall'immondizia rialza il povero,\nper farlo sedere tra i pr\u00ecncipi,\ntra i pr\u00ecncipi del suo popolo.\nFa abitare nella casa la sterile,\ncome madre gioiosa di figli.\nAlleluia.", "vangelo": "In quel tempo, mentre le folle si accalcavano, Ges\u00f9 cominci\u00f2 a dire: \u00abQuesta generazione \u00e8 una generazione malvagia; essa cerca un segno, ma non le sar\u00e0 dato alcun segno, se non il segno di Giona. Poich\u00e9, come Giona fu un segno per quelli di N\u00ecnive, cos\u00ec anche il Figlio dell'uomo lo sar\u00e0 per questa generazione.\nNel giorno del giudizio, la regina del Sud si alzer\u00e0 contro gli uomini di questa generazione e li condanner\u00e0, perch\u00e9 ella venne dagli estremi confini della terra per ascoltare la sapienza di Salomone. Ed ecco, qui vi \u00e8 uno pi\u00f9 grande di Salomone.\nNel giorno del giudizio, gli abitanti di N\u00ecnive si alzeranno contro questa generazione e la condanneranno, perch\u00e9 essi alla predicazione di Giona si convertirono. Ed ecco, qui vi \u00e8 uno pi\u00f9 grande di Giona\u00bb.", "medita": "Ges\u00f9 si scaglia contro l'incredulit\u00e0 della sua generazione che chiedeva un segno, ma la sensazione \u00e8 che la situazione non sia molto cambiata da allora. Anche oggi le persone si aspettano segni eclatanti, miracoli che dimostrino l'esistenza di Dio\u2026 Ma Dio \u00e8 principalmente nella vita di tutti i giorni, nei piccoli miracoli che avvengono quotidianamente, nelle cose che diamo per scontate e di cui ci rendiamo conto solo quando le abbiamo perse. Non \u00e8 forse un miracolo la vita? Eppure ci sono persone che la mettono a rischio ogni giorno per futili motivi. Pensiamo agli incidenti stradali causati da azioni che potevano facilmente essere evitate come l'alta velocit\u00e0 o l'abuso di alcool. Pensiamo all'uso di droghe, al fumo e a tutte quelle azioni che causano problemi di salute (lo sappiamo che fa male, ma scegliamo di farlo consapevolmente). Pensiamo a chi fa sport \u201cestremi\u201d dove si rischia la vita per un po' di adrenalina, paradossalmente \u201cper sentirsi vivi\u201d. E non \u00e8 un miracolo avere la possibilit\u00e0 di nutrirci, di avere un tetto sicuro sulla testa? \u00c8 vero che talvolta la vita quotidiana ci appare piatta, sempre uguale e anche Ges\u00f9 e i suoi insegnamenti ci sembrano monotoni, ma \u00e8 proprio l\u00ec nelle piccole cose di tutti i giorni che possiamo scoprire la sua presenza e coglierne i segni.", "riflettere": "Rifletto sulla mia vita e penso a quali sono stati i segni che mi sono stati inviati\u2026 Quali ho colto con fiducia e quali ho ignorato per comodit\u00e0 o per paura o vigliaccheria?", "preghfin": "Solo per oggi cercher\u00f2 di vivere alla giornata\nsenza voler risolvere i problemi della mia vita tutti in una volta.\nSolo per oggi avr\u00f2 la massima cura del mio aspetto: vestir\u00f2 con sobriet\u00e0, non alzer\u00f2 la voce,\nsar\u00f2 cortese nei modi, non criticher\u00f2 nessuno,\nnon cercher\u00f2 di migliorare o disciplinare nessuno, tranne me stesso.\nSolo per oggi sar\u00f2 felice nella certezza che sono stato creato\nper essere felice non solo nell'altro mondo, ma anche in questo.\nSolo per oggi mi adatter\u00f2 alle circostanze,\nsenza pretendere che le circostanze si adattino ai miei desideri.\nSolo per oggi dedicher\u00f2 dieci minuti del mio tempo a sedere in silenzio ascoltando Dio,\nricordando che come il cibo \u00e8 necessario alla vita del corpo,\ncos\u00ec il silenzio e l'ascolto sono necessari alla vita dell'anima.\nSolo per oggi compir\u00f2 una buona azione, e non lo dir\u00f2 a nessuno.\nSolo per oggi mi far\u00f2 un programma: forse non lo seguir\u00f2 perfettamente, ma lo far\u00f2.\nE mi guarder\u00f2 dai due malanni: la fretta e l'indecisione.\nSolo per oggi, sapr\u00f2 dal profondo del cuore, nonostante le apparenze,\nche l'esistenza si prende cura di me come nessun altro al mondo.\nSolo per oggi non avr\u00f2 timori. In modo particolare non avr\u00f2 paura\ndi godere di ci\u00f2 che \u00e8 bello e di credere nell'Amore.\nPosso ben fare per dodici ore ci\u00f2 che mi sgomenterebbe\nse pensassi di doverlo fare per tutta la vita.\n<i>(Papa Giovanni XXIII)</i>"}