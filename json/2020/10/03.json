{"day": 3, "month": 10, "year": 2020, "weekday": 6, "date_str": "sabato 3 ottobre 2020", "quotes": "Gb 42,1-3.5-6.12-16; Sal 118", "quote_vangelo": "secondo Luca (10,17-24)", "curatore": "Gabriella e Giacomo Gasparri, Cecilia e Pascal Biver", "prevangelo": "", "indications": "", "preghiniz": "Beato chi \u00e8 integro nella sua via\ne cammina nella legge del Signore.\nBeato chi custodisce i suoi insegnamenti\ne lo cerca con tutto il cuore.\nNon commette certo ingiustizie\ne cammina nelle sue vie.\nTu hai promulgato i tuoi precetti\nperch\u00e9 siano osservati interamente.\nSiano stabili le mie vie\nnel custodire i tuoi decreti.\nNon dovr\u00f2 allora vergognarmi,\nse avr\u00f2 considerato tutti i tuoi comandi.\nTi loder\u00f2 con cuore sincero,\nquando avr\u00f2 appreso i tuoi giusti giudizi.\nVoglio osservare i tuoi decreti:\nnon abbandonarmi mai.", "vangelo": "In quel tempo, i settantadue tornarono pieni di gioia, dicendo: \u00abSignore, anche i dem\u00f2ni si sottomettono a noi nel tuo nome\u00bb.\nEgli disse loro: \u00abVedevo Satana cadere dal cielo come una folgore. Ecco, io vi ho dato il potere di camminare sopra serpenti e scorpioni e sopra tutta la potenza del nemico: nulla potr\u00e0 danneggiarvi. Non rallegratevi per\u00f2 perch\u00e9 i dem\u00f2ni si sottomettono a voi; rallegratevi piuttosto perch\u00e9 i vostri nomi sono scritti nei cieli\u00bb.\nIn quella stessa ora Ges\u00f9 esult\u00f2 di gioia nello Spirito Santo e disse: \u00abTi rendo lode, o Padre, Signore del cielo e della terra, perch\u00e9 hai nascosto queste cose ai sapienti e ai dotti e le hai rivelate ai piccoli. S\u00ec, o Padre, perch\u00e9 cos\u00ec hai deciso nella tua benevolenza. Tutto \u00e8 stato dato a me dal Padre mio e nessuno sa chi \u00e8 il Figlio se non il Padre, n\u00e9 chi \u00e8 il Padre se non il Figlio e colui al quale il Figlio vorr\u00e0 rivelarlo\u00bb.\nE, rivolto ai discepoli, in disparte, disse: \u00abBeati gli occhi che vedono ci\u00f2 che voi vedete. Io vi dico che molti profeti e re hanno voluto vedere ci\u00f2 che voi guardate, ma non lo videro, e ascoltare ci\u00f2 che voi ascoltate, ma non lo ascoltarono\u00bb.", "medita": "Molti sono gli spunti offerti da questo brano del Vangelo. I discepoli che tornano dopo essere stati inviati sono pieni di gioia perch\u00e9 sono riusciti \u2018persino' a sottomettere i dem\u00f2ni: sembra che la vivano come una vittoria personale: \u201cGuarda come siamo stati bravi\u2026 abbiamo addirittura cacciato i dem\u00f2ni\u2026\u201d. Ges\u00f9 gioisce con loro per la vittoria sul male, ma li invita a non viverla cos\u00ec in modo individualistico, bens\u00ec a riflettere sul fatto che i loro nomi sono scritti nei cieli, perch\u00e9 hanno servito il Signore Dio e si possono considerare Beati per questo.\nIn questo sono i piccoli che battono i sapienti, perch\u00e9, proprio in quanto persone semplici, sono quelle che pi\u00f9 spesso attribuiscono a Dio le cose belle che accadono loro, le loro gioie, consapevoli di essere un nulla e di diventare qualcuno solamente mettendo tutto nelle mani di Dio. Tutte le volte che capiamo che \u00e8 Dio che agisce in noi, che glielo permettiamo, allora i nostri nomi sono scritti nei cieli\u2026", "riflettere": "Quando facciamo qualcosa di grande, di giusto, che ci riempie di gioia, siamo certi che sia tutta opera nostra? O non \u00e8 forse il Signore che opera dentro di noi?", "preghfin": "Signore, donami una buona digestione\ne anche qualcosa da digerire.\nDonami la salute del corpo\ne il buon umore necessario per mantenerla.\nDonami, Signore, un'anima semplice\nche sappia far tesoro\ndi tutto ci\u00f2 che \u00e8 buono\ne non si spaventi alla vista del male\nma piuttosto trovi sempre il modo\ndi rimetter le cose a posto.\nDammi un'anima che non conosca la noia,\ni brontolamenti, i sospiri, i lamenti,\ne non permettere\nche mi crucci eccessivamente\nper quella cosa troppo ingombrante\nche si chiama \u201cio\u201d.\nDammi, Signore, il senso del buon umore.\nConcedimi la grazia\ndi comprendere uno scherzo\nper scoprire nella vita un po' di gioia\ne farne parte anche agli altri.\nAmen.\n<i>(Thomas More)</i>"}