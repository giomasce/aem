{"day": 14, "month": 10, "year": 2020, "weekday": 3, "date_str": "mercoled\u00ec 14 ottobre 2020", "quotes": "Gal 5,18-25; Sal 1", "quote_vangelo": "secondo Luca (11,42-46)", "curatore": "Gabriella e Giacomo Gasparri, Cecilia e Pascal Biver", "prevangelo": "", "indications": "", "preghiniz": "Beato l'uomo che non entra nel consiglio dei malvagi,\nnon resta nella via dei peccatori\ne non siede in compagnia degli arroganti,\nma nella legge del Signore trova la sua gioia,\nla sua legge medita giorno e notte.\n\u00c8 come albero piantato lungo corsi d'acqua,\nche d\u00e0 frutto a suo tempo:\nle sue foglie non appassiscono\ne tutto quello che fa, riesce bene.\nNon cos\u00ec, non cos\u00ec i malvagi,\nma come pula che il vento disperde;\nperci\u00f2 non si alzeranno i malvagi nel giudizio\nn\u00e9 i peccatori nell'assemblea dei giusti,\npoich\u00e9 il Signore veglia sul cammino dei giusti,\nmentre la via dei malvagi va in rovina.", "vangelo": "In quel tempo, il Signore disse: \u00abGuai a voi, farisei, che pagate la decima sulla menta, sulla ruta e su tutte le erbe, e lasciate da parte la giustizia e l'amore di Dio. Queste invece erano le cose da fare, senza trascurare quelle. Guai a voi, farisei, che amate i primi posti nelle sinagoghe e i saluti sulle piazze. Guai a voi, perch\u00e9 siete come quei sepolcri che non si vedono e la gente vi passa sopra senza saperlo\u00bb.\nIntervenne uno dei dottori della Legge e gli disse: \u00abMaestro, dicendo questo, tu offendi anche noi\u00bb. Egli rispose: \u00abGuai anche a voi, dottori della Legge, che caricate gli uomini di pesi insopportabili, e quei pesi voi non li toccate nemmeno con un dito!\u00bb.", "medita": "Leggendo questo brano riecheggiano immediatamente le parole di papa Francesco: \u201c\u2026Sono un pastore con l'odore delle pecore\u2026\u201d. Queste parole spiegano tutto, spiegano la proposta di Dio, di Ges\u00f9 che vuole essere tra gli uomini, con gli uomini, negli uomini: non dall'alto, distaccato, asettico, ma vicino, coinvolto, compromesso.\nIn questo modo la condivisione \u00e8 totale, pagare la decima \u00e8 naturale perch\u00e9 conferma il giusto mettere a disposizione della comunit\u00e0 le proprie risorse, l'essere salutati nelle piazze \u00e8 naturale perch\u00e9 \u00e8 scambio in reciprocit\u00e0, rispettare le leggi \u00e8 naturale perch\u00e9 conferma di rispetto e condivisione.\nNessuno pu\u00f2 ritenersi superiore ad altri perch\u00e9 ha un ruolo organizzativo o addirittura direttivo.\nOgnuno dovrebbe svolgere il proprio ruolo nel riconoscimento e nel rispetto reciproci come nel \u201clavoro di gruppo\u201d scolastico dove vige corresponsabilit\u00e0, rinforzo e sostegno tra i bambini, condivisione di materiali e scopi e dove l'insegnante \u00e8 solo un \u201cfacilitatore\u201d.", "riflettere": "Riesco a valorizzare le persone che ho intorno a me riconoscendo il loro ruolo in un \u201cnostro lavoro di gruppo\u201d?", "preghfin": "Donaci, Padre, di ascoltare nella profondit\u00e0 del cuore\nla tua voce, che chiama.\nAiutaci a discernerla\nfra le tante voci che affollano la fatica dei giorni.\nFa' che ci apriamo ad essa nella libert\u00e0,\npronti a vivere l'audacia di chi rischia tutto per amore\ne per amore si consegna a te,\naccettando di andare dove noi non vorremmo,\nma dove tu vorrai per ciascuno di noi.\nFa' che liberi anche dalla nostra libert\u00e0,\npossiamo seguire il Figlio Tuo e Signore nostro\nsulla via della vita,\ncompiendo ogni giorno le piccole scelte della fedelt\u00e0,\nin cui si manifesta la grande scelta del cuore\ne si costruisce la vera gioia di esistere. Amen."}