{"day": 27, "month": 10, "year": 2020, "weekday": 2, "date_str": "marted\u00ec 27 ottobre 2020", "quotes": "Ef 5,21-33; Sal 127", "quote_vangelo": "secondo Luca (13,18-21)", "curatore": "Gabriella e Giacomo Gasparri, Cecilia e Pascal Biver", "prevangelo": "", "indications": "", "preghiniz": "Beato chi teme il Signore\ne cammina nelle sue vie.\nDella fatica delle tue mani ti nutrirai,\nsarai felice e avrai ogni bene.\nLa tua sposa come vite feconda\nnell'intimit\u00e0 della tua casa;\ni tuoi figli come virgulti d'ulivo\nintorno alla tua mensa.\nEcco com'\u00e8 benedetto\nl'uomo che teme il Signore.\nTi benedica il Signore da Sion.\nPossa tu vedere il bene di Gerusalemme\ntutti i giorni della tua vita!\nPossa tu vedere i figli dei tuoi figli!\nPace su Israele!", "vangelo": "In quel tempo, diceva Ges\u00f9: \u00abA che cosa \u00e8 simile il regno di Dio, e a che cosa lo posso paragonare? \u00c8 simile a un granello di senape, che un uomo prese e gett\u00f2 nel suo giardino; crebbe, divenne un albero e gli uccelli del cielo vennero a fare il nido fra i suoi rami\u00bb.\nE disse ancora: \u00abA che cosa posso paragonare il regno di Dio? \u00c8 simile al lievito, che una donna prese e mescol\u00f2 in tre misure di farina, finch\u00e9 non fu tutta lievitata\u00bb.", "medita": "Sono interessanti i paragoni che vengono fatti con due situazioni di diverso valore e significato.\nNel primo, il regno di Dio \u00e8 presentato come qualche cosa di piccolissimo che di per s\u00e9 si trasforma e diventa qualche cosa di grande e accogliente.\nNel secondo paragone il regno di Dio \u00e8 presentato come qualche cosa di minimo, quasi impalpabile, poco visibile che, integrato con qualcos'altro, lo trasforma, lo moltiplica, lo rende migliore.\nIl regno di Dio viene quindi presentato senza la prosopopea del \u201creame\u201d, ma come una realt\u00e0 essenziale in s\u00e9, sempre in divenire, e come una realt\u00e0 definita che influisce nell'esistenza in generale.\nSe riconosciamo allora di far parte tutti e ciascuno del regno di Dio e di averne parte nella sua realizzazione, possiamo riconoscerci non solo il potere con il quale contribuire alla sua realizzazione ma anche la responsabilit\u00e0 del trasmetterne gli effetti.\nOgnuno di noi, allora, pu\u00f2 riconoscersi nel granello di senape che si realizza accogliendo non solo la propria vita, ma anche quella degli esseri viventi dei quali mettersi a disposizione accogliendo concretamente e mentalmente.\nOgnuno di noi, allora, pu\u00f2 riconoscersi lievito che aiuta, che collabora alla realizzazione di una realt\u00e0 vitale, che a sua volta nutre chi entra in contatto con lui, in relazione di scambio e collaborazione.\nOgnuno di noi \u00e8 attore e responsabile della realizzazione del regno di Dio.", "riflettere": "Sento la corresponsabilit\u00e0 nella costruzione del regno di Dio?", "preghfin": "O Signore, fa' di me uno strumento della tua Pace:\ndove c'\u00e8 odio, fa' ch'io porti l'Amore;\ndove c'\u00e8 offesa, ch'io porti il Perdono;\ndove c'\u00e8 discordia, ch'io porti l'Unione;\ndove c'\u00e8 dubbio, ch'io porti la Fede;\ndove c'\u00e8 errore, ch'io porti la Verit\u00e0;\ndove c'\u00e8 disperazione, ch'io porti la Speranza;\ndove c'\u00e8 tristezza, ch'io porti la Gioia;\ndove ci sono le tenebre, ch'io porti la Luce.\nO Maestro, fa' ch'io non cerchi tanto\ndi essere consolato, quanto consolare;\ndi essere compreso, quanto comprendere;\ndi essere amato, quanto amare.\nPoich\u00e9 \u00e8 dando, che si riceve;\ndimenticando se stessi, che si trova;\nperdonando, che si \u00e8 perdonati;\nmorendo, che si resuscita a Vita Eterna.\n<i>(San Francesco)</i>"}