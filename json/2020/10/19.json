{"day": 19, "month": 10, "year": 2020, "weekday": 1, "date_str": "luned\u00ec 19 ottobre 2020", "quotes": "Ef 2,1-10; Sal 99", "quote_vangelo": "secondo Luca (12,13-21)", "curatore": "Gabriella e Giacomo Gasparri, Cecilia e Pascal Biver", "prevangelo": "", "indications": "", "preghiniz": "Acclamate il Signore, voi tutti della terra,\nservite il Signore nella gioia,\npresentatevi a lui con esultanza.\nRiconoscete che solo il Signore \u00e8 Dio:\negli ci ha fatti e noi siamo suoi,\nsuo popolo e gregge del suo pascolo.\nVarcate le sue porte con inni di grazie,\ni suoi atri con canti di lode,\nlodatelo, benedite il suo nome;\nperch\u00e9 buono \u00e8 il Signore,\nil suo amore \u00e8 per sempre,\nla sua fedelt\u00e0 di generazione in generazione.", "vangelo": "In quel tempo, uno della folla disse a Ges\u00f9: \u00abMaestro, di' a mio fratello che divida con me l'eredit\u00e0\u00bb. Ma egli rispose: \u00abO uomo, chi mi ha costituito giudice o mediatore sopra di voi?\u00bb.\nE disse loro: \u00abFate attenzione e tenetevi lontani da ogni cupidigia perch\u00e9, anche se uno \u00e8 nell'abbondanza, la sua vita non dipende da ci\u00f2 che egli possiede\u00bb.\nPoi disse loro una parabola: \u00abLa campagna di un uomo ricco aveva dato un raccolto abbondante. Egli ragionava tra s\u00e9: \u201cChe far\u00f2, poich\u00e9 non ho dove mettere i miei raccolti? Far\u00f2 cos\u00ec \u2013 disse \u2013: demolir\u00f2 i miei magazzini e ne costruir\u00f2 altri pi\u00f9 grandi e vi raccoglier\u00f2 tutto il grano e i miei beni. Poi dir\u00f2 a me stesso: Anima mia, hai a disposizione molti beni, per molti anni; rip\u00f2sati, mangia, bevi e div\u00e8rtiti!\u201d. Ma Dio gli disse: \u201cStolto, questa notte stessa ti sar\u00e0 richiesta la tua vita. E quello che hai preparato, di chi sar\u00e0?\u201d. Cos\u00ec \u00e8 di chi accumula tesori per s\u00e9 e non si arricchisce presso Dio\u00bb.", "medita": "Ges\u00f9 non si considera un mediatore che risolve le questioni relazionali. La proposta di Ges\u00f9 \u00e8 per ciascuno, perch\u00e9 ognuno sappia decidere della propria vita alla luce dei suoi insegnamenti. In questo caso il problema da prevenire \u00e8 quello dell'accumulo di ricchezze fine a se stesso e spesso fonte di conflitto fra contendenti. In effetti Ges\u00f9 propone una soluzione alla base: non accumulare ricchezze materiali che sono senza prospettive terrene, perch\u00e9 rischiano di intralciare con l'egocentrismo, l'avidit\u00e0 e l'egoismo la propria partecipazione alla realizzazione del regno di Dio. Ges\u00f9 infatti invita ad arricchirsi piuttosto di ci\u00f2 che avvicina a Dio.\nIn questo brano viene messo in guardia l'uomo dal finalizzare i suoi sforzi terreni unicamente al proprio benessere attuale e futuro, senza tener conto del fatto che il futuro terreno non \u00e8 prevedibile, mentre per il futuro nella vita ultraterrena certi tesori accumulati non arricchiscono ma, semmai, penalizzano.", "riflettere": "Cosa accumulo nella mia vita?", "preghfin": "Rendimi strumento del Tuo Amore\ndi tenerezza e di perdono\nche guarisce ogni ferita\ned abbraccia tutto l'uomo."}