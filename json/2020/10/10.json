{"day": 10, "month": 10, "year": 2020, "weekday": 6, "date_str": "sabato 10 ottobre 2020", "quotes": "Gal 3,22-29; Sal 104", "quote_vangelo": "secondo Luca (11,27-28)", "curatore": "Gabriella e Giacomo Gasparri, Cecilia e Pascal Biver", "prevangelo": "", "indications": "", "preghiniz": "Rendete grazie al Signore, perch\u00e9 \u00e8 buono,\nperch\u00e9 il suo amore \u00e8 per sempre.\nChi pu\u00f2 narrare le prodezze del Signore,\nfar risuonare tutta la sua lode?\nBeati coloro che osservano il diritto\ne agiscono con giustizia in ogni tempo.\nRic\u00f2rdati di me, Signore, per amore del tuo popolo,\nvisitami con la tua salvezza,\nperch\u00e9 io veda il bene dei tuoi eletti,\ngioisca della gioia del tuo popolo,\nmi vanti della tua eredit\u00e0.\nAbbiamo peccato con i nostri padri,\ndelitti e malvagit\u00e0 abbiamo commesso.\nI nostri padri, in Egitto,\nnon compresero le tue meraviglie,\nnon si ricordarono della grandezza del tuo amore\ne si ribellarono presso il mare, presso il Mar Rosso.\nMa Dio li salv\u00f2 per il suo nome,\nper far conoscere la sua potenza.", "vangelo": "In quel tempo, mentre Ges\u00f9 parlava, una donna dalla folla alz\u00f2 la voce e gli disse: \u00abBeato il grembo che ti ha portato e il seno che ti ha allattato!\u00bb.\nMa egli disse: \u00abBeati piuttosto coloro che ascoltano la parola di Dio e la osservano!\u00bb.", "medita": "La beatitudine, secondo Ges\u00f9, non \u00e8 solo nei personaggi chiave della sua esistenza. Ges\u00f9 si esprime sempre da s\u00e9 verso gli altri, tutti, chiunque ascolti la sua parola e la viva ogni giorno.\nLa beatitudine sta nella realizzazione quotidiana del regno di Dio che Ges\u00f9 stesso annuncia. Beato davvero chi ci vive immerso a tutto tondo! Beato chi non \u00e8 distratto da falsi idoli, da impegni e pensieri futili o neri che lo allontanano da se stesso e da Dio. Certo, non \u00e8 sempre naturale leggere la realt\u00e0 che ci circonda, la nostra stessa vita nel nostro piccolo, attraverso la parola di Dio\u2026 ma, in fondo, ascoltare la parola di Dio non \u00e8 solo questo!\nIl Vangelo dice \u201cascoltare\u201d e \u201cosservare\u201d, non necessariamente \u201ccapire\u201d. Forse dobbiamo proprio lasciare che questa parola ci lavori dentro senza consultarci e senza la nostra consapevolezza. Con fede potremmo fidarci come bambini piccolissimi che lasciano fare a chi li accudisce e che, pi\u00f9 grandicelli, pongono tanti perch\u00e9 ma non ascoltano la risposta, dato che non ne hanno bisogno\u2026 Poi, crescendo, arrivano le vere domande, i veri dubbi, i perch\u00e9 sentiti profondamente; anche allora ci si pu\u00f2 lasciar andare alla vita sapendo che la risposta a certi perch\u00e9 c'\u00e8, anche se non \u00e8 alla nostra portata, e, se abbiamo fede, ci possiamo fidare.", "riflettere": "Sebbene talvolta il mio impegno all'ascolto della Parola di Dio mi richieda un certo sforzo, riesco a procedere con fiducia e gratitudine?", "preghfin": "Beati quelli che ascoltano la parola di Dio\ne la vivono ogni giorno.\nLa tua parola ha creato l'universo,\ntutta la terra ci parla di Te, o Signore.\nBeati quelli che ascoltano la parola di Dio\ne la vivono ogni giorno.\nLa tua parola si \u00e8 fatta uno di noi,\nmostraci il tuo volto, Signore.\nBeati quelli che ascoltano la parola di Dio\ne la vivono ogni giorno.\nTu sei il Cristo, la parola di Dio vivente\nche oggi parla al mondo con la Chiesa.\nBeati quelli che ascoltano la parola di Dio\ne la vivono ogni giorno.\nParlaci della tua verit\u00e0, Signore,\nci renderemo testimoni del tuo insegnamento."}