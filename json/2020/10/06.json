{"day": 6, "month": 10, "year": 2020, "weekday": 2, "date_str": "marted\u00ec 6 ottobre 2020", "quotes": "Gal 1,13-24; Sal 138", "quote_vangelo": "secondo Luca (10,38-42)", "curatore": "Gabriella e Giacomo Gasparri, Cecilia e Pascal Biver", "prevangelo": "", "indications": "", "preghiniz": "Signore, tu mi scruti e mi conosci,\ntu conosci quando mi siedo e quando mi alzo,\nintendi da lontano i miei pensieri,\nosservi il mio cammino e il mio riposo,\nti sono note tutte le mie vie.\nLa mia parola non \u00e8 ancora sulla lingua\ned ecco, Signore, gi\u00e0 la conosci tutta.\nAlle spalle e di fronte mi circondi\ne poni su di me la tua mano.\nMeravigliosa per me la tua conoscenza,\ntroppo alta, per me inaccessibile.\nDove andare lontano dal tuo spirito?\nDove fuggire dalla tua presenza?\nSe salgo in cielo, l\u00e0 tu sei;\nse scendo negli inferi, eccoti.\nSe prendo le ali dell'aurora\nper abitare all'estremit\u00e0 del mare,\nanche l\u00e0 mi guida la tua mano\ne mi afferra la tua destra.", "vangelo": "In quel tempo, mentre erano in cammino, Ges\u00f9 entr\u00f2 in un villaggio e una donna, di nome Marta, lo ospit\u00f2.\nElla aveva una sorella, di nome Maria, la quale, seduta ai piedi del Signore, ascoltava la sua parola. Marta invece era distolta per i molti servizi.\nAllora si fece avanti e disse: \u00abSignore, non t'importa nulla che mia sorella mi abbia lasciata sola a servire? Dille dunque che mi aiuti\u00bb. Ma il Signore le rispose: \u00abMarta, Marta, tu ti affanni e ti agiti per molte cose, ma di una cosa sola c'\u00e8 bisogno. Maria ha scelto la parte migliore, che non le sar\u00e0 tolta\u00bb.", "medita": "Questa apparente contrapposizione fra Marta e Maria, fra azione pratica di cura e preghiera, pare confrontare tra loro tali comportamenti quasi a dover scegliere tra i due. Santa Madre Teresa, invece, non sceglie, sintetizza i due comportamenti in un'azione unica: la preghiera che cura, la cura che si realizza attraverso la preghiera, la preghiera che si esprime attraverso la cura.\nMadre Teresa vede e vive in ogni persona di cui si prende cura Ges\u00f9 stesso con il quale entra in relazione direttamente come in preghiera.\nLa preghiera, relazione con Dio, con Ges\u00f9, si realizza infatti nella relazione di cura. Madre Teresa cura il corpo di Ges\u00f9, lo ascolta, lo guarda, si offre a Lui, si mette in relazione, a disposizione, sente che Lui ha fiducia in lei e le chiede qualcosa.\nEcco che la contrapposizione fra l'ascolto di Maria e le cure di Marta scompare\u2026\nMadre Teresa \u00e8 ancora tutto questo nelle intenzioni, nelle azioni e nei cuori di molte persone che riconoscono il corpo di Ges\u00f9 in ogni essere umano, pi\u00f9 che mai se nel bisogno.", "riflettere": "Riesco a vedere Ges\u00f9 in chi mi sta accanto, in chi mi offre qualcosa, ma anche in chi mi mette in difficolt\u00e0 per ci\u00f2 che mi chiede?", "preghfin": "Apri i nostri occhi, Signore,\nperch\u00e9 possiamo vedere te nei nostri fratelli e sorelle.\nApri le nostre orecchie, Signore,\nperch\u00e9 possiamo udire le invocazioni\ndi chi ha fame, freddo, paura, e di chi \u00e8 oppresso.\nApri il nostro cuore, Signore,\nperch\u00e9 impariamo ad\namarci gli uni gli altri come tu ci ami.\nDonaci di nuovo il tuo Spirito,\nSignore, perch\u00e9 diventiamo\nun cuore solo ed un'anima sola,\nnel tuo nome.\nAmen.\n<i>(Santa Teresa di Calcutta)</i>"}