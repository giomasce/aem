{"day": 13, "month": 10, "year": 2020, "weekday": 2, "date_str": "marted\u00ec 13 ottobre 2020", "quotes": "Gal 5,1-6; Sal 118", "quote_vangelo": "secondo Luca (11,37-41)", "curatore": "Gabriella e Giacomo Gasparri, Cecilia e Pascal Biver", "prevangelo": "", "indications": "", "preghiniz": "Beato chi \u00e8 integro nella sua via\ne cammina nella legge del Signore.\nBeato chi custodisce i suoi insegnamenti\ne lo cerca con tutto il cuore.\nNon commette certo ingiustizie\ne cammina nelle sue vie.\nTu hai promulgato i tuoi precetti\nperch\u00e9 siano osservati interamente.\nSiano stabili le mie vie\nnel custodire i tuoi decreti.\nNon dovr\u00f2 allora vergognarmi,\nse avr\u00f2 considerato tutti i tuoi comandi.\nTi loder\u00f2 con cuore sincero,\nquando avr\u00f2 appreso i tuoi giusti giudizi.\nVoglio osservare i tuoi decreti:\nnon abbandonarmi mai.", "vangelo": "In quel tempo, mentre Ges\u00f9 stava parlando, un fariseo lo invit\u00f2 a pranzo. Egli and\u00f2 e si mise a tavola. Il fariseo vide e si meravigli\u00f2 che non avesse fatto le abluzioni prima del pranzo.\nAllora il Signore gli disse: \u00abVoi farisei pulite l'esterno del bicchiere e del piatto, ma il vostro interno \u00e8 pieno di avidit\u00e0 e di cattiveria. Stolti! Colui che ha fatto l'esterno non ha forse fatto anche l'interno? Date piuttosto in elemosina quello che c'\u00e8 dentro, ed ecco, per voi tutto sar\u00e0 puro\u00bb.", "medita": "Siamo davvero diversi dai farisei dei tempi di Ges\u00f9 quando giudichiamo senza conoscere, denigriamo basandoci su ci\u00f2 che appare senza andare a vedere cosa c'\u00e8 dietro un comportamento? E al contempo, non siamo forse portati noi stessi a dare valore all'esteriorit\u00e0 piuttosto che guardare a ci\u00f2 che \u00e8 davvero importante? Mi vengono in mente ad esempio i preparativi per un matrimonio o una festa di prima comunione, ci preoccupiamo di trovare la location giusta, il vestito giusto, gli invitati giusti, di non scontentare nessuno\u2026 Ma forse non ci ricordiamo quello che andiamo a fare, qual \u00e8 la vera priorit\u00e0. Non dico di non fare festa, Ges\u00f9 stesso amava festeggiare e banchettare, ma dovremmo cercare di dare il giusto valore alle cose. Il matrimonio \u00e8 un bellissimo sacramento, una promessa eterna posta nelle mani di Dio, la prima Comunione \u00e8 l'inizio di una relazione personale e intensa con Ges\u00f9 Eucarestia\u2026 Il resto \u00e8 bello, \u00e8 importante, ma \u00e8 assolutamente secondario. Il mondo in cui viviamo ci porta sempre pi\u00f9 a dare valore all'apparenza, alla bellezza, alla giovent\u00f9, ma un cristiano sa quali sono i veri valori della persona e sa che non hanno niente a che fare con l'aspetto esteriore.", "riflettere": "Quanto ci lasciamo affascinare da un mondo patinato dove tutto deve essere perfetto e ci\u00f2 che \u00e8 imperfetto viene lasciato ai margini?", "preghfin": "Signore, salvaci,\nliberaci da tutte le nostre iniquit\u00e0,\ndalle nostre angosce, dalle ferite familiari,\ndalle nostre invidie, dalle gelosie,\ndal nostro perbenismo e dall'ipocrisia.\nRisana con la tua acqua le nostre vite, le nostre famiglie,\nil nostro pianeta, la nostra societ\u00e0.\nGuarisci e libera il mondo intero da ogni male.\nAmen."}