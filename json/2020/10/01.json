{"day": 1, "month": 10, "year": 2020, "weekday": 4, "date_str": "gioved\u00ec 1 ottobre 2020", "quotes": "Gb 19,21-27b; Sal 26", "quote_vangelo": "secondo Luca (10,1-12)", "curatore": "Gabriella e Giacomo Gasparri, Cecilia e Pascal Biver", "prevangelo": "Il commento di oggi \u00e8 proposto dal Centro Diocesano per le Vocazioni di Pisa", "indications": "Tempo ordinario\nSalterio: seconda settimana\nSanta Teresa di Ges\u00f9 Bambino", "preghiniz": "Dio di bont\u00e0 e di misericordia,\nche ci chiedi di collaborare alla tua opera di salvezza,\nmanda numerosi e santi operai per la tua vigna,\nperch\u00e9 alla tua Chiesa non manchino mai\nannunciatori coraggiosi del Vangelo,\nsacerdoti che ti offrano anche con la vita il sacrificio dell'Eucarestia\ne che quali segni splendenti di Cristo buon pastore,\nguidino il tuo popolo sulle strade della carit\u00e0.\nManda il tuo Spirito Santo a rinfrancare il cuore dei giovani,\nperch\u00e9 abbiano il coraggio di dirti S\u00ec quando li chiami al servizio dei fratelli,\nla perseveranza nel seguire Ges\u00f9 anche sulla via della croce\ne la gioia grande di essere nel mondo testimoni del tuo amore.\nO Maria, Madre dei sacerdoti, dona a tutti i membri della Chiesa pisana\nla tua stessa fedelt\u00e0 per testimoniare a tutti\nla gioia che nasce dall'incontro con Cristo\nche vive e regna nei secoli in eterno. Amen.\n<i>(Giovanni Paolo Benotto)</i>", "vangelo": "In quel tempo, il Signore design\u00f2 altri settantadue e li invi\u00f2 a due a due davanti a s\u00e9 in ogni citt\u00e0 e luogo dove stava per recarsi.\nDiceva loro: \u00abLa messe \u00e8 abbondante, ma sono pochi gli operai! Pregate dunque il signore della messe, perch\u00e9 mandi operai nella sua messe! Andate: ecco, vi mando come agnelli in mezzo a lupi; non portate borsa, n\u00e9 sacca, n\u00e9 sandali e non fermatevi a salutare nessuno lungo la strada.\nIn qualunque casa entriate, prima dite: \u201cPace a questa casa!\u201d. Se vi sar\u00e0 un figlio della pace, la vostra pace scender\u00e0 su di lui, altrimenti ritorner\u00e0 su di voi. Restate in quella casa, mangiando e bevendo di quello che hanno, perch\u00e9 chi lavora ha diritto alla sua ricompensa. Non passate da una casa all'altra.\nQuando entrerete in una citt\u00e0 e vi accoglieranno, mangiate quello che vi sar\u00e0 offerto, guarite i malati che vi si trovano, e dite loro: \u201c\u00c8 vicino a voi il regno di Dio\u201d. Ma quando entrerete in una citt\u00e0 e non vi accoglieranno, uscite sulle sue piazze e dite: \u201cAnche la polvere della vostra citt\u00e0, che si \u00e8 attaccata ai nostri piedi, noi la scuotiamo contro di voi; sappiate per\u00f2 che il regno di Dio \u00e8 vicino\u201d. Io vi dico che, in quel giorno, S\u00f2doma sar\u00e0 trattata meno duramente di quella citt\u00e0\u00bb.", "medita": "Il Vangelo di oggi ci parla di missione e di vocazione. Il Signore \u00abdesign\u00f2 altri settantadue e li invi\u00f2 a due a due davanti a s\u00e9 in ogni citt\u00e0 e luogo dove stava per recarsi\u00bb. Settantadue \u00e8 un numero simbolico: esso fa riferimento ai settantadue popoli che hanno origine dai figli di No\u00e8. Inoltre ai tempi di Ges\u00f9 si pensava che settantadue fossero le nazioni sparse sulla terra: ci\u00f2 sta ad indicare che nessuno \u00e8 escluso da questo annuncio di salvezza e che tutti siamo apostoli, tutti siamo missionari. L'evangelista sottolinea che costoro non vanno da soli, ma due a due, perch\u00e9 la prima testimonianza che il cristiano deve portare \u00e8 quella della vita comunitaria di fratelli che si vogliono bene e vivono quello che annunciano. Il brano prosegue con una constatazione amara: \u00abLa messe \u00e8 abbondante, ma sono pochi gli operai!\u00bb. Tuttavia non dobbiamo mai scoraggiarci per le difficolt\u00e0 che incontreremo: la societ\u00e0 al tempo di Ges\u00f9 non era certamente pi\u00f9 disposta ad accogliere il Vangelo di quanto lo sia la societ\u00e0 di oggi. Cristo lo sa bene, ed \u00e8 per questo che invita i suoi a pregare affinch\u00e9 questa sproporzione tra l'ingente messe e la scarsit\u00e0 di operai, possa essere colmata dalla preghiera.\nI settantadue sono inviati da Ges\u00f9 \u00abcome agnelli in mezzo a lupi\u00bb: essi sono inermi, dotati solo della capacit\u00e0 conferita loro da Ges\u00f9 di testimoniare il Vangelo con le parole e con le azioni che attingono la loro efficacia dalla potenza di Dio. Il Signore, quindi, non nasconde che i missionari incontreranno difficolt\u00e0 e rifiuto. Essi per\u00f2 hanno il modello da seguire: Cristo Signore. L'unica loro preoccupazione deve essere quella di annunciare il Vangelo. Per questo devono essere liberi e agili, non appesantiti da nessun segno di ricchezza o di potere e non distratti da saluti lunghi e formali; infatti la pace che essi portano non \u00e8 solo augurio verbale, ma dono autentico e raggiunge la vita di chi \u00e8 gi\u00e0 desideroso di riceverla; non basta annunciare la pace, occorre essere operatori di pace. Quindi ci \u00e8 chiesto solo di seguire Ges\u00f9 Cristo dovunque lui ci conduca, sapendo che possiamo annunciarlo agli altri uomini solo se Egli vive in noi.", "riflettere": "Quel Cristo che ci ha salvato sulla croce dai nostri peccati, e continua a salvarci e redimerci oggi. Guarda la sua Croce, aggrappati a Lui, lasciati salvare, perch\u00e9 coloro che si lasciano salvare da Lui sono liberati dal peccato, dalla tristezza e dal vuoto interiore (<i>Christus Vivit</i> 118).", "preghfin": "Vogliamo chiedere al \u201cpadrone della messe\nche mandi buoni operai alla sua messe\u201d,\ne offriamo in questa giornata la nostra preghiera\ne le nostre azioni al Signore <i>per i missionari, per i seminaristi e per tutti i giovani</i>.\nIn questo tempo di formazione tutti loro si sentano sostenuti\ndalle comunit\u00e0 parrocchiali della nostra Diocesi\ne conformino il cuore, la mente e la volont\u00e0 a Cristo,\nautore di ogni vocazione."}