{"day": 4, "month": 10, "year": 2020, "weekday": 7, "date_str": "domenica 4 ottobre 2020", "quotes": "Is 5,1-7; Sal 79; Fil 4,6-9", "quote_vangelo": "secondo Matteo (21,33-43)", "curatore": "Gabriella e Giacomo Gasparri, Cecilia e Pascal Biver", "prevangelo": "", "indications": "Salterio: terza settimana\nSan Francesco di Assisi", "preghiniz": "Dio degli eserciti, ritorna!\nGuarda dal cielo e vedi\ne visita questa vigna,\nproteggi quello che la tua destra ha piantato,\nil figlio dell'uomo che per te hai reso forte.\n\u00c8 stata data alle fiamme, \u00e8 stata recisa:\nessi periranno alla minaccia del tuo volto.\nSia la tua mano sull'uomo della tua destra,\nsul figlio dell'uomo che per te hai reso forte.\nDa te mai pi\u00f9 ci allontaneremo,\nfacci rivivere e noi invocheremo il tuo nome.\nSignore, Dio degli eserciti, fa' che ritorniamo,\nfa' splendere il tuo volto e noi saremo salvi.", "vangelo": "In quel tempo, Ges\u00f9 disse ai capi dei sacerdoti e agli anziani del popolo: \u00abAscoltate un'altra parabola: c'era un uomo, che possedeva un terreno e vi piant\u00f2 una vigna. La circond\u00f2 con una siepe, vi scav\u00f2 una buca per il torchio e costru\u00ec una torre. La diede in affitto a dei contadini e se ne and\u00f2 lontano.\nQuando arriv\u00f2 il tempo di raccogliere i frutti, mand\u00f2 i suoi servi dai contadini a ritirare il raccolto. Ma i contadini presero i servi e uno lo bastonarono, un altro lo uccisero, un altro lo lapidarono. Mand\u00f2 di nuovo altri servi, pi\u00f9 numerosi dei primi, ma li trattarono allo stesso modo.\nDa ultimo mand\u00f2 loro il proprio figlio dicendo: \u201cAvranno rispetto per mio figlio!\u201d. Ma i contadini, visto il figlio, dissero tra loro: \u201cCostui \u00e8 l'erede. Su, uccidiamolo e avremo noi la sua eredit\u00e0!\u201d. Lo presero, lo cacciarono fuori dalla vigna e lo uccisero.\nQuando verr\u00e0 dunque il padrone della vigna, che cosa far\u00e0 a quei contadini?\u00bb.\nGli risposero: \u00abQuei malvagi, li far\u00e0 morire miseramente e dar\u00e0 in affitto la vigna ad altri contadini, che gli consegneranno i frutti a suo tempo\u00bb.\nE Ges\u00f9 disse loro: \u00abNon avete mai letto nelle Scritture: \u201cLa pietra che i costruttori hanno scartato \u00e8 diventata la pietra d'angolo; questo \u00e8 stato fatto dal Signore ed \u00e8 una meraviglia ai nostri occhi\u201d?\nPerci\u00f2 io vi dico: a voi sar\u00e0 tolto il regno di Dio e sar\u00e0 dato a un popolo che ne produca i frutti\u00bb.", "medita": "Proprio i capi dei sacerdoti e gli anziani, ai quali Ges\u00f9 racconta questa parabola, sono le persone alle quali Dio ha affidato il suo popolo; ma queste persone hanno fatto i padroni e si sono comportate come se Dio non ci fosse, hanno dato le loro regole, sminuendo i comandamenti di Dio, hanno maltrattato e ucciso i profeti e alla fine hanno ucciso anche Ges\u00f9, il Figlio di Dio, la pietra scartata. Una pietra che invece diventa la pietra angolare, cio\u00e8 quella che regge tutta la struttura e senza la quale non ci sarebbe stabilit\u00e0; questo \u00e8 il modo di agire di Dio, che spesso ci risulta incomprensibile: \u201c\u2026una meraviglia ai nostri occhi\u201d. Nella frase finale Ges\u00f9 ci rivela che il regno di Dio \u00e8 per noi, per tutti e che siamo tenuti a produrre i frutti che i vignaioli malvagi non hanno curato.\nE non siamo talvolta anche noi quei vignaioli? Quando ci aggiustiamo il Vangelo, i comandamenti come ci torna meglio, decidendo cosa \u00e8 sbagliato e cosa non lo \u00e8, basandoci su quello che ci torna comodo, come se fossimo noi i padroni della nostra vita, della nostra storia? Quando rischiamo la vita per un po' di adrenalina\u2026 Quando mettiamo fine alla vita per piet\u00e0, per disperazione, per comodit\u00e0\u2026 E i genitori non sono forse i vignaioli del campo dei loro figli? E non ricordano che essi sono figli di Dio e a noi sono solo affidati, non li possediamo?", "riflettere": "In quante occasioni siamo vignaioli malvagi e \u201cuccidiamo\u201d la bont\u00e0, la fiducia, l'onest\u00e0 degli altri?", "preghfin": "Ti ho cercato, Signore della vita, e tu mi hai fatto il dono di trovarti:\ne io ti voglio amare con tutto il cuore, mio Dio.\nPerde la vita chi non ti ama;\nchi non vive per te, Signore, \u00e8 niente e vive per il nulla.\nAccresci in me, ti prego, il desiderio di conoscerti,\ne di amarti sempre di pi\u00f9, mio Dio.\nDonami, Signore, ci\u00f2 che ti domando;\nanche se tu mi donassi il mondo intero,\nma non mi donassi te stesso,\nnon saprei cosa farmene, Signore.\nDammi te stesso, mio Dio!\nEcco, io ti amo, Signore,\nma tu aiutami ad amarti ancora di pi\u00f9.\n<i>(Anselmo di Aosta)</i>"}