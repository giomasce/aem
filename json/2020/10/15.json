{"day": 15, "month": 10, "year": 2020, "weekday": 4, "date_str": "gioved\u00ec 15 ottobre 2020", "quotes": "Ef 1,1-10; Sal 97", "quote_vangelo": "secondo Luca (11,47-54)", "curatore": "Gabriella e Giacomo Gasparri, Cecilia e Pascal Biver", "prevangelo": "", "indications": "Santa Teresa d'Avila", "preghiniz": "Cantate al Signore un canto nuovo,\nperch\u00e9 ha compiuto meraviglie.\nGli ha dato vittoria la sua destra\ne il suo braccio santo.\nIl Signore ha fatto conoscere la sua salvezza,\nagli occhi delle genti ha rivelato la sua giustizia.\nEgli si \u00e8 ricordato del suo amore,\ndella sua fedelt\u00e0 alla casa d'Israele.\nTutti i confini della terra hanno veduto\nla vittoria del nostro Dio.\nAcclami il Signore tutta la terra,\ngridate, esultate, cantate inni!\nCantate inni al Signore con la cetra,\ncon la cetra e al suono di strumenti a corde;\ncon le trombe e al suono del corno\nacclamate davanti al re, il Signore.", "vangelo": "In quel tempo, il Signore disse: \u00abGuai a voi, che costruite i sepolcri dei profeti, e i vostri padri li hanno uccisi. Cos\u00ec voi testimoniate e approvate le opere dei vostri padri: essi li uccisero e voi costruite.\nPer questo la sapienza di Dio ha detto: \u201cMander\u00f2 loro profeti e apostoli ed essi li uccideranno e perseguiteranno\u201d, perch\u00e9 a questa generazione sia chiesto conto del sangue di tutti i profeti, versato fin dall'inizio del mondo: dal sangue di Abele fino al sangue di Zaccar\u00eca, che fu ucciso tra l'altare e il santuario. S\u00ec, io vi dico, ne sar\u00e0 chiesto conto a questa generazione.\nGuai a voi, dottori della Legge, che avete portato via la chiave della conoscenza; voi non siete entrati, e a quelli che volevano entrare voi l'avete impedito\u00bb.\nQuando fu uscito di l\u00e0, gli scribi e i farisei cominciarono a trattarlo in modo ostile e a farlo parlare su molti argomenti, tendendogli insidie, per sorprenderlo in qualche parola uscita dalla sua stessa bocca.", "medita": "Ges\u00f9 continua a scagliarsi contro i farisei. Dopo averli accusati di ipocrisia e perbenismo, in questo brano li accusa anche di aver ucciso i profeti e di volersi avvalere della conoscenza lasciando il popolo ignorante. Perch\u00e9 uccidere i profeti? Perch\u00e9 portano la voce di Dio, la voce della coscienza, richiamano gli uomini a riflettere sul loro comportamento. Anche oggi molti \u201cprofeti\u201d che parlano di amore, di condivisione delle risorse, di attenzione ai pi\u00f9 deboli non vengono ascoltati in nome del potere di pochi su tutti gli altri, della ricchezza, di una pretesa superiorit\u00e0. Pensiamo che ancora oggi in una societ\u00e0 che consideriamo avanzata, moderna\u2026 si parla di razzismo, ancora si considera il diverso inferiore, senza diritti e se ne fa una politica, una filosofia\u2026 anche da parte di alcuni che si dicono cristiani. Ma forse non abbiamo capito nulla del Cristianesimo, di quello che ci ha detto Ges\u00f9. Egli non ha detto \u201cAmate solo quelli come voi\u201d, ma piuttosto \u201cAmatevi gli uni gli altri come io ho amato voi\u201d.", "riflettere": "Con la mia disattenzione e superficialit\u00e0 ho \u201cucciso\u201d qualche profeta? Quanto amo? Chi?", "preghfin": "Puoi decidere le strade che farai,\npuoi scalare le montagne oltre i limiti che hai,\npotrai essere qualcuno se ti va, ma\u2026\nSe non ami, se non ami,\nnon hai un vero motivo per vivere.\nSe non ami, non ti ami, non ci sei.\nSe non ami non ha senso\ntutto quello che fai.\nPuoi creare un grande impero intorno a te,\ncostruire grattacieli per contare un po' di pi\u00f9,\npuoi comprare tutto quello che vuoi tu, ma\u2026\nSe non ami, se non ami,\nnon hai un vero motivo per vivere.\nSe non ami, non ti ami, non ci sei.\nSe non ami, se non ami,\nnon hai il senso delle cose pi\u00f9 piccole,\nle certezze che non trovi e che non dai.\nL'amore attende non \u00e8 invadente e non grida mai.\nSe parli ti ascolta, tutto sopporta,\ncrede in quel che fai\ne chiede di esser libero alle volte,\ne quando torna indietro ti dar\u00e0 di pi\u00f9.\nSe non ami, se non ami,\ne tutto il resto sa proprio d'inutile.\nSe non ami, non ti ami, non ci sei.\nSenza amore noi non siamo niente mai.\n<i>(Nek, </i>Se non ami<i>)</i>"}