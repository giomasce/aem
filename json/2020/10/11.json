{"day": 11, "month": 10, "year": 2020, "weekday": 7, "date_str": "domenica 11 ottobre 2020", "quotes": "Is 25,6-10a; Sal 22; Fil 4,12-14.19-20", "quote_vangelo": "secondo Matteo (22,1-14)", "curatore": "Gabriella e Giacomo Gasparri, Cecilia e Pascal Biver", "prevangelo": "", "indications": "Salterio: quarta settimana", "preghiniz": "Il Signore \u00e8 il mio pastore:\nnon manco di nulla.\nSu pascoli erbosi mi fa riposare,\nad acque tranquille mi conduce.\nRinfranca l'anima mia,\nmi guida per il giusto cammino\na motivo del suo nome.\nAnche se vado per una valle oscura,\nnon temo alcun male, perch\u00e9 tu sei con me.\nIl tuo bastone e il tuo vincastro\nmi danno sicurezza.\nDavanti a me tu prepari una mensa\nsotto gli occhi dei miei nemici.", "vangelo": "In quel tempo, Ges\u00f9 riprese a parlare con parabole [ai capi dei sacerdoti e ai farisei] e disse: \u00abIl regno dei cieli \u00e8 simile a un re, che fece una festa di nozze per suo figlio. Egli mand\u00f2 i suoi servi a chiamare gli invitati alle nozze, ma questi non volevano venire.\nMand\u00f2 di nuovo altri servi con quest'ordine: Dite agli invitati: \u201cEcco, ho preparato il mio pranzo; i miei buoi e gli animali ingrassati sono gi\u00e0 uccisi e tutto \u00e8 pronto; venite alle nozze!\u201d. Ma quelli non se ne curarono e andarono chi al proprio campo, chi ai propri affari; altri poi presero i suoi servi, li insultarono e li uccisero. Allora il re si indign\u00f2: mand\u00f2 le sue truppe, fece uccidere quegli assassini e diede alle fiamme la loro citt\u00e0.\nPoi disse ai suoi servi: \u201cLa festa di nozze \u00e8 pronta, ma gli invitati non erano degni; andate ora ai crocicchi delle strade e tutti quelli che troverete, chiamateli alle nozze\u201d. Usciti per le strade, quei servi radunarono tutti quelli che trovarono, cattivi e buoni, e la sala delle nozze si riemp\u00ec di commensali.\nIl re entr\u00f2 per vedere i commensali e l\u00ec scorse un uomo che non indossava l'abito nuziale. Gli disse: \u201cAmico, come mai sei entrato qui senza l'abito nuziale?\u201d. Quello ammutol\u00ec. Allora il re ordin\u00f2 ai servi: \u201cLegatelo mani e piedi e gettatelo fuori nelle tenebre; l\u00e0 sar\u00e0 pianto e stridore di denti\u201d. Perch\u00e9 molti sono chiamati, ma pochi eletti\u00bb.", "medita": "Sembra un controsenso! Perch\u00e9 non accettare un invito a un ricco banchetto? Perch\u00e9 rifiutare intenzionalmente una proposta allettante? Perch\u00e9 addirittura fare del male a chi se ne occupa? E allora, gli invitati della seconda mandata sono un ripiego?\nNo, la proposta del regno di Dio \u00e8 per tutti, buoni e cattivi, ma attenti, rispettosi, cio\u00e8 docilmente fiduciosi. Questi dubbi e le prime risposte che vengono alla mente danno la sensazione che questo paragone fra il regno dei cieli e il re che fa la festa di nozze caratterizzi il regno di Dio come molto selettivo, ma sottolinea come la selezione dipenda direttamente dagli uomini che decidono autonomamente se farne parte o meno.\nL'invito in prima e seconda battuta \u00e8 per tutti, per\u00f2 i primi invitati non ritengono di averne bisogno e i secondi, che si sentono pi\u00f9 bisognosi e quindi grati, accettano, ma non tutti si rendono conto che niente \u00e8 scontato nella partecipazione.\nCi vuole comunque l'abito giusto, la vera disponibilit\u00e0 a far parte di un progetto quali siano le sue regole da rispettare.\nL'elemento fondamentale pare in questa parabola l'umilt\u00e0 di riconoscersi, con gratitudine, parte ben accetta.\nIn questo modo sar\u00e0 possibile mettersi realmente a disposizione della festa con le proprie potenzialit\u00e0 e con fiducioso rispetto.", "riflettere": "Accetto con rispetto gli inviti che Dio mi fa?", "preghfin": "Festa, festa, festa per noi: oggi \u00e8 domenica.\nFesta, festa, festa per noi: \u00e8 il giorno del Signor!\nCi ha chiamato il Signore per parlare con lui,\ncondividere la gioia che ci d\u00e0.\nCi ha chiamato il Signore per spezzare il suo pane,\ncondividere la fraternit\u00e0.\nDio scende fra noi, ci rivela il suo amore,\nfa di noi una comunit\u00e0.\nCuore a cuore ci parla e capisce i problemi\nd'ogni uomo che l'ascolter\u00e0.\nOgni gioia e dolore ti portiamo, Signore,\nla risposta troveremo in te.\nTu ci doni te stesso: vita dentro di noi,\nparadiso vera eternit\u00e0.\n<i>(canto liturgico)</i>"}