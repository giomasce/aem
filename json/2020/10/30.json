{"day": 30, "month": 10, "year": 2020, "weekday": 5, "date_str": "venerd\u00ec 30 ottobre 2020", "quotes": "Fil 1,1-11; Sal 110", "quote_vangelo": "secondo Luca (14,1-6)", "curatore": "Gabriella e Giacomo Gasparri, Cecilia e Pascal Biver", "prevangelo": "", "indications": "", "preghiniz": "Render\u00f2 grazie al Signore con tutto il cuore,\nnel consesso dei giusti e nell'assemblea.\nGrandi sono le opere del Signore,\nle contemplino coloro che le amano.\nLe sue opere sono splendore di bellezza,\nla sua giustizia dura per sempre.\nHa lasciato un ricordo dei suoi prodigi:\npiet\u00e0 e tenerezza \u00e8 il Signore.\nEgli d\u00e0 il cibo a chi lo teme,\nsi ricorda sempre della sua alleanza.\nMostr\u00f2 al suo popolo la potenza delle sue opere,\ngli diede l'eredit\u00e0 delle genti.\nLe opere delle sue mani sono verit\u00e0 e giustizia,\nstabili sono tutti i suoi comandi,\nimmutabili nei secoli, per sempre,\neseguiti con fedelt\u00e0 e rettitudine.\nMand\u00f2 a liberare il suo popolo,\nstabil\u00ec la sua alleanza per sempre.\nSanto e terribile il suo nome.\nPrincipio della saggezza \u00e8 il timore del Signore,\nsaggio \u00e8 colui che gli \u00e8 fedele;\nla lode del Signore \u00e8 senza fine.", "vangelo": "Un sabato Ges\u00f9 si rec\u00f2 a casa di uno dei capi dei farisei per pranzare ed essi stavano a osservarlo. Ed ecco, davanti a lui vi era un uomo malato di idropis\u00eca.\nRivolgendosi ai dottori della Legge e ai farisei, Ges\u00f9 disse: \u00ab\u00c8 lecito o no guarire di sabato?\u00bb. Ma essi tacquero. Egli lo prese per mano, lo guar\u00ec e lo conged\u00f2.\nPoi disse loro: \u00abChi di voi, se un figlio o un bue gli cade nel pozzo, non lo tirer\u00e0 fuori subito in giorno di sabato?\u00bb. E non potevano rispondere nulla a queste parole.", "medita": "Ges\u00f9 mette in evidenza ancora come la legge dell'amore sia quella che deve regolare naturalmente la vita degli uomini nella relazione reciproca: aiutare una persona nel bisogno, dare la propria disponibilit\u00e0 senza condizioni e senza scuse ipocrite\u2026\nDio stesso propone di non calibrare la propria esistenza su regole di comportamento rigide e formali. Propone piuttosto di dare un senso alle regole stesse cos\u00ec che quel sabato, giorno del riposo, non si realizzi tanto all'insegna del dolce far niente, ma sia dedicato al riconoscimento, alla valorizzazione e al godimento di quanto di buono abbiamo ricevuto da Dio, come espressione di tutto questo, all'amore verso il prossimo che ci deve trovare sempre pronti, disponibili, (in gergo scout \u201ccon le maniche arrotolate\u201d) come espressione di profonda condivisione nella gratitudine.", "riflettere": "Riusciamo a fare del nostro riposo un momento di ricarica basato sulla gratitudine?", "preghfin": "Signore, ti ringrazio della mia vita\ne delle occasioni che mi dai\nper renderla fruttuosa\nnella condivisione e nell'amore."}