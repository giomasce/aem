{"day": 21, "month": 10, "year": 2020, "weekday": 3, "date_str": "mercoled\u00ec 21 ottobre 2020", "quotes": "Ef 3,2-12; Is 12,2-6", "quote_vangelo": "secondo Luca (12,39-48)", "curatore": "Gabriella e Giacomo Gasparri, Cecilia e Pascal Biver", "prevangelo": "", "indications": "", "preghiniz": "Ecco, Dio \u00e8 la mia salvezza;\nio confider\u00f2, non temer\u00f2 mai,\nperch\u00e9 mia forza e mio canto \u00e8 il Signore;\negli \u00e8 stato la mia salvezza.\nAttingerete acqua con gioia\nalle sorgenti della salvezza.\nIn quel giorno direte:\n\u00abLodate il Signore, invocate il suo nome;\nmanifestate tra i popoli le sue meraviglie,\nproclamate che il suo nome \u00e8 sublime.\nCantate inni al Signore, perch\u00e9 ha fatto opere grandi,\nci\u00f2 sia noto in tutta la terra.\nGridate giulivi ed esultate, abitanti di Sion,\nperch\u00e9 grande in mezzo a voi \u00e8 il Santo di Israele\u00bb.", "vangelo": "In quel tempo, Ges\u00f9 disse ai suoi discepoli: \u00abCercate di capire questo: se il padrone di casa sapesse a quale ora viene il ladro, non si lascerebbe scassinare la casa. Anche voi tenetevi pronti perch\u00e9, nell'ora che non immaginate, viene il Figlio dell'uomo\u00bb.\nAllora Pietro disse: \u00abSignore, questa parabola la dici per noi o anche per tutti?\u00bb.\nIl Signore rispose: \u00abChi \u00e8 dunque l'amministratore fidato e prudente, che il padrone metter\u00e0 a capo della sua servit\u00f9 per dare la razione di cibo a tempo debito? Beato quel servo che il padrone, arrivando, trover\u00e0 ad agire cos\u00ec. Davvero io vi dico che lo metter\u00e0 a capo di tutti i suoi averi.\nMa se quel servo dicesse in cuor suo: \u201cIl mio padrone tarda a venire\u201d, e cominciasse a percuotere i servi e le serve, a mangiare, a bere e a ubriacarsi, il padrone di quel servo arriver\u00e0 un giorno in cui non se l'aspetta e a un'ora che non sa, lo punir\u00e0 severamente e gli infligger\u00e0 la sorte che meritano gli infedeli.\nIl servo che, conoscendo la volont\u00e0 del padrone, non avr\u00e0 disposto o agito secondo la sua volont\u00e0, ricever\u00e0 molte percosse; quello invece che, non conoscendola, avr\u00e0 fatto cose meritevoli di percosse, ne ricever\u00e0 poche.\nA chiunque fu dato molto, molto sar\u00e0 chiesto; a chi fu affidato molto, sar\u00e0 richiesto molto di pi\u00f9\u00bb.", "medita": "Anche oggi, come ieri, Ges\u00f9 ritorna sull'essere preparati agli eventi e al Suo ritorno. In particolare mette in evidenza come chi compie il proprio dovere viene alla fine premiato, mentre chi approfitta della mancanza del padrone per usare impropriamente e con malvagit\u00e0 il proprio ruolo di \u201camministratore\u201d sar\u00e0 punito severamente. Colpisce, inoltre, il fatto che Ges\u00f9 sottolinei che chi \u00e8 consapevole di quello che fa sar\u00e0 pi\u00f9 meritevole di percosse di chi non ha questa consapevolezza. Pensiamo allora alla responsabilit\u00e0 che hanno i cristiani rispetto al resto delle persone che non conoscono Cristo. Quante cose ci sono state date che noi non abbiamo tenuto in considerazione? Noi abbiamo avuto la grazia di conoscere Ges\u00f9 e i suoi insegnamenti, di chiamare Dio padre, di sapere chi \u00e8 il nostro prossimo e come comportarsi con lui. Abbiamo la possibilit\u00e0 di sentirci amati e di amare. Abbiamo la possibilit\u00e0 di rialzarci quando cadiamo. A volte penso che non meritiamo tutto questo amore, tuttavia ci \u00e8 offerto sempre: anche quando non siamo capaci di perdonare noi stessi, Dio ci perdona sempre.", "riflettere": "Lui ci d\u00e0 tutto\u2026 \u00e8 normale che sia esigente con noi. Noi quanto riusciamo a dare? Non conta la quantit\u00e0, ma la qualit\u00e0 di quello che diamo.", "preghfin": "Se non amo me stesso,\nse non capisco cosa \u00e8 veramente l'amore verso me stesso,\ncome faccio ad amare il mio prossimo come me stesso?\nAmarmi non \u00e8 soddisfare tutti i miei desideri\no realizzare pienamente ogni mia aspirazione,\nnon \u00e8 essere sempre al centro delle mie attenzioni,\nnon \u00e8 sentirmi sempre gratificato,\nnon \u00e8 neanche curarmi sempre o essere sempre in forma.\nAmarmi veramente \u00e8 invece ascoltarti in ogni momento della vita\ne rendermi disponibile a cambiare nel profondo,\nfacendo sempre pi\u00f9 spazio al tuo spirito,\nsenza ambizioni narcisistiche di perfezione,\nanche se questo non dovesse gratificarmi davanti al mondo.\nIl vero amore verso me stesso \u00e8 la comunione con te,\nfonte di gioia piena.\nE solo cos\u00ec posso amare veramente anche il mio prossimo.\nSignore, che la mia vita sia sempre pi\u00f9 piena di te."}