{"day": 18, "month": 10, "year": 2020, "weekday": 7, "date_str": "domenica 18 ottobre 2020", "quotes": "Is 45,1.4-6; Sal 95; 1Ts 1,1-5b", "quote_vangelo": "secondo Matteo (22,15-21)", "curatore": "Gabriella e Giacomo Gasparri, Cecilia e Pascal Biver", "prevangelo": "", "indications": "Salterio: prima settimana\nSan Luca", "preghiniz": "Cantate al Signore un canto nuovo,\ncantate al Signore, uomini di tutta la terra.\nCantate al Signore, benedite il suo nome,\nannunciate di giorno in giorno la sua salvezza.\nIn mezzo alle genti narrate la sua gloria,\na tutti i popoli dite le sue meraviglie.\nGrande \u00e8 il Signore e degno di ogni lode,\nterribile sopra tutti gli d\u00e8i.\nTutti gli d\u00e8i dei popoli sono un nulla,\nil Signore invece ha fatto i cieli.\nMaest\u00e0 e onore sono davanti a lui,\nforza e splendore nel suo santuario.\nDate al Signore, o famiglie dei popoli,\ndate al Signore gloria e potenza,\ndate al Signore la gloria del suo nome.\nPortate offerte ed entrate nei suoi atri,\nprostratevi al Signore nel suo atrio santo.", "vangelo": "In quel tempo, i farisei se ne andarono e tennero consiglio per vedere come cogliere in fallo Ges\u00f9 nei suoi discorsi.\nMandarono dunque da lui i propri discepoli, con gli erodi\u00e0ni, a dirgli: \u00abMaestro, sappiamo che sei veritiero e insegni la via di Dio secondo verit\u00e0. Tu non hai soggezione di alcuno, perch\u00e9 non guardi in faccia a nessuno. Dunque, di' a noi il tuo parere: \u00e8 lecito, o no, pagare il tributo a Cesare?\u00bb.\nMa Ges\u00f9, conoscendo la loro malizia, rispose: \u00abIpocriti, perch\u00e9 volete mettermi alla prova? Mostratemi la moneta del tributo\u00bb. Ed essi gli presentarono un denaro. Egli domand\u00f2 loro: \u00abQuesta immagine e l'iscrizione, di chi sono?\u00bb. Gli risposero: \u00abDi Cesare\u00bb.\nAllora disse loro: \u00abRendete dunque a Cesare quello che \u00e8 di Cesare e a Dio quello che \u00e8 di Dio\u00bb.", "medita": "Quello di Ges\u00f9 \u00e8 stato un fantastico escamotage per non prendere una posizione politica a favore o contro Cesare e mettersi, in entrambi i casi, in una situazione scabrosa come avrebbero voluto i farisei per coglierlo in fallo. Lo scopo di Ges\u00f9 non era di tipo prettamente politico, non nasceva dal desiderio di sovvertire l'ordine dello stato. Il suo essere rivoluzionario stava tutto nel suo messaggio, nella sua Parola. Personalmente trovo che tutt'oggi, anzi oggi in modo particolare, il messaggio di Ges\u00f9 sia assolutamente rivoluzionario. Il vero cristiano \u00e8 infatti quello che non segue le regole del mondo. Mi spiego meglio: in un mondo dove le persone oneste sono considerate un po' fesse, dove chi cerca il successo non si fa scrupolo di calpestare quelli che incontra sul proprio cammino, dove si risparmia perch\u00e9 non si chiede la ricevuta fiscale, dove si cambia partner quando iniziano i problemi invece di provare a lottare insieme e in moltissime altre situazioni\u2026 il cristiano coerente \u00e8 il vero rivoluzionario che fa la cosa giusta, che paga le tasse, che fa il suo lavoro seriamente, che va a votare, che cerca di discernere in ogni cosa ci\u00f2 che \u00e8 bene e ci\u00f2 che \u00e8 male.", "riflettere": "Ci capita di trovarci ingabbiati, intrappolati dal mondo, dal modo di vivere \u201clo fanno tutti\u2026\u201d oppure cerchiamo di essere coerenti al Vangelo anche quando questo ci costa caro in termini di rapporti di amicizia o di relazioni?", "preghfin": "O Dio, nostro Creatore,\ntu hai cura paterna di tutti\ne hai voluto che gli uomini formassero una sola famiglia\ne si trattassero tra loro come fratelli\ne dividessero nella giustizia i beni della terra.\nOggi viviamo in un mondo\nin cui gli uomini dipendono sempre pi\u00f9\ngli uni dagli altri,\ne che va sempre di pi\u00f9 verso l'unificazione.\nDonami la forza del tuo Spirito\nperch\u00e9 non mi chiuda in me stesso\nunicamente preoccupato dei fatti miei,\nma senta viva la responsabilit\u00e0 sociale\ne la eserciti attivamente.\nRendimi aperto e sensibile alle necessit\u00e0 altrui,\npronto a sacrificare qualcosa di me stesso\nper collaborare alla riedificazione\ndi una societ\u00e0 pi\u00f9 giusta\nin cui l'uomo possa essere uomo.\nL'amore per l'uomo di Cristo, tuo Figlio,\nsia l'esempio e la sorgente del mio impegno."}