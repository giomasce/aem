{"day": 2, "month": 10, "year": 2020, "weekday": 5, "date_str": "venerd\u00ec 2 ottobre 2020", "quotes": "Es 23,20-23a; Sal 90", "quote_vangelo": "secondo Matteo (18,1-5.10)", "curatore": "Gabriella e Giacomo Gasparri, Cecilia e Pascal Biver", "prevangelo": "", "indications": "Santi Angeli custodi", "preghiniz": "Chi abita al riparo dell'Altissimo\npasser\u00e0 la notte all'ombra dell'Onnipotente.\nIo dico al Signore: \u00abMio rifugio e mia fortezza,\nmio Dio in cui confido\u00bb.\nEgli ti liberer\u00e0 dal laccio del cacciatore,\ndalla peste che distrugge.\nTi coprir\u00e0 con le sue penne,\nsotto le sue ali troverai rifugio;\nla sua fedelt\u00e0 ti sar\u00e0 scudo e corazza.\nNon temerai il terrore della notte\nn\u00e9 la freccia che vola di giorno,\nla peste che vaga nelle tenebre,\nlo sterminio che devasta a mezzogiorno.\nMille cadranno al tuo fianco\ne diecimila alla tua destra,\nma nulla ti potr\u00e0 colpire.\nBaster\u00e0 che tu apra gli occhi\ne vedrai la ricompensa dei malvagi!\n\u00abS\u00ec, mio rifugio sei tu, o Signore!\u00bb.", "vangelo": "In quel momento i discepoli si avvicinarono a Ges\u00f9 dicendo: \u00abChi dunque \u00e8 pi\u00f9 grande nel regno dei cieli?\u00bb.\nAllora chiam\u00f2 a s\u00e9 un bambino, lo pose in mezzo a loro e disse: \u00abIn verit\u00e0 io vi dico: se non vi convertirete e non diventerete come i bambini, non entrerete nel regno dei cieli. Perci\u00f2 chiunque si far\u00e0 piccolo come questo bambino, costui \u00e8 il pi\u00f9 grande nel regno dei cieli. E chi accoglier\u00e0 un solo bambino come questo nel mio nome, accoglie me.\nGuardate di non disprezzare uno solo di questi piccoli, perch\u00e9 io vi dico che i loro angeli nei cieli vedono sempre la faccia del Padre mio che \u00e8 nei cieli\u00bb.", "medita": "Ecco che piccolo, qui, non significa \u201cdi pochi anni\u201d, \u201cdi piccole dimensioni\u201d, \u201cche non pu\u00f2\u201d\u2026\nPiccolo, qui, significa \u201cche si fida, che si affida, che non sceglie intenzionalmente, che ha realmente bisogno di farsi portare, di farsi nutrire, di farsi vestire, di essere accolto\u201d.\nDobbiamo stare attenti, per\u00f2, da adulti, a non essere di impedimento, a non sostituirci a qualcuno di superiore, quando accogliamo, guidiamo, educhiamo, instradiamo un bambino, il nostro stesso figlio, dimenticando che ci\u00f2 che facciamo a quel bambino non si riversa solo su di lui, ma \u00e8 il modo in cui noi, in quel bambino, accogliamo Dio, la sua parola, e ci stiamo fidando di Lui.\nParadossalmente il significato del gesto si inverte completamente nel momento in cui, accogliendo il pi\u00f9 piccolo dei bambini, ci stiamo facendo accogliere tra le braccia paterne di Dio riscoprendoci, come quel bambino, bisognosi, fiduciosi, grati.", "riflettere": "Quante volte sono riuscito a guardare gli altri, i piccoli, scoprendo in loro un esempio per fidarmi e lasciarmi guidare da Dio?", "preghfin": "Padre mio, io mi abbandono a te:\nfa' di me ci\u00f2 che ti piace!\nQualunque cosa tu faccia di me, ti ringrazio.\nSono pronto a tutto, accetto tutto,\npurch\u00e9 la tua volont\u00e0 si compia in me\ne in tutte le tue creature.\nNon desidero niente di altro, mio Dio.\nRimetto la mia anima nelle tue mani,\nte la dono, mio Dio,\ncon tutto l'amore del mio cuore,\nperch\u00e9 ti amo.\nEd \u00e8 per me un'esigenza d'amore il donarmi,\nil rimettermi nelle tue mani, senza misura,\ncon una confidenza infinita, poich\u00e9\ntu sei il Padre mio.\n<i>(Charles de Focauld)</i>"}