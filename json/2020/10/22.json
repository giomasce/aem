{"day": 22, "month": 10, "year": 2020, "weekday": 4, "date_str": "gioved\u00ec 22 ottobre 2020", "quotes": "Ef 3,14-21; Sal 32", "quote_vangelo": "secondo Luca (12,49-53)", "curatore": "Gabriella e Giacomo Gasparri, Cecilia e Pascal Biver", "prevangelo": "", "indications": "", "preghiniz": "Tema il Signore tutta la terra,\ntremino davanti a lui gli abitanti del mondo,\nperch\u00e9 egli parl\u00f2 e tutto fu creato,\ncomand\u00f2 e tutto fu compiuto.\nIl Signore annulla i disegni delle nazioni,\nrende vani i progetti dei popoli.\nMa il disegno del Signore sussiste per sempre,\ni progetti del suo cuore per tutte le generazioni.\nBeata la nazione che ha il Signore come Dio,\nil popolo che egli ha scelto come sua eredit\u00e0.\nIl Signore guarda dal cielo:\negli vede tutti gli uomini;\ndal trono dove siede\nscruta tutti gli abitanti della terra,\nlui, che di ognuno ha plasmato il cuore\ne ne comprende tutte le opere.", "vangelo": "In quel tempo, Ges\u00f9 disse ai suoi discepoli: \u00abSono venuto a gettare fuoco sulla terra, e quanto vorrei che fosse gi\u00e0 acceso! Ho un battesimo nel quale sar\u00f2 battezzato, e come sono angosciato finch\u00e9 non sia compiuto!\nPensate che io sia venuto a portare pace sulla terra? No, io vi dico, ma divisione. D'ora innanzi, se in una famiglia vi sono cinque persone, saranno divisi tre contro due e due contro tre; si divideranno padre contro figlio e figlio contro padre, madre contro figlia e figlia contro madre, suocera contro nuora e nuora contro suocera\u00bb.", "medita": "Ges\u00f9 si \u00e8 fatto uomo per portarci il suo fuoco, quello dell'amore, della Parola, della fede, un fuoco che per divampare completamente avr\u00e0 bisogno della sua morte e della sua resurrezione. Ges\u00f9 porta il fuoco perch\u00e9 vuole che scegliamo di stare con Lui o contro di Lui, non vuole dei cristiani tiepidi. Il cristiano vero \u00e8 infatti travolto dalla passione e agisce con amore e per amore. Non cerca il quieto vivere, il benessere, il compromesso, il lasciar correre, perch\u00e9 \u00e8 pieno di una passione che lo fa combattere contro il perbenismo e le ingiustizie. Nella vita interiore di questo cristiano non troviamo senso di tranquillit\u00e0, sensazione di essere a posto con la coscienza, ma troviamo un combattimento, una lotta interiore continua perch\u00e9 il nemico, la tentazione, \u00e8 sempre l\u00ec pronta a cercare di avere la meglio. Un senso di pace pu\u00f2 nascere solo dalla consapevolezza di aver fatto del proprio meglio, di averci provato\u2026 e, in caso di insuccesso, di aver affidato a Dio il nostro dolore e il nostro pentimento, per godere poi del suo perdono.", "riflettere": "Sono un credente convinto o tiepido? Sono mosso dal fuoco dell'amore o vivo una vita di compromessi, di giustificazioni (\u201c\u2026Lo fanno tutti\u201d)?", "preghfin": "Signore, abbiate piet\u00e0 di me.\nVedo gi\u00e0 che merito di esser vomitato da voi per li tanti difetti con cui vi servo.\nMisero, perci\u00f2 mi vedo senz'amore, senza confidenza e senza desideri.\nGes\u00f9 mio, non mi abbandonate;\nstendete la vostra potente mano e toglietemi da questo fosso di tepidezza,\nin cui mi vedo caduto.\nFatelo per li meriti della vostra passione, in cui confido.\nVergine Santa,\nle vostre preghiere possono sollevarmi, pregate per me.\n<i>(San Alfonso Maria de' Liguori)</i>"}