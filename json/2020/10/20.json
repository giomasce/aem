{"day": 20, "month": 10, "year": 2020, "weekday": 2, "date_str": "marted\u00ec 20 ottobre 2020", "quotes": "Ef 2,12-22; Sal 84", "quote_vangelo": "secondo Luca (12,35-38)", "curatore": "Gabriella e Giacomo Gasparri, Cecilia e Pascal Biver", "prevangelo": "", "indications": "", "preghiniz": "Mostraci, Signore, la tua misericordia\ne donaci la tua salvezza.\nAscolter\u00f2 che cosa dice Dio, il Signore:\negli annuncia la pace\nper il suo popolo, per i suoi fedeli,\nper chi ritorna a lui con fiducia.\nS\u00ec, la sua salvezza \u00e8 vicina a chi lo teme,\nperch\u00e9 la sua gloria abiti la nostra terra.\nAmore e verit\u00e0 s'incontreranno,\ngiustizia e pace si baceranno.\nVerit\u00e0 germoglier\u00e0 dalla terra\ne giustizia si affaccer\u00e0 dal cielo.\nCerto, il Signore doner\u00e0 il suo bene\ne la nostra terra dar\u00e0 il suo frutto;\ngiustizia camminer\u00e0 davanti a lui:\ni suoi passi tracceranno il cammino.", "vangelo": "In quel tempo, Ges\u00f9 disse ai suoi discepoli: \u00abSiate pronti, con le vesti strette ai fianchi e le lampade accese; siate simili a quelli che aspettano il loro padrone quando torna dalle nozze, in modo che, quando arriva e bussa, gli aprano subito.\nBeati quei servi che il padrone al suo ritorno trover\u00e0 ancora svegli; in verit\u00e0 io vi dico, si stringer\u00e0 le vesti ai fianchi, li far\u00e0 mettere a tavola e passer\u00e0 a servirli.\nE se, giungendo nel mezzo della notte o prima dell'alba, li trover\u00e0 cos\u00ec, beati loro!\u00bb.", "medita": "\u00c8 bello vivere nella comodit\u00e0, non avere problemi particolari, condurre un tipo di vita \u201cnormale\u201d\u2026 poi per\u00f2 quando succede qualcosa che ci destabilizza, come una malattia importante o la morte di una persona di famiglia, dichiariamo che \u00e8 stato inaspettato, che non siamo in grado di affrontarlo e talvolta perdiamo la fede\u2026 Ges\u00f9 ci dice \u201cSiate pronti\u2026\u201d. Siate pronti ad affrontare gli imprevisti che la vita vi pone davanti, ad affrontarli con coraggio, consapevoli che non siamo mai soli, ma Lui \u00e8 sempre accanto a noi. Siate pronti, \u201ccon le vesti strette ai fianchi\u201d, a dare una mano a chi ne ha bisogno, a servire il vostro prossimo, a fare agli altri quello che vorremmo fosse fatto a noi, la famosa regola d'oro\u2026 Siate pronti \u201ccon le lampade accese\u201d a vivere ogni giorno come se fosse l'ultimo sulla terra, in attesa di incontrare lo Sposo nell'aldil\u00e0 e partecipare ad una meravigliosa festa di nozze. \u201cBeati\u201d coloro che lo Sposo, tornando, trover\u00e0 cos\u00ec pronti e con le maniche arrotolate per sporcarsi le mani.", "riflettere": "Mi lamento ogni giorno di come vanno le cose personalmente o nel mondo? Sono pronto a tutto? Non \u00e8 facile\u2026 ma almeno ci provo?", "preghfin": "Signore Ges\u00f9,\nche hai detto \u201cSiate pronti\u201d,\nfammi la grazia di scegliere questo comando\ncome mio motto e di rimanere fedele.\nChe ogni circostanza della mia vita mi trovi pronta per il dovere:\namando e dicendo la verit\u00e0,\ncercando e facendo il bene,\nsempre pronta a perdonare,\nsempre pronta ad aiutare\nsorridendo nelle avversit\u00e0,\npura di mente e di cuore.\nQueste sono, o Signore, le tracce dei tuoi passi.\nVoglio seguirle attraverso tutto,\nsenza paura e senza rimpianti,\ncon animo forte e a fronte alta.\nSignore aiutami.\n<i>(Preghiera Scout)</i>"}