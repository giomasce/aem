{"day": 15, "month": 2, "year": 2020, "weekday": 6, "date_str": "sabato 15 febbraio 2020", "quotes": "1Re 12,26-32;13,33-34; Sal 105", "quote_vangelo": "secondo Marco (8,1-10)", "curatore": "Laura e Paolo Puglisi, Anna Fronda, Federica Fronda", "prevangelo": "", "indications": "", "preghiniz": "Gli occhi di tutti a te sono rivolti in attesa\ne tu dai loro il cibo a tempo opportuno.\nTu apri la tua mano e sazi il desiderio di ogni vivente.\nGiusto \u00e8 il Signore in tutte le sue vie e buono in tutte le sue opere.\n<i>(Salmo 144)</i>", "vangelo": "In quei giorni, poich\u00e9 vi era di nuovo molta folla e non avevano da mangiare, Ges\u00f9 chiam\u00f2 a s\u00e9 i discepoli e disse loro: \u00abSento compassione per la folla; ormai da tre giorni stanno con me e non hanno da mangiare. Se li rimando digiuni alle loro case, verranno meno lungo il cammino; e alcuni di loro sono venuti da lontano\u00bb.\nGli risposero i suoi discepoli: \u00abCome riuscire a sfamarli di pane qui, in un deserto?\u00bb. Domand\u00f2 loro: \u00abQuanti pani avete?\u00bb. Dissero: \u00abSette\u00bb.\nOrdin\u00f2 alla folla di sedersi per terra. Prese i sette pani, rese grazie, li spezz\u00f2 e li dava ai suoi discepoli perch\u00e9 li distribuissero; ed essi li distribuirono alla folla. Avevano anche pochi pesciolini; recit\u00f2 la benedizione su di essi e fece distribuire anche quelli.\nMangiarono a saziet\u00e0 e portarono via i pezzi avanzati: sette sporte. Erano circa quattromila. E li conged\u00f2.\nPoi sal\u00ec sulla barca con i suoi discepoli e subito and\u00f2 dalle parti di Dalmanut\u00e0.", "medita": "La moltiplicazione dei pani e dei pesci \u00e8 uno dei pochi episodi raccontati da tutti gli evangelisti e riveste un'importanza capitale per comprendere meglio la storia di Ges\u00f9. Un Rabbi che sfama migliaia di persone con qualche pesce e pane: questo episodio \u00e8 sicuramente il momento pi\u00f9 alto della popolarit\u00e0 di Ges\u00f9. Ora Ges\u00f9 viene riconosciuto come Messia, ma un'ambiguit\u00e0 di fondo rester\u00e0 in questa grande adesione della folla. Non succede forse anche a noi di cercare Dio per ci\u00f2 che d\u00e0 e non per ci\u00f2 che \u00e8 veramente? L'atmosfera di questo racconto \u00e8 di grande compassione: Ges\u00f9 prova tenerezza per la folla e vuole aiutarla, e chiede la collaborazione degli apostoli, i quali per\u00f2 attoniti invitano Ges\u00f9 al sano realismo. Anche noi chiediamo a Dio di fare qualcosa per le sofferenze del mondo, ma quando Lui ci dice di fare qualcosa cerchiamo di riportarlo alla realt\u00e0. Ma Dio ha bisogno di noi. Credere non \u00e8 delegare a Dio i nostri problemi, ma imparare ad affrontarli diversamente.", "riflettere": "Compassione, condivisione, Eucaristia. Questo \u00e8 il cammino che Ges\u00f9 ci indica in questo Vangelo. Un cammino che ci porta ad affrontare con fraternit\u00e0 i bisogni di questo mondo. (Papa Francesco, dall'Angelus del 3 Agosto 2014)", "preghfin": "Quando ti invoco, rispondimi,\nDio della mia giustizia!\nNell'angoscia mi hai dato sollievo;\npiet\u00e0 di me, ascolta la mia preghiera.\n<i>(Salmo 4)</i>"}