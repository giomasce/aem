{"day": 25, "month": 2, "year": 2020, "weekday": 2, "date_str": "marted\u00ec 25 febbraio 2020", "quotes": "Gc 4,1-10; Sal 54", "quote_vangelo": "secondo Marco (9,30-37)", "curatore": "Laura e Paolo Puglisi, Anna Fronda, Federica Fronda", "prevangelo": "", "indications": "", "preghiniz": "Rendimi la gioia della tua salvezza,\nsostienimi con uno spirito generoso.\nInsegner\u00f2 ai ribelli le tue vie\ne i peccatori a te ritorneranno.\n<i>(Salmo 51)</i>", "vangelo": "In quel tempo, Ges\u00f9 e i suoi discepoli attraversavano la Galilea, ma egli non voleva che alcuno lo sapesse. Insegnava infatti ai suoi discepoli e diceva loro: \u00abIl Figlio dell'uomo viene consegnato nelle mani degli uomini e lo uccideranno; ma, una volta ucciso, dopo tre giorni risorger\u00e0\u00bb. Essi per\u00f2 non capivano queste parole e avevano timore di interrogarlo.\nGiunsero a Caf\u00e0rnao. Quando fu in casa, chiese loro: \u00abDi che cosa stavate discutendo per la strada?\u00bb. Ed essi tacevano. Per la strada infatti avevano discusso tra loro chi fosse pi\u00f9 grande. Sedutosi, chiam\u00f2 i Dodici e disse loro: \u00abSe uno vuole essere il primo, sia l'ultimo di tutti e il servitore di tutti\u00bb.\nE, preso un bambino, lo pose in mezzo a loro e, abbracciandolo, disse loro: \u00abChi accoglie uno solo di questi bambini nel mio nome, accoglie me; e chi accoglie me, non accoglie me, ma colui che mi ha mandato\u00bb.", "medita": "Il vangelo di oggi narra il secondo annuncio della Passione, Morte e Risurrezione di Ges\u00f9. I discepoli sono spaventati, hanno paura. Non capiscono la parola sulla croce, perch\u00e9 non sono capaci di comprendere e accettare un Messia che diventa servo dei fratelli. Loro continuano a sognare un Messia glorioso. Quando Ges\u00f9 annuncia la sua Passione e Morte, i discepoli discutono su chi di loro sia il pi\u00f9 grande; discussione che ancora oggi appare nella nostra societ\u00e0. La risposta di Ges\u00f9 \u00e8 un riassunto della testimonianza di vita che lui stesso stava dando fin dall'inizio:\u00a0se uno vuol essere il primo sia l'ultimo di tutti e il servo di tutti! Il potere deve essere usato non per salire e dominare, ma per scendere e servire.\u00a0Poi Ges\u00f9 mette in mezzo a loro un bambino. Lui si identifica con i piccoli. Chi accoglie i piccoli in nome di Ges\u00f9, accoglie Dio stesso!", "riflettere": "Farsi piccoli significa accogliere, dentro le nostre preoccupazioni e i nostri pensieri, tutti i piccoli e gli indifesi. Beati noi se li accogliamo e li abbracciamo come Ges\u00f9 fece con quel bambino.", "preghfin": "Sia gloria al Padre onnipotente,\nal Figlio, Ges\u00f9 Cristo Signore,\nallo Spirito Santo Amore,\nnei secoli dei secoli. Amen."}