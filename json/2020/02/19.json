{"day": 19, "month": 2, "year": 2020, "weekday": 3, "date_str": "mercoled\u00ec 19 febbraio 2020", "quotes": "Gc 1,19-27; Sal 14", "quote_vangelo": "secondo Marco (8,22-26)", "curatore": "Laura e Paolo Puglisi, Anna Fronda, Federica Fronda", "prevangelo": "", "indications": "", "preghiniz": "Confida nel Signore e fa' il bene:\nabiterai la terra e vi pascolerai con sicurezza.\nCerca la gioia nel Signore:\nesaudir\u00e0 i desideri del tuo cuore.\n<i>(Salmo 37)</i>", "vangelo": "In quel tempo, Ges\u00f9 e i suoi discepoli giunsero a Bets\u00e0ida, e gli condussero un cieco, pregandolo di toccarlo.\nAllora prese il cieco per mano, lo condusse fuori dal villaggio e, dopo avergli messo della saliva sugli occhi, gli impose le mani e gli chiese: \u00abVedi qualcosa?\u00bb. Quello, alzando gli occhi, diceva: \u00abVedo la gente, perch\u00e9 vedo come degli alberi che camminano\u00bb.\nAllora gli impose di nuovo le mani sugli occhi ed egli ci vide chiaramente, fu guarito e da lontano vedeva distintamente ogni cosa. E lo rimand\u00f2 a casa sua dicendo: \u00abNon entrare nemmeno nel villaggio\u00bb.", "medita": "Non sempre la conversione avviene in maniera immediata;\u00a0le cose avvengono progressivamente, come per il cieco della parabola. \u00c8 il Signore a condurlo fuori dal villaggio, per mano, per stare insieme, fuori dalla confusione della folla. La guarigione avviene progressivamente, il riacquistare la vista interiore, lo sguardo della fede, pu\u00f2 non essere una cosa immediata: l'uomo confonde ancora le persone con gli alberi. Molte persone hanno conosciuto Ges\u00f9 magari durante una forte esperienza di vita (un ritiro, un pellegrinaggio) e hanno sperimentato di sentirsi cambiati interiormente, ma purtroppo senza quella raffinatezza che permetta loro di vedere in maniera chiara a distanza le cose. Nel vangelo di oggi ci viene detto che tutta la vita ci \u00e8 necessaria per conoscere il Signore Ges\u00f9, per ricevere luce a sufficienza per annunciarlo l\u00e0 dove siamo. Con pazienza, allora, che sia il Signore a illuminare il nostro sguardo.", "riflettere": "Dona vista ai nostri occhi, Signore, e donaci l'umilt\u00e0 per capire che non abbiamo ancora sufficiente luce per vedere come tu vedi, Dio benedetto nei secoli.", "preghfin": "Tu mi chiamasti\ne quella tua voce squarci\u00f2 la sordit\u00e0;\ntu balenasti e fu dissipata la mia cecit\u00e0.\n<i>(Sant'Agostino)</i>"}