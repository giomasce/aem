{"day": 11, "month": 2, "year": 2020, "weekday": 2, "date_str": "marted\u00ec 11 febbraio 2020", "quotes": "1Re 8,22-23.27-30; Sal 83", "quote_vangelo": "secondo Marco (7,1-13)", "curatore": "Laura e Paolo Puglisi, Anna Fronda, Federica Fronda", "prevangelo": "", "indications": "Beata Vergine Maria di Lourdes", "preghiniz": "L'anima mia anela e desidera gli atri del Signore.\nIl mio cuore e la mia carne esultano nel Dio vivente.\nAnche il passero trova una casa\ne la rondine il nido dove porre i suoi piccoli,\npresso i tuoi altari, Signore degli eserciti, mio re e mio Dio.\nBeato chi abita nella tua casa: senza fine canta le tue lodi.\nGuarda, o Dio, colui che \u00e8 il nostro scudo,\nguarda il volto del tuo consacrato.\nS\u00ec, \u00e8 meglio un giorno nei tuoi atri che mille nella mia casa;\nstare sulla soglia della casa del mio Dio\n\u00e8 meglio che abitare nelle tende dei malvagi.\n<i>(Salmo 83)</i>", "vangelo": "In quel tempo, si riunirono attorno a Ges\u00f9 i farisei e alcuni degli scribi, venuti da Gerusalemme. Avendo visto che alcuni dei suoi discepoli prendevano cibo con mani impure, cio\u00e8 non lavate \u2013 i farisei infatti e tutti i Giudei non mangiano se non si sono lavati accuratamente le mani, attenendosi alla tradizione degli antichi e, tornando dal mercato, non mangiano senza aver fatto le abluzioni, e osservano molte altre cose per tradizione, come lavature di bicchieri, di stoviglie, di oggetti di rame e di letti \u2013, quei farisei e scribi lo interrogarono: \u00abPerch\u00e9 i tuoi discepoli non si comportano secondo la tradizione degli antichi, ma prendono cibo con mani impure?\u00bb.\nEd egli rispose loro: \u00abBene ha profetato Isa\u00eca di voi, ipocriti, come sta scritto: \u201cQuesto popolo mi onora con le labbra, ma il suo cuore \u00e8 lontano da me.  Invano mi rendono culto, insegnando dottrine che sono precetti di uomini\u201d. Trascurando il comandamento di Dio, voi osservate la tradizione degli uomini\u00bb.\nE diceva loro: \u00abSiete veramente abili nel rifiutare il comandamento di Dio per osservare la vostra tradizione. Mos\u00e8 infatti disse: \u201cOnora tuo padre e tua madre\u201d, e: \u201cChi maledice il padre o la madre sia messo a morte\u201d. Voi invece dite: \u201cSe uno dichiara al padre o alla madre: Ci\u00f2 con cui dovrei aiutarti \u00e8 korb\u00e0n, cio\u00e8 offerta a Dio\u201d, non gli consentite di fare pi\u00f9 nulla per il padre o la madre. Cos\u00ec annullate la parola di Dio con la tradizione che avete tramandato voi. E di cose simili ne fate molte\u00bb.", "medita": "\u00c8 duro Ges\u00f9, anzi durissimo, sovverte nella sua predicazione le certezze di quanti credono di essere nel giusto e superiori agli altri, se non alle stesse leggi di Dio. Si schiera, inimicandosi i potenti del tempo, contro l'osservanza pedissequa della legge orale. Si schiera contro i precetti istituiti dai rabbini e imposti per \u201caiutare\u201d il popolo ad osservare i comandamenti affidati da Dio a Mos\u00e8. Precetti che pretendono di integrare le parole di Dio fino a diventare vessatori, giudicanti e discriminatori. Ges\u00f9 non contesta la Legge, ma l'interpretazione restrittiva che ne danno i farisei, che giungono al paradosso in cui si preferisce finanziare le casse del tempio piuttosto che sostenere i propri genitori anziani.\nGes\u00f9 non fa sconti di fronte all'ipocrisia, la mette a nudo. Il messaggio \u00e8 scomodo e chiaro: Ges\u00f9 \u00e8 venuto a liberarci da una visione di Dio piccina, fatta di regole e di minuzie, per darci una prospettiva ampia, adulta, liberante. L'invito \u00e8 a liberarci degli orpelli umani, di tornare ad una visione semplice ed essenziale alla cui base c'\u00e8 l'amore vero e sincero verso di Dio e verso i nostri fratelli. Dio ci vuole gioiosamente liberi, ci chiede di fidarci e usare con vera giustizia la libert\u00e0 che a caro prezzo ci ha donato. Che non venga vanificata da nuove regole inventate dagli uomini, anche se devoti.", "riflettere": "Ed egli rispose loro: \u00abBene ha profetato Isa\u00eca di voi, ipocriti, come sta scritto: \u201cQuesto popolo mi onora con le labbra, ma il suo cuore \u00e8 lontano da me. \u00a0Invano mi rendono culto, insegnando dottrine che sono precetti di uomini\u201d. Trascurando il comandamento di Dio, voi osservate la tradizione degli uomini\u00bb.", "preghfin": "O Signore,\nprepara il mio cuore a riceverTi:\ncrea in esso, con la tua grazia, spazio e libert\u00e0\naffinch\u00e9 Tu possa portarci ci\u00f2 che Ti \u00e8 gradito.\nDegnaTi di togliere in me ci\u00f2\nche ti \u00e8 di intralcio,\nspezza ci\u00f2 che frena o trattiene\ncompleta in me ci\u00f2 che mi manca\ne accresci sempre di pi\u00f9 ci\u00f2 che mi guida a Te,\naffinch\u00e9 la Tua grazia sovrabbondante\nmi purifichi nella luce della Tua venuta.\nAmen.\n<i>(Madre Julia Verhaeghe)</i>"}