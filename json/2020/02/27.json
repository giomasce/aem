{"day": 27, "month": 2, "year": 2020, "weekday": 4, "date_str": "gioved\u00ec 27 febbraio 2020", "quotes": "Dt 30,15-20; Sal 1", "quote_vangelo": "secondo Luca (9,22-25)", "curatore": "Laura e Paolo Puglisi, Anna Fronda, Federica Fronda", "prevangelo": "", "indications": "", "preghiniz": "Ti seguir\u00f2 nella via dell'amore\ne doner\u00f2 al mondo la vita.\n<i>(canto liturgico)</i>", "vangelo": "In quel tempo, Ges\u00f9 disse ai suoi discepoli: \u00abIl Figlio dell'uomo deve soffrire molto, essere rifiutato dagli anziani, dai capi dei sacerdoti e dagli scribi, venire ucciso e risorgere il terzo giorno\u00bb.\nPoi, a tutti, diceva: \u00abSe qualcuno vuole venire dietro a me, rinneghi se stesso, prenda la sua croce ogni giorno e mi segua. Chi vuole salvare la propria vita, la perder\u00e0, ma chi perder\u00e0 la propria vita per causa mia, la salver\u00e0. Infatti, quale vantaggio ha un uomo che guadagna il mondo intero, ma perde o rovina se stesso?\u00bb.", "medita": "Ges\u00f9 comincia ad insegnare che lui \u00e8 il Messia Servo, e afferma che presto sar\u00e0 messo a morte nello svolgimento della sua missione di giustizia. Ges\u00f9 tira conclusioni valide fino al giorno d'oggi: \u201cSe qualcuno vuol venire dietro a me, rinneghi se stesso, prenda la sua croce ogni giorno e mi segua\u201d. In quel tempo la croce era la pena di morte che l'Impero Romano imponeva ai criminali. L'invito di Ges\u00f9 \u00e8 una chiamata universale a entrare con lui nel suo cammino verso il Padre. Per condividere il destino di Ges\u00f9 in cammino bisogna rinnegare se stessi e portare ogni giorno la propria croce. Rinnegare se stessi significa ricevere la propria vita come grazia, portare ogni giorno il peso del servizio ai fratelli e addossarsi il fardello delle prove, delle contraddizioni e delle persecuzioni. La croce non \u00e8 esigenza del Padre; \u00e8 la conseguenza dell'impegno liberamente assunto da Ges\u00f9 di rivelare la Buona Novella che Dio \u00e8 Padre, e che quindi tutti e tutte dobbiamo essere accettati e trattati da fratelli e sorelle. A causa di questo annuncio rivoluzionario, lui fu perseguitato e non ebbe paura di dare la propria vita. Non c'\u00e8 prova d'amore pi\u00f9 grande che dare la vita per il fratello.", "riflettere": "Tutti aspettavano il messia, ognuno a modo suo. Qual \u00e8 il messia che io aspetto e che la gente di oggi aspetta?", "preghfin": "Ti seguir\u00f2 nella via del dolore\ne la tua croce ci salver\u00e0.\n<i>(canto liturgico)</i>"}