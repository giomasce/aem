{"day": 4, "month": 2, "year": 2020, "weekday": 2, "date_str": "marted\u00ec 4 febbraio 2020", "quotes": "2Sam 18,9-10.14b.21a.24-25a.30-32;19,1-3; Sal 85", "quote_vangelo": "secondo Marco (5,21-43)", "curatore": "Laura e Paolo Puglisi, Anna Fronda, Federica Fronda", "prevangelo": "", "indications": "", "preghiniz": "Signore, tendi l'orecchio, rispondimi, perch\u00e9 io sono povero e infelice.\nCustodiscimi perch\u00e9 sono fedele; tu, Dio mio, salva il tuo servo, che in te spera.\nPiet\u00e0 di me, Signore, a te grido tutto il giorno.\nRallegra la vita del tuo servo, perch\u00e9 a te, Signore, innalzo l'anima mia.\nTu sei buono, Signore, e perdoni, sei pieno di misericordia con chi ti invoca.\nPorgi l'orecchio, Signore, alla mia preghiera e sii attento alla voce della mia supplica.\n<i>(Salmo 85)</i>", "vangelo": "In quel tempo, essendo Ges\u00f9 passato di nuovo in barca all'altra riva, gli si radun\u00f2 attorno molta folla ed egli stava lungo il mare. E venne uno dei capi della sinagoga, di nome Gi\u00e0iro, il quale, come lo vide, gli si gett\u00f2 ai piedi e lo supplic\u00f2 con insistenza: \u00abLa mia figlioletta sta morendo: vieni a imporle le mani, perch\u00e9 sia salvata e viva\u00bb. And\u00f2 con lui. Molta folla lo seguiva e gli si stringeva intorno.\nOra una donna, che aveva perdite di sangue da dodici anni e aveva molto sofferto per opera di molti medici, spendendo tutti i suoi averi senza alcun vantaggio, anzi piuttosto peggiorando, udito parlare di Ges\u00f9, venne tra la folla e da dietro tocc\u00f2 il suo mantello. Diceva infatti: \u00abSe riuscir\u00f2 anche solo a toccare le sue vesti, sar\u00f2 salvata\u00bb. E subito le si ferm\u00f2 il flusso di sangue e sent\u00ec nel suo corpo che era guarita dal male.\nE subito Ges\u00f9, essendosi reso conto della forza che era uscita da lui, si volt\u00f2 alla folla dicendo: \u00abChi ha toccato le mie vesti?\u00bb. I suoi discepoli gli dissero: \u00abTu vedi la folla che si stringe intorno a te e dici: \u201cChi mi ha toccato?\u201d\u00bb. Egli guardava attorno, per vedere colei che aveva fatto questo. E la donna, impaurita e tremante, sapendo ci\u00f2 che le era accaduto, venne, gli si gett\u00f2 davanti e gli disse tutta la verit\u00e0. Ed egli le disse: \u00abFiglia, la tua fede ti ha salvata. Va' in pace e sii guarita dal tuo male\u00bb.\nStava ancora parlando, quando dalla casa del capo della sinagoga vennero a dire: \u00abTua figlia \u00e8 morta. Perch\u00e9 disturbi ancora il Maestro?\u00bb. Ma Ges\u00f9, udito quanto dicevano, disse al capo della sinagoga: \u00abNon temere, soltanto abbi fede!\u00bb.  E non permise a nessuno di seguirlo, fuorch\u00e9 a Pietro, Giacomo e Giovanni, fratello di Giacomo.\nGiunsero alla casa del capo della sinagoga ed egli vide trambusto e gente che piangeva e urlava forte. Entrato, disse loro: \u00abPerch\u00e9 vi agitate e piangete? La bambina non \u00e8 morta, ma dorme\u00bb. E lo deridevano. Ma egli, cacciati tutti fuori, prese con s\u00e9 il padre e la madre della bambina e quelli che erano con lui ed entr\u00f2 dove era la bambina. Prese la mano della bambina e le disse: \u00abTalit\u00e0 kum\u00bb, che significa: \u00abFanciulla, io ti dico: \u00e0lzati!\u00bb. E subito la fanciulla si alz\u00f2 e camminava; aveva infatti dodici anni. Essi furono presi da grande stupore. E raccomand\u00f2 loro con insistenza che nessuno venisse a saperlo e disse di darle da mangiare.", "medita": "Due storie parallele, ma con un filo conduttore unico. Dice Ges\u00f9 alla donna: \u201cFiglia, la tua fede ti ha salvata\u201d e \u201cNon temere, soltanto abbi fede\u201d al capo della sinagoga.\nEntrambi gli interlocutori sono disperati, per motivi diversi. Anni di sofferenza per la prima, la caduta nella disperazione a causa dell'improvvisa malattia della figlia per il secondo. Gli eventi si susseguono: Giairo che si prostra ai piedi di Ges\u00f9 supplicandolo di accorrere ad imporre le mani sulla piccola, la donna che contemporaneamente lo tocca e guarisce, l'arrivo della comunicazione che la bambina \u00e8 morta.\nGes\u00f9 si rivolge ad entrambi invitandoli a rivolgere lo sguardo ed il cuore verso quella fede completa alla quale \u00e8 promessa la salvezza eterna. Egli d\u00e0 conforto e fiducia, assicurando alla prima una guarigione stabile con parole che testimoniano la bont\u00e0 di Dio e la sua volont\u00e0 di salvezza, con il secondo evitando di mettersi in mostra volendo tenere lontana una fede che si basa solo sui miracoli. Allontana tutti e prende con s\u00e9 un gruppetto di testimoni qualificati, che a resurrezione avvenuta potranno narrare queste cose, e allora anche la risurrezione della figlia di Giairo apparir\u00e0 sotto una nuova luce.", "riflettere": "A coloro che lo toccano con fede, Ges\u00f9 dona sempre guarigione e salvezza.", "preghfin": "O Signore, fa' che la mia fede sia piena, senza riserve,\ne che essa penetri nel mio pensiero, nel mio modo di giudicare\nle cose divine e le cose umane.\nO Signore, fa' che la mia fede sia forte,\nnon tema le contrariet\u00e0 dei problemi;\nnon tema le avversit\u00e0 di chi la discute,\nla impugna, la rifiuta, la nega;\nO Signore, fa' che la mia fede sia umile\ne si arrenda alla testimonianza dello Spirito Santo,\ne non abbia altra migliore garanzia che nella docilit\u00e0 alla Tradizione\ne nell'autorit\u00e0 del Magistero della santa Chiesa. Amen."}