{"day": 28, "month": 2, "year": 2020, "weekday": 5, "date_str": "venerd\u00ec 28 febbraio 2020", "quotes": "Is 58,1-9a; Sal 50", "quote_vangelo": "secondo Matteo (9,14-15)", "curatore": "Laura e Paolo Puglisi, Anna Fronda, Federica Fronda", "prevangelo": "", "indications": "", "preghiniz": "Il suo agire \u00e8 splendido e maestoso,\nla sua giustizia rimane per sempre.\nHa lasciato un ricordo delle sue meraviglie:\nmisericordioso e pietoso \u00e8 il Signore.\n<i>(Salmo 111)</i>", "vangelo": "In quel tempo, si avvicinarono a Ges\u00f9 i discepoli di Giovanni e gli dissero: \u00abPerch\u00e9 noi e i farisei digiuniamo molte volte, mentre i tuoi discepoli non digiunano?\u00bb.\nE Ges\u00f9 disse loro: \u00abPossono forse gli invitati a nozze essere in lutto finch\u00e9 lo sposo \u00e8 con loro? Ma verranno giorni quando lo sposo sar\u00e0 loro tolto, e allora digiuneranno\u00bb.", "medita": "Il digiuno, in tutte le religioni, ha un valore profondo, valore che rimanda all'essenziale oltre che valore di purificazione dell'organismo e della mente. Il vangelo di oggi ci richiama al senso cristiano del digiuno, che \u00e8 quello dell'attesa dello sposo. Ges\u00f9 risponde con un paragone: quando lo sposo sta con gli amici, cio\u00e8 durante la festa delle nozze, loro non hanno bisogno di digiunare. Ges\u00f9 si considera lo sposo. I discepoli sono gli amici dello sposo. Durante il tempo in cui lui, Ges\u00f9, sta con i discepoli, \u00e8 la festa delle nozze. Verr\u00e0 un giorno in cui lo sposo non ci sar\u00e0 pi\u00f9. Allora, possono digiunare se cos\u00ec vogliono. In questa frase Ges\u00f9 allude alla sua morte.\u00a0La Bibbia fa molto riferimento al digiuno. Era una forma di penitenza per giungere alla conversione. Mediante la pratica del digiuno, i cristiani imitavano Ges\u00f9 che digiun\u00f2 quaranta giorni.\u00a0\u00a0Anche se oggi il digiuno \u00e8 meno usato, l'obiettivo alla base di questa pratica continua inalterato ed \u00e8 una forza che deve animare la nostra vita: partecipare alla passione, morte e risurrezione di Ges\u00f9. Dare la propria vita per poterla possedere in Dio. Prendere coscienza del fatto che l'impegno con il Vangelo \u00e8 un viaggio senza ritorno.", "riflettere": "L'atto di santit\u00e0 di oggi non \u00e8 un digiuno ipocrita. \u00c8 non vergognarsi della carne di Cristo: \u00e8 il mistero del corpo e del sangue di Cristo. \u00c8 andare a dividere il pane con l'affamato, a curare gli ammalati, gli anziani, quelli che non possono darci niente in contraccambio: quello \u00e8 non vergognarsi della carne. (Papa Francesco)", "preghfin": "Una generazione narra all'altra le tue opere,\nannuncia le tue imprese.\nIl glorioso splendore della tua maest\u00e0\ne le tue meraviglie voglio meditare.\n<i>(Salmo 145)</i>"}