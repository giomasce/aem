{"day": 23, "month": 2, "year": 2020, "weekday": 7, "date_str": "domenica 23 febbraio 2020", "quotes": "Lv 19,1-2.17-18; Sal 102; 1Cor 3,16-23", "quote_vangelo": "secondo Matteo (5,38-48)", "curatore": "Laura e Paolo Puglisi, Anna Fronda, Federica Fronda", "prevangelo": "", "indications": "San Policarpo\nSalterio: terza settimana", "preghiniz": "Il Signore sar\u00e0 un rifugio per l'oppresso,\nun rifugio nei momenti di angoscia.\nConfidino in te quanti conoscono il tuo nome,\nperch\u00e9 tu non abbandoni chi ti cerca, Signore.\n<i>(Salmo 9)</i>", "vangelo": "In quel tempo, Ges\u00f9 disse ai suoi discepoli: \u00abAvete inteso che fu detto: \u201cOcchio per occhio e dente per dente\u201d. Ma io vi dico di non opporvi al malvagio; anzi, se uno ti d\u00e0 uno schiaffo sulla guancia destra, tu p\u00f3rgigli anche l'altra, e a chi vuole portarti in tribunale e toglierti la tunica, tu lascia anche il mantello. E se uno ti costringer\u00e0 ad accompagnarlo per un miglio, tu con lui fanne due. Da' a chi ti chiede, e a chi desidera da te un prestito non voltare le spalle.\nAvete inteso che fu detto: \u201cAmerai il tuo prossimo e odierai il tuo nemico\u201d. Ma io vi dico: amate i vostri nemici e pregate per quelli che vi perseguitano, affinch\u00e9 siate figli del Padre vostro che \u00e8 nei cieli; egli fa sorgere il suo sole sui cattivi e sui buoni, e fa piovere sui giusti e sugli ingiusti.\nInfatti, se amate quelli che vi amano, quale ricompensa ne avete? Non fanno cos\u00ec anche i pubblicani? E se date il saluto soltanto ai vostri fratelli, che cosa fate di straordinario? Non fanno cos\u00ec anche i pagani? Voi, dunque, siate perfetti come \u00e8 perfetto il Padre vostro celeste\u00bb.", "medita": "Porgere l'altra guancia\u00a0\u00e8 un detto universale, conosciutissimo, anche se, forse, poco esercitato. Eppure, non \u00e8 il pi\u00f9 scioccante del Vangelo, a paragone di un altro comando: \u201cAmate i vostri nemici\u201d. Questo \u00e8 davvero un <i>unicum</i> del cristianesimo. Ges\u00f9 sta spiegando la giustizia del regno, finora inchiodata al principio dell'\u201cocchio per occhio, dente per dente\u201d, mostrando che la pi\u00f9 grande \u00e8 quella che risponde al male con il bene, qualunque sia il torto. La legge del taglione sospendeva la violenza con una pena uguale a quella subita, e tutto finiva l\u00ec. Noi vorremmo imparare da Ges\u00f9 a riaprire la storia, ad offrire un'alternativa: non opporsi, porgere, lasciare, fare, dare, amare. Questo rende perfetti. Ges\u00f9 \u00e8 l'esempio pi\u00f9 chiaro: muore in croce perdonando gli uccisori e consegnandosi al Padre, vero albero della vita. Porgere la guancia non \u00e8 subire, ma \u00e8 un'azione forte che mette in questione e interpella con forza l'altro. Questo cambia le persone, prima ancora che le situazioni.", "riflettere": "Porgere l'altra guancia non \u00e8 segno di debolezza, ma di liberazione. Solo chi ha il coraggio di non reagire ma di fare esattamente il contrario pu\u00f2 definirsi realmente libero.", "preghfin": "Non lasciarti vincere dal male,\nma vinci con il bene il male.\n<i>(Lettera ai Romani, 12)</i>"}