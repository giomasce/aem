{"day": 20, "month": 2, "year": 2020, "weekday": 4, "date_str": "gioved\u00ec 20 febbraio 2020", "quotes": "Gc 2,1-9; Sal 33", "quote_vangelo": "secondo Marco (8,27-33)", "curatore": "Laura e Paolo Puglisi, Anna Fronda, Federica Fronda", "prevangelo": "", "indications": "", "preghiniz": "Render\u00f2 grazie al Signore con tutto il cuore,\nannuncer\u00f2 tutte le tue meraviglie.\nGioir\u00f2 ed esulter\u00f2 in te,\ncanter\u00f2 inni al tuo nome, o Altissimo.\n<i>(Salmo 9)</i>", "vangelo": "In quel tempo, Ges\u00f9 part\u00ec con i suoi discepoli verso i villaggi intorno a Cesar\u00e8a di Filippo, e per la strada interrogava i suoi discepoli dicendo: \u00abLa gente, chi dice che io sia?\u00bb. Ed essi gli risposero: \u00abGiovanni il Battista; altri dicono El\u00eca e altri uno dei profeti\u00bb.\nEd egli domandava loro: \u00abMa voi, chi dite che io sia?\u00bb. Pietro gli rispose: \u00abTu sei il Cristo\u00bb. E ordin\u00f2 loro severamente di non parlare di lui ad alcuno.\nE cominci\u00f2 a insegnare loro che il Figlio dell'uomo doveva soffrire molto ed essere rifiutato dagli anziani, dai capi dei sacerdoti e dagli scribi, venire ucciso e, dopo tre giorni, risorgere.\nFaceva questo discorso apertamente. Pietro lo prese in disparte e si mise a rimproverarlo. Ma egli, voltatosi e guardando i suoi discepoli, rimprover\u00f2 Pietro e disse: \u00abVa' dietro a me, Satana! Perch\u00e9 tu non pensi secondo Dio, ma secondo gli uomini\u00bb.", "medita": "Ges\u00f9 vuole vedere la consapevolezza della sua comunit\u00e0 e chiede: \u201cVoi chi dite che io sia?\u201d. \u00c8 la domanda circa la conoscenza che loro possono avere di Ges\u00f9. Ges\u00f9 vuole verificare cosa hanno capito di lui. S\u00ec, molti lo seguivano, ma per i suoi miracoli, per il suo potere di guarigione, perch\u00e9 moltiplicava il pane. Per\u00f2 Ges\u00f9 voleva che lo seguissero perch\u00e9 conoscevano davvero la sua identit\u00e0. Ed \u00e8 significativo che Pietro esclami: \u201cTu sei il Messia!\u201d, cio\u00e8 tu sei il Cristo. Ges\u00f9 non \u00e8 semplicemente il predicatore, il profeta, l'uomo che guarisce, ma \u00e8 addirittura il Messia, quella figura attesa di quell'uomo mandato da Dio, il quale avrebbe portato la salvezza a Israele. A questo punto ci aspettiamo che Ges\u00f9 esulti per quell'affermazione, che sia in qualche modo contento. Ma non \u00e8 cos\u00ec: Pietro definendolo Messia lo espone a dei rischi; si potrebbe pensare a un Messia politico, a un Messia che d\u00e0 liberazione politica, a un Messia secondo i poteri di questo mondo. Allora Ges\u00f9 sgrida i suoi discepoli, imponendo loro di non dire nulla a nessuno di questa sua identit\u00e0 che deve ancora rimanere nascosta perch\u00e9 non deve attrarre gli uomini, ma deve sedurli.", "riflettere": "Ges\u00f9 \u00e8 il figlio di Dio: perci\u00f2 \u00e8 perennemente vivo in Lui come \u00e8 eternamente vivo il Padre suo. \u00c8 questa la novit\u00e0 che la grazia accende nel cuore di chi si apre al mistero di Ges\u00f9: la certezza non matematica ma ancora pi\u00f9 forte, interiore, di aver incontrato la Sorgente della vita. (Papa Francesco)", "preghfin": "Sia lode a te! Vita del mondo,\numile servo fino alla morte,\ndoni alla storia nuovo futuro.\nSolo in te pace e unit\u00e0!\nAmen! Alleluia!"}