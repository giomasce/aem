{"day": 14, "month": 2, "year": 2020, "weekday": 5, "date_str": "venerd\u00ec 14 febbraio 2020", "quotes": "At 13,46-49 <i>opp</i> Is 52,7-10; Sal 116", "quote_vangelo": "secondo Luca (10,1-9)", "curatore": "Laura e Paolo Puglisi, Anna Fronda, Federica Fronda", "prevangelo": "", "indications": "Santi Cirillo e Metodio", "preghiniz": "Genti tutte, lodate il Signore,\npopoli tutti, cantate la sua lode.\nPerch\u00e9 forte \u00e8 il suo amore per noi\ne la fedelt\u00e0 del Signore dura per sempre.\n<i>(Salmo 116)</i>", "vangelo": "In quel tempo, il Signore design\u00f2 altri settantadue e li invi\u00f2 a due a due davanti a s\u00e9 in ogni citt\u00e0 e luogo dove stava per recarsi.\nDiceva loro: \u00abLa messe \u00e8 abbondante, ma sono pochi gli operai! Pregate dunque il signore della messe, perch\u00e9 mandi operai nella sua messe! Andate: ecco, vi mando come agnelli in mezzo a lupi; non portate borsa, n\u00e9 sacca, n\u00e9 sandali e non fermatevi a salutare nessuno lungo la strada.\nIn qualunque casa entriate, prima dite: \u201cPace a questa casa!\u201d. Se vi sar\u00e0 un figlio della pace, la vostra pace scender\u00e0 su di lui, altrimenti ritorner\u00e0 su di voi. Restate in quella casa, mangiando e bevendo di quello che hanno, perch\u00e9 chi lavora ha diritto alla sua ricompensa. Non passate da una casa all'altra.\nQuando entrerete in una citt\u00e0 e vi accoglieranno, mangiate quello che vi sar\u00e0 offerto, guarite i malati che vi si trovano, e dite loro: \u201c\u00c8 vicino a voi il regno di Dio\u201d\u00bb.", "medita": "Il Signore esorta i discepoli ad andare, ad anticiparlo e preparare il terreno. \u00c8 giunta l'ora di diventare parte attiva dell'annuncio. Invita i suoi a guardare ed entrare nel mondo in profondit\u00e0 per far battere il cuore dell'eterno: Dio, nel mondo.\nDalle espressioni utilizzate sembra quasi che li mandi allo sbaraglio, al massacro: \u201cVi mando come agnelli in mezzo a lupi\u201d, armati di nulla, concentrati sulla missione da compiere. Non spaventiamoci e guardiamo il resto della esortazione di Cristo. La vera e bella notizia \u00e8 che se la Parola portata sar\u00e0 accolta, i lupi potranno essere sconfitti. La forza e la cattiveria dei lupi cattivi non vinceranno la mitezza degli agnelli. La notizia \u00e8 che la pace pu\u00f2 entrare nei cuori di chiunque, non esiste lupo che non possa essere convertito e diventare agnello. Gli uomini in Cristo vanno controcorrente, non vogliono governare con la paura ma con la gioia: \u00abIn qualunque casa entriate, prima dite: \u201cPace a questa casa!\u201d\u00bb. Non guerra ma pace, non vendetta ma perdono.\nNon butta niente Ges\u00f9, niente deve andare sprecato: se rifiutano la pace, il dono offerto (la pace) \u201critorner\u00e0 su di voi\u201d. La pace rifiutata ritorner\u00e0 da dov'era partita, pronta per nuove spedizioni.\nCristo non tradisce e ci d\u00e0 la certezza che in ogni caso la guerra sar\u00e0 vinta\u2026 sui tempi e i modi sceglie di non illudere nessuno: bisogna costruire il regno in questo mondo nell'attesa del Regno dei cieli.", "riflettere": "Siamo consci che se ci fidiamo completamente di Cristo non esiste lupo che possa prevaricarci e che non potremo soccombere? Offriamo mani operose per la costruzione del Regno. Ora!", "preghfin": "Io ci sto, Signore Ges\u00f9, voglio osare cose grandi;\ndesidero raggiungere vette alte.\n\u00c8 cos\u00ec che immagino una vita vissuta per te, fatta di scelte piccole e grandi\nche puntino a far nascere il tuo Regno di pace e di fraternit\u00e0 proprio qui,\ndove troppo spesso trionfa odio, arroganza, vendetta, emarginazione.\nIo ci sto, Signore, a imparare le tue regole, a non usare la forza, ma il cuore.\nIo ci sto: voglio che quaggi\u00f9 qualcosa cambi davvero; desidero\nche la terra impari le regole del cielo.\nIo ci sto, Signore Ges\u00f9:\ninsegnami ad essere terreno che fa germogliare i tuoi frutti;\nlievito buono che fa esplodere il mondo di vita;\nfragile seme che impara a crescere\nper accogliere e sostenere tutti. Amen."}