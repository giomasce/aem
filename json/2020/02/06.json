{"day": 6, "month": 2, "year": 2020, "weekday": 4, "date_str": "gioved\u00ec 6 febbraio 2020", "quotes": "1Re 2,1-4.10-12; 1Cr 29,10-12", "quote_vangelo": "secondo Marco (6,7-13)", "curatore": "Laura e Paolo Puglisi, Anna Fronda, Federica Fronda", "prevangelo": "Il commento di oggi \u00e8 proposto dal Centro Diocesano per le Vocazioni di Pisa", "indications": "Santi Paolo Miki e compagni", "preghiniz": "Dio di bont\u00e0 e di misericordia,\nche ci chiedi di collaborare alla tua opera di salvezza,\nmanda numerosi e santi operai per la tua vigna,\nperch\u00e9 alla tua Chiesa non manchino mai\nannunciatori coraggiosi del Vangelo,\nsacerdoti che ti offrano anche con la vita il sacrificio dell'Eucarestia\ne che quali segni splendenti di Cristo buon pastore,\nguidino il tuo popolo sulle strade della carit\u00e0.\nManda il tuo Spirito Santo a rinfrancare il cuore dei giovani,\nperch\u00e9 abbiano il coraggio di dirti S\u00ec quando li chiami al servizio dei fratelli,\nla perseveranza nel seguire Ges\u00f9 anche sulla via della croce\ne la gioia grande di essere nel mondo testimoni del tuo amore.\nO Maria, Madre dei sacerdoti, dona a tutti i membri della Chiesa pisana\nla tua stessa fedelt\u00e0 per testimoniare a tutti\nla gioia che nasce dall'incontro con Cristo\nche vive e regna nei secoli in eterno. Amen.\n<i>(Giovanni Paolo Benotto)</i>", "vangelo": "In quel tempo, Ges\u00f9 chiam\u00f2 a s\u00e9 i Dodici e prese a mandarli a due a due e dava loro potere sugli spiriti impuri. E ordin\u00f2 loro di non prendere per il viaggio nient'altro che un bastone: n\u00e9 pane, n\u00e9 sacca, n\u00e9 denaro nella cintura; ma di calzare sandali e di non portare due tuniche.\nE diceva loro: \u00abDovunque entriate in una casa, rimanetevi finch\u00e9 non sarete partiti di l\u00ec. Se in qualche luogo non vi accogliessero e non vi ascoltassero, andatevene e scuotete la polvere sotto i vostri piedi come testimonianza per loro\u00bb.\nEd essi, partiti, proclamarono che la gente si convertisse, scacciavano molti dem\u00f2ni, ungevano con olio molti infermi e li guarivano.", "medita": "Ges\u00f9 manda i dodici discepoli davanti a s\u00e9, a preparargli la strada. Siamo inviati a preparare la venuta del Signore e non a sostituirlo, a testimoniare la Sua presenza, attraverso la nostra esperienza. La Chiesa \u00e8 a totale servizio del regno, lo accoglie e, per quanto pu\u00f2, cerca di testimoniarlo. I discepoli sono mandati ad annunciare il Regno a due a due. Non esistono navigatori solitari tra i credenti, tutta la credibilit\u00e0 dell'annuncio si gioca nella sfida del poter costruire la comunit\u00e0. Ges\u00f9 ci tiene alla scommessa della convivenza, fatta per amore al Vangelo. Al di sopra delle simpatie e dei caratteri. Ges\u00f9 ci invita ad andare all'essenziale, e non fermarci alle sensazioni ma credere che la testimonianza della comunione nonostante la nostra povert\u00e0 pu\u00f2 davvero spalancare i cuori. La Parola che professiamo e viviamo toglie la durezza dai cuori e la parte tenebrosa che ci abita. Ges\u00f9 il Maestro comincia ad impegnare i discepoli per farne i collaboratori della sua missione, i continuatori della sua opera nel mondo. Ogni cristiano per vocazione ha il dovere di testimoniare al mondo che la guarigione del corpo e dello spirito, la conversione, \u00e8 concessa solo nel nome di Ges\u00f9. Ma per attuare questa strategia missionaria, per condurre l'uomo verso Dio, bisogna rinunciare a se stessi e portare la croce del Signore. Con Lui possiamo liberare la strada, cio\u00e8 il cuore, da tutti i nostri egoismi, e proclamare l'Amore alle persone che incontriamo nella nostra vita.", "riflettere": "Ogni volta che Dio ti chiama, ti mette in viaggio, accende obiettivi nuovi, apre sentieri. Il primo annuncio che i dodici discepoli portano \u00e8 senza parole, \u00e8 l'andare insieme l'uno al fianco dell'altro, unendo le forze. Solo un bastone a sorreggere il passo e un amico a sorreggere il cuore.", "preghfin": "Offriamo in questa giornata la nostra preghiera\ne le nostre azioni al Signore per <i>le vocazioni alla vita consacrata</i>.\nIl Signore doni a questi nostri fratelli e sorelle\nla perseveranza di seguirlo ogni giorno con gioia.\nPossano essere testimoni del suo Amore\nil suo sguardo per chi si sente perso,\nle sue mani per chi \u00e8 caduto,\nil suo abbraccio per chi \u00e8 solo,\nil suo sorriso per chi ha bisogno di coraggio.\nLa nostra preghiera li sostenga nelle fatiche\ne li conforti nel tempo della prova.\nIn particolare ricordiamo i giovani in formazione\nperch\u00e9 siano seguiti con cura e possano dire il loro \u201cS\u00ec\u201d con generosit\u00e0."}