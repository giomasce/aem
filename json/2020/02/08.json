{"day": 8, "month": 2, "year": 2020, "weekday": 6, "date_str": "sabato 8 febbraio 2020", "quotes": "1Re 3,4-13; Sal 118", "quote_vangelo": "secondo Marco (6,30-34)", "curatore": "Laura e Paolo Puglisi, Anna Fronda, Federica Fronda", "prevangelo": "", "indications": "", "preghiniz": "Come potr\u00e0 un giovane tenere pura la sua via?\nOsservando la tua parola.\nCon tutto il mio cuore ti cerco:\nnon lasciarmi deviare dai tuoi comandi.\nRipongo nel cuore la tua promessa\nper non peccare contro di te.\nBenedetto sei tu, Signore:\ninsegnami i tuoi decreti.\nCon le mie labbra ho raccontato\ntutti i giudizi della tua bocca.\nNella via dei tuoi insegnamenti \u00e8 la mia gioia,\npi\u00f9 che in tutte le ricchezze.\n<i>(Salmo 118)</i>", "vangelo": "In quel tempo, gli apostoli si riunirono attorno a Ges\u00f9 e gli riferirono tutto quello che avevano fatto e quello che avevano insegnato. Ed egli disse loro: \u00abVenite in disparte, voi soli, in un luogo deserto, e riposatevi un po'\u00bb. Erano infatti molti quelli che andavano e venivano e non avevano neanche il tempo di mangiare.\nAllora andarono con la barca verso un luogo deserto, in disparte. Molti per\u00f2 li videro partire e capirono, e da tutte le citt\u00e0 accorsero l\u00e0 a piedi e li precedettero.\nSceso dalla barca, egli vide una grande folla, ebbe compassione di loro, perch\u00e9 erano come pecore che non hanno pastore, e si mise a insegnare loro molte cose.", "medita": "Ges\u00f9 accoglie i suoi, tornati dopo l'annuncio della Parola alla gente. Sono entusiasti ma stanchi, pieni di gioia e di luce negli occhi. Ges\u00f9 li ascolta col sorriso, \u00e8 felice delle loro gioie e con delicatezza e premura li invita ad andare con lui, a riposare alla sua presenza per riprendere fiato.\nL'invito \u00e8 anche per quanti oggi investono la loro vita nell'annuncio del vangelo, un invito a porre attenzione al rischio di continuare a parlare del Signore, magari correndo da una parte all'altra senza fermarsi. L'invito \u00e8 a trovare tempo per coltivare la propria interiorit\u00e0, frequentarlo e servirlo dedicando tempo alla riflessione e alla preghiera personale.\nIl tempo di riflessione e preghiera Ges\u00f9 non lo vuole per s\u00e9, ma desidera che il frutto del ristoro sia poi nuovamente riversato verso gli altri con la sua stessa compassione: \u201cebbe compassione di loro, perch\u00e9 erano come pecore che non hanno pastore\u201d.\nRicaricarsi per tornare ad uscire rinvigoriti ad annunciare con gioia il Vangelo, come ci invita a fare con forza Papa Francesco nell'Esortazione Apostolica <i>Evangelii Gaudium</i>: \u00abOggi, in questo \u201candate\u201d di Ges\u00f9, sono presenti gli scenari e le sfide sempre nuovi della missione evangelizzatrice della Chiesa, e tutti siamo chiamati a questa nuova \u201cuscita\u201d missionaria. Ogni cristiano e ogni comunit\u00e0 discerner\u00e0 quale sia il cammino che il Signore chiede, per\u00f2 tutti siamo invitati ad accettare questa chiamata: uscire dalla propria comodit\u00e0 e avere il coraggio di raggiungere tutte le periferie che hanno bisogno della luce del Vangelo\u00bb.", "riflettere": "Portare la buona novella a queste \u201cperiferie\u201d \u00e8 il compito della Chiesa \u201cin uscita\u201d, che non si accontenta del \u201cpiccolo\u201d e del \u201cvicino\u201d, ma avverte l'urgenza di condividere il pi\u00f9 possibile con tutti il dono gratuitamente ricevuto dall'alto con entusiasmo e con generosit\u00e0.", "preghfin": "Anima di Cristo, santificami.\nCorpo di Cristo, salvami.\nSangue di Cristo, inebriami.\nAcqua del costato di Cristo, lavami.\nPassione di Cristo, confortami.\nO buon Ges\u00f9, ascoltami.\nNascondimi dentro le tue piaghe.\nNon permettere che io mi separi da te.\nDifendimi dal nemico maligno.\nNell'ora della mia morte chiamami.\nFa' che io venga a te per lodarti\nCon tutti i santi nei secoli dei secoli. Amen."}