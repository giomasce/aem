{"day": 7, "month": 2, "year": 2020, "weekday": 5, "date_str": "venerd\u00ec 7 febbraio 2020", "quotes": "Sir 47,2-13; Sal 17", "quote_vangelo": "secondo Marco (6,14-29)", "curatore": "Laura e Paolo Puglisi, Anna Fronda, Federica Fronda", "prevangelo": "", "indications": "", "preghiniz": "La via di Dio \u00e8 perfetta, la parola del Signore \u00e8 purificata nel fuoco;\negli \u00e8 scudo per chi in lui si rifugia.\nViva il Signore e benedetta la mia roccia, sia esaltato il Dio della mia salvezza.\nPer questo, Signore, ti loder\u00f2 tra le genti e canter\u00f2 inni al tuo nome.\nEgli concede al suo re grandi vittorie, si mostra fedele al suo consacrato,\na Davide e alla sua discendenza per sempre.\n<i>(Salmo 17)</i>", "vangelo": "In quel tempo, il re Erode sent\u00ec parlare di Ges\u00f9, perch\u00e9 il suo nome era diventato famoso. Si diceva: \u00abGiovanni il Battista \u00e8 risorto dai morti e per questo ha il potere di fare prodigi\u00bb. Altri invece dicevano: \u00ab\u00c8 El\u00eca\u00bb. Altri ancora dicevano: \u00ab\u00c8 un profeta, come uno dei profeti\u00bb. Ma Erode, al sentirne parlare, diceva: \u00abQuel Giovanni che io ho fatto decapitare, \u00e8 risorto!\u00bb.\nProprio Erode, infatti, aveva mandato ad arrestare Giovanni e lo aveva messo in prigione a causa di Erod\u00ecade, moglie di suo fratello Filippo, perch\u00e9 l'aveva sposata. Giovanni infatti diceva a Erode: \u00abNon ti \u00e8 lecito tenere con te la moglie di tuo fratello\u00bb. Per questo Erod\u00ecade lo odiava e voleva farlo uccidere, ma non poteva, perch\u00e9 Erode temeva Giovanni, sapendolo uomo giusto e santo, e vigilava su di lui; nell'ascoltarlo restava molto perplesso, tuttavia lo ascoltava volentieri.\nVenne per\u00f2 il giorno propizio, quando Erode, per il suo compleanno, fece un banchetto per i pi\u00f9 alti funzionari della sua corte, gli ufficiali dell'esercito e i notabili della Galilea. Entrata la figlia della stessa Erod\u00ecade, danz\u00f2 e piacque a Erode e ai commensali. Allora il re disse alla fanciulla: \u00abChiedimi quello che vuoi e io te lo dar\u00f2\u00bb. E le giur\u00f2 pi\u00f9 volte: \u00abQualsiasi cosa mi chiederai, te la dar\u00f2, fosse anche la met\u00e0 del mio regno\u00bb. Ella usc\u00ec e disse alla madre: \u00abChe cosa devo chiedere?\u00bb. Quella rispose: \u00abLa testa di Giovanni il Battista\u00bb. E subito, entrata di corsa dal re, fece la richiesta, dicendo: \u00abVoglio che tu mi dia adesso, su un vassoio, la testa di Giovanni il Battista\u00bb. Il re, fattosi molto triste, a motivo del giuramento e dei commensali non volle opporle un rifiuto.\nE subito il re mand\u00f2 una guardia e ordin\u00f2 che gli fosse portata la testa di Giovanni. La guardia and\u00f2, lo decapit\u00f2 in prigione e ne port\u00f2 la testa su un vassoio, la diede alla fanciulla e la fanciulla la diede a sua madre. I discepoli di Giovanni, saputo il fatto, vennero, ne presero il cadavere e lo posero in un sepolcro.", "medita": "E cos\u00ec Giovanni finisce la sua vita sotto l'autorit\u00e0 di un re mediocre, ubriaco e corrotto, per il capriccio di una ballerina e per l'odio vendicativo di un'adultera.\nQuando io leggo questo brano, mi commuovo. Penso a due cose: primo, penso ai nostri martiri, ai martiri dei nostri giorni, quegli uomini, donne, bambini che sono perseguitati, odiati, cacciati via dalle case, torturati, massacrati. E questa, non \u00e8 una cosa del passato: oggi succede questo. I nostri martiri, che finiscono la loro vita sotto l'autorit\u00e0 corrotta di gente che odia Ges\u00f9 Cristo.\nPerci\u00f2 \u00abci far\u00e0 bene pensare ai nostri martiri. [\u2026] Questo brano mi spinge anche a riflettere su me stesso: Anche io finir\u00f2. Tutti noi finiremo. Nessuno ha la vita \u201ccomprata\u201d. Anche noi, volendo o non volendo, andiamo sulla strada dell'annientamento esistenziale della vita. E ci\u00f2, mi spinge a pregare che questo annientamento assomigli il pi\u00f9 possibile a Ges\u00f9 Cristo, al suo annientamento. [\u2026] Giovanni, il grande, che diminuisce continuamente fino al nulla; i martiri, che diminuiscono oggi, nella nostra Chiesa di oggi, fino al nulla; e noi, che siamo su questa strada e andiamo verso la terra, dove tutti finiremo. Che il Signore ci illumini, ci faccia capire questa strada di Giovanni, il precursore della strada di Ges\u00f9; e la strada di Ges\u00f9, che ci insegna come deve essere la nostra\u00bb. (Papa Francesco, dalla Meditazione mattutina a Santa Marta, 6 febbraio 2015)", "riflettere": "Anche quando pensiamo di avere sepolto Dio dopo averlo annientato, le sue parole risuonano dentro di noi\u2026 Non facciamo come Erode, mettiamoci in ascolto!", "preghfin": "O Dio, fedele nell'amore,\nche unisci la tua chiesa alla passione di Cristo tuo Figlio,\nconcedi ai nostri fratelli e alle nostre sorelle\nche soffrono persecuzioni a causa della loro fede in te\nla beatitudine di chi soffre perch\u00e9 \u00e8 cristiano,\naffinch\u00e9 siano testimoni fedeli delle tue promesse.\nPer Cristo nostro Signore.\n<i>(dalla liturgia)</i>"}