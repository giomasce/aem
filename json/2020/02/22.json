{"day": 22, "month": 2, "year": 2020, "weekday": 6, "date_str": "sabato 22 febbraio 2020", "quotes": "1Pt 5,1-4; Sal 22", "quote_vangelo": "secondo Matteo (16,13-19)", "curatore": "Laura e Paolo Puglisi, Anna Fronda, Federica Fronda", "prevangelo": "", "indications": "Cattedra di San Pietro", "preghiniz": "Dio onnipotente, che hai fondato la tua Chiesa\nsulla fede dell'apostolo Pietro,\nrendici saldi nell'adesione a Cristo\ne sostienici con la tua benedizione.", "vangelo": "In quel tempo, Ges\u00f9, giunto nella regione di Cesar\u00e8a di Filippo, domand\u00f2 ai suoi discepoli: \u00abLa gente, chi dice che sia il Figlio dell'uomo?\u00bb. Risposero: \u00abAlcuni dicono Giovanni il Battista, altri El\u00eca, altri Gerem\u00eca o qualcuno dei profeti\u00bb.\nDisse loro: \u00abMa voi, chi dite che io sia?\u00bb. Rispose Simon Pietro: \u00abTu sei il Cristo, il Figlio del Dio vivente\u00bb.\nE Ges\u00f9 gli disse: \u00abBeato sei tu, Simone, figlio di Giona, perch\u00e9 n\u00e9 carne n\u00e9 sangue te lo hanno rivelato, ma il Padre mio che \u00e8 nei cieli. E io a te dico: tu sei Pietro e su questa pietra edificher\u00f2 la mia Chiesa e le potenze degli inferi non prevarranno su di essa. A te dar\u00f2 le chiavi del regno dei cieli: tutto ci\u00f2 che legherai sulla terra sar\u00e0 legato nei cieli, e tutto ci\u00f2 che scioglierai sulla terra sar\u00e0 sciolto nei cieli\u00bb.", "medita": "Ges\u00f9 pone la domanda fondamentale: \u201cVoi chi dite che io sia?\u201d. Ormai i discepoli, dopo averlo seguito, ascoltato e osservato come maestro e venerato come profeta, giungono a comprendere per grazia che l'identit\u00e0 di Ges\u00f9 va al di l\u00e0 della loro comprensione e della loro esperienza umana. \u201cLa gente chi dice che sia il Figlio dell'uomo?\u201d. \u00c8 lui stesso a porre questa domanda ai suoi discepoli. E subito dopo interroga direttamente i discepoli: \u201cVoi chi dite che io sia?\u201d. La domanda di Ges\u00f9 chiede ai discepoli di manifestare il loro rapporto con lui, il loro coinvolgimento con la sua vita, la fiducia che ripongono nel loro Rabbi. Chi \u00e8 Ges\u00f9? \u00c8 una domanda che dobbiamo farci e rifarci nel passare dei giorni. Chi \u00e8 Ges\u00f9 per me? \u00c8 la domanda incessante del cristiano, che cerca di non fare di Ges\u00f9 il prodotto dei suoi desideri o delle sue aspettative, ma di accogliere la conoscenza di lui da Dio stesso, contemplando il Vangelo e ascoltando lo Spirito santo. \u201cA Lui non interessano i sondaggi e le chiacchiere della gente. Il Signore vuole che i suoi discepoli di ieri e di oggi instaurino con Lui una relazione personale, e cos\u00ec lo accolgano al centro della loro vita. La professione di fede in Ges\u00f9 Cristo non pu\u00f2 fermarsi alle parole, ma chiede di essere autenticata da scelte e gesti concreti\u201d (Papa Francesco).", "riflettere": "La cattedra di San Pietro \u00e8 come un recipiente nel quale Dio riversa la sua purissima sapienza, fatta di fede, speranza e carit\u00e0. San Pietro ha le chiavi per aprire e chiudere tutto quello che passa da Dio e tra gli uomini, ci aiuta ad essere alunni di fede, speranza e carit\u00e0. (Don Luciano Sanvito)", "preghfin": "Concedi, o Dio onnipotente,\nche tra gli sconvolgimenti del mondo\nnon si turbi la tua Chiesa, che hai fondato sulla roccia,\ncon la professione di fede dell'apostolo Pietro."}