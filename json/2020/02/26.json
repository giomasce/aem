{"day": 26, "month": 2, "year": 2020, "weekday": 3, "date_str": "mercoled\u00ec 26 febbraio 2020", "quotes": "Gl 2,12-18; Sal 50; 2Cor 5,20-6,2", "quote_vangelo": "secondo Matteo (6,1-6.16-18)", "curatore": "Laura e Paolo Puglisi, Anna Fronda, Federica Fronda", "prevangelo": "", "indications": "Mercoled\u00ec delle Ceneri\nTempo di quaresima", "preghiniz": "Tu hai parlato a noi Signore\nla tua parola \u00e8 verit\u00e0.\nCome una lampada rischiara\ni passi dell'umanit\u00e0.", "vangelo": "In quel tempo, Ges\u00f9 disse ai suoi discepoli: \u00abState attenti a non praticare la vostra giustizia davanti agli uomini per essere ammirati da loro, altrimenti non c'\u00e8 ricompensa per voi presso il Padre vostro che \u00e8 nei cieli.\nDunque, quando fai l'elemosina, non suonare la tromba davanti a te, come fanno gli ipocriti nelle sinagoghe e nelle strade, per essere lodati dalla gente. In verit\u00e0 io vi dico: hanno gi\u00e0 ricevuto la loro ricompensa. Invece, mentre tu fai l'elemosina, non sappia la tua sinistra ci\u00f2 che fa la tua destra, perch\u00e9 la tua elemosina resti nel segreto; e il Padre tuo, che vede nel segreto, ti ricompenser\u00e0.\nE quando pregate, non siate simili agli ipocriti che, nelle sinagoghe e negli angoli delle piazze, amano pregare stando ritti, per essere visti dalla gente. In verit\u00e0 io vi dico: hanno gi\u00e0 ricevuto la loro ricompensa. Invece, quando tu preghi, entra nella tua camera, chiudi la porta e prega il Padre tuo, che \u00e8 nel segreto; e il Padre tuo, che vede nel segreto, ti ricompenser\u00e0.\nE quando digiunate, non diventate malinconici come gli ipocriti, che assumono un'aria disfatta per far vedere agli altri che digiunano. In verit\u00e0 io vi dico: hanno gi\u00e0 ricevuto la loro ricompensa. Invece, quando tu digiuni, prof\u00f9mati la testa e l\u00e0vati il volto, perch\u00e9 la gente non veda che tu digiuni, ma solo il Padre tuo, che \u00e8 nel segreto; e il Padre tuo, che vede nel segreto, ti ricompenser\u00e0\u00bb.", "medita": "Oggi inizia la Quaresima, un tempo nel quale siamo chiamati a convertirci dallo Spirito al Vangelo della vita. Quando facciamo l'elemosina, quando preghiamo, quando digiuniamo, quando ci mettiamo in relazione con Dio, con le cose, con le nostre povert\u00e0 e quelle degli altri non siamo ipocriti, non fingiamo! Non ricerchiamo la ricompensa nel giudizio degli uomini: l'immagine di noi, il nostro orgoglio sono gi\u00e0 stati appagati. Invece, proviamo a metterci in relazione con il cuore puro, retto, vero, umile, esprimendo la gioia di sentirci figli di quel Padre che vede nel segreto e l\u00ec, nel segreto del nostro cuore, accogliamo la ricompensa che solo Lui sa dare.", "riflettere": "Confessiamo al Signore le nostre colpe; mostriamo a Lui e solo a Lui il nostro cuore contrito e sinceramente pentito. Le opere che poi facciamo siano il frutto di una vera conversione, facendo della nostra vita una elemosina di vera carit\u00e0.", "preghfin": "Ti ringrazio, o mio Signore,\nper le cose che sono nel mondo,\nper la vita che tu ci hai donato,\nper l'amore che tu nutri per me.\n<i>(canto liturgico)</i>"}