{"day": 12, "month": 2, "year": 2020, "weekday": 3, "date_str": "mercoled\u00ec 12 febbraio 2020", "quotes": "1Re 10,1-10; Sal 36", "quote_vangelo": "secondo Marco (7,14-23)", "curatore": "Laura e Paolo Puglisi, Anna Fronda, Federica Fronda", "prevangelo": "", "indications": "", "preghiniz": "Affida al Signore la tua via,\nconfida in lui ed egli agir\u00e0:\nfar\u00e0 brillare come luce la tua giustizia,\nil tuo diritto come il mezzogiorno.\nLa bocca del giusto medita la sapienza\ne la sua lingua esprime il diritto;\nla legge del suo Dio \u00e8 nel suo cuore:\ni suoi passi non vacilleranno.\nLa salvezza dei giusti viene dal Signore:\nnel tempo dell'angoscia \u00e8 loro fortezza.\nIl Signore li aiuta e li libera,\nli libera dai malvagi e li salva,\nperch\u00e9 in lui si sono rifugiati.\n<i>(Salmo 36)</i>", "vangelo": "In quel tempo, chiamata di nuovo la folla, diceva loro: \u00abAscoltatemi tutti e comprendete bene! Non c'\u00e8 nulla fuori dell'uomo che, entrando in lui, possa renderlo impuro. Ma sono le cose che escono dall'uomo a renderlo impuro\u00bb.\nQuando entr\u00f2 in una casa, lontano dalla folla, i suoi discepoli lo interrogavano sulla parabola. E disse loro: \u00abCos\u00ec neanche voi siete capaci di comprendere? Non capite che tutto ci\u00f2 che entra nell'uomo dal di fuori non pu\u00f2 renderlo impuro, perch\u00e9 non gli entra nel cuore ma nel ventre e va nella fogna?\u00bb. Cos\u00ec rendeva puri tutti gli alimenti.\nE diceva: \u00abCi\u00f2 che esce dall'uomo \u00e8 quello che rende impuro l'uomo. Dal di dentro infatti, cio\u00e8 dal cuore degli uomini, escono i propositi di male: impurit\u00e0, furti, omicidi, adult\u00e8ri, avidit\u00e0, malvagit\u00e0, inganno, dissolutezza, invidia, calunnia, superbia, stoltezza. Tutte queste cose cattive vengono fuori dall'interno e rendono impuro l'uomo\u00bb.", "medita": "Il brano del Vangelo di oggi \u00e8 il proseguimento del Vangelo di ieri, sulla scia della domanda che i farisei e gli scribi pongono a Ges\u00f9: \u00abPerch\u00e9 i tuoi discepoli non si comportano secondo la tradizione degli antichi, ma prendono cibo con mani impure?\u00bb.\nGli stessi discepoli hanno difficolt\u00e0 a capire e insistono con Ges\u00f9, interrogandolo nuovamente una volta soli. Ges\u00f9 spiega loro, e a tutti noi, il significato della purezza contestando l'atteggiamento dei farisei, che mettono sullo stesso piano, se non addirittura ad un piano superiore, i tanti piccoli precetti da osservare con scrupolo rispetto alle norme che derivano dall'alleanza stretta da Dio con il suo popolo. Il pensiero comune era quello che solo osservando tutte le prescrizioni si era graditi al cospetto di Dio. Bisognava osservare le norme e i costumi legati al cibo, alle bevande, al vestito, all'igiene del corpo, al contatto con le persone di altre razze e religioni per non contrarre impurezza. La gente viveva intimorita, obbligata a vivere nella sfiducia di tutto e di tutti, sotto minaccia di rimanere contaminata da cose impure che minacciavano la vita.\nGes\u00f9 stravolge il pensiero comune: ci\u00f2 che \u00e8 impuro non viene da fuori a dentro, ma da dentro a fuori. Non bisogna chiedersi se questo o quel cibo \u00e8 puro o impuro, ci\u00f2 che \u00e8 puro e impuro \u00e8 su un altro livello: ci\u00f2 che fa diventare impuri, dice Ges\u00f9, \u00e8 ci\u00f2 che da dentro al cuore esce fuori, \u00e8 tutto ci\u00f2 che esce e che avvelena la relazione umana.\nNel solco del nuovo comandamento \u201cAma il prossimo tuo come io vi ho amati\u201d, Ges\u00f9 apre un nuovo cammino per giungere fino a Dio, e cos\u00ec realizza il disegno e le aspirazioni pi\u00f9 profonde delle persone: il cammino della purezza del cuore.", "riflettere": "Ci\u00f2 che esce dall'uomo \u00e8 quello che rende impuro l'uomo. Dal di dentro infatti, cio\u00e8 dal cuore degli uomini, escono i propositi di male: impurit\u00e0, furti, omicidi, adult\u00e8ri, avidit\u00e0, malvagit\u00e0, inganno, dissolutezza, invidia, calunnia, superbia, stoltezza. Tutte queste cose cattive vengono fuori dall'interno e rendono impuro l'uomo.", "preghfin": "Vieni, o Spirito Santo, donami un cuore puro,\ncome quello d'un fanciullo,\nche non conosca il male se non per combatterlo e fuggirlo.\nDonami un cuore grande e forte, capace di amare tutti,\ndeciso a sostenere per loro ogni prova, noia e stanchezza,\nogni delusione e offesa.\nDonami un cuore grande, forte e costante fino al sacrificio,\ncon il cuore di Cristo, felice solo di palpitare\ne di compiere umilmente, fedelmente e coraggiosamente\nla volont\u00e0 di Dio. Amen.\n<i>(Paolo VI)</i>"}