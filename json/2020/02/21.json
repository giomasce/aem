{"day": 21, "month": 2, "year": 2020, "weekday": 5, "date_str": "venerd\u00ec 21 febbraio 2020", "quotes": "Gc 2,14-24.26; Sal 111", "quote_vangelo": "secondo Marco (8,34-9,1)", "curatore": "Laura e Paolo Puglisi, Anna Fronda, Federica Fronda", "prevangelo": "", "indications": "", "preghiniz": "La tua Parola venne a noi\nAnnuncio del tuo dono;\nla tua promessa porter\u00e0 salvezza e perdono.", "vangelo": "In quel tempo, convocata la folla insieme ai suoi discepoli, Ges\u00f9 disse loro:\n\u00abSe qualcuno vuol venire dietro a me, rinneghi se stesso, prenda la sua croce e mi segua. Perch\u00e9 chi vuole salvare la propria vita, la perder\u00e0; ma chi perder\u00e0 la propria vita per causa mia e del Vangelo, la salver\u00e0. Infatti quale vantaggio c'\u00e8 che un uomo guadagni il mondo intero e perda la propria vita? Che cosa potrebbe dare un uomo in cambio della propria vita?\nChi si vergogner\u00e0 di me e delle mie parole davanti a questa generazione adultera e peccatrice, anche il Figlio dell'uomo si vergogner\u00e0 di lui, quando verr\u00e0 nella gloria del Padre suo con gli angeli santi\u00bb.\nDiceva loro: \u00abIn verit\u00e0 io vi dico: vi sono alcuni, qui presenti, che non morranno prima di aver visto giungere il regno di Dio nella sua potenza\u00bb.", "medita": "Seguire Cristo \u00e8 una scelta libera perch\u00e9 \u00e8 una scelta d'amore; e non vi pu\u00f2 essere amore senza libert\u00e0. Ma seguire Ges\u00f9 \u00e8 anche una scelta difficile: significa croce assicurata per tutti, indistintamente. Ed \u00e8 su questo punto centrale e decisivo che avviene lo scontro tra la vera fede o il rifiuto di essa. La fede \u00e8 un modo di vivere, non di teorizzare; un modo di vivere e di morire come Cristo. Ed \u00e8 la morte il vertice della vita, perch\u00e9, liberandoci completamente dall'egoismo, ci rende capaci del pi\u00f9 grande atto d'amore per Dio. La croce che dobbiamo prendere e portare \u00e8 la lotta continua contro la nostra falsa autoaffermazione. Il cristiano, come Cristo, deve vivere come servo di tutti e padrone di nessuno. Rinnegare se stessi \u00e8 la piena realizzazione di s\u00e9; significa vincere il falso Io, l'egoismo, radice di tutti i mali. L'uomo, sentendosi piccolo, insignificante e stupido, vuole affermarsi facendosi ricco, potente e orgoglioso. Ma \u00e8 un inganno. Egli infatti si realizza solo quando diventa come il suo Dio, di cui \u00e8 immagine. E Dio \u00e8 amore, dono, servizio, povert\u00e0, umilt\u00e0.", "riflettere": "Rinnegare se stessi, prendere la croce, sono espressioni forti, ma non significano che dobbiamo annullare la nostra personalit\u00e0; anzi sono esse la via per realizzarci. Aiutare il prossimo, non preoccupandoci solo di noi stessi, \u00e8 la via per essere felici e vivere bene.", "preghfin": "Ti seguir\u00f2, ti seguir\u00f2 o Signore\ne nella tua strada camminer\u00f2.\nTi seguir\u00f2 nella via del dolore\ne la tua croce ci salver\u00e0.\n<i>(canto liturgico)</i>"}