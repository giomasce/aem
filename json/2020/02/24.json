{"day": 24, "month": 2, "year": 2020, "weekday": 1, "date_str": "luned\u00ec 24 febbraio 2020", "quotes": "Gc 3,13-18; Sal 18", "quote_vangelo": "secondo Marco (9,14-29)", "curatore": "Laura e Paolo Puglisi, Anna Fronda, Federica Fronda", "prevangelo": "", "indications": "", "preghiniz": "In te, Signore, mi sono rifugiato,\nmai sar\u00f2 deluso;\ndifendimi per la tua giustizia.\nTendi a me il tuo orecchio,\nvieni presto a liberarmi.\n<i>(Salmo 31)</i>", "vangelo": "In quel tempo, [Ges\u00f9, Pietro, Giacomo e Giovanni, scesero dal monte] e arrivando presso i discepoli, videro attorno a loro molta folla e alcuni scribi che discutevano con loro.\nE subito tutta la folla, al vederlo, fu presa da meraviglia e corse a salutarlo. Ed egli li interrog\u00f2: \u00abDi che cosa discutete con loro?\u00bb. E dalla folla uno gli rispose: \u00abMaestro, ho portato da te mio figlio, che ha uno spirito muto. Dovunque lo afferri, lo getta a terra ed egli schiuma, digrigna i denti e si irrigidisce. Ho detto ai tuoi discepoli di scacciarlo, ma non ci sono riusciti\u00bb. Egli allora disse loro: \u00abO generazione incredula! Fino a quando sar\u00f2 con voi? Fino a quando dovr\u00f2 sopportarvi? Portatelo da me\u00bb. E glielo portarono.\nAlla vista di Ges\u00f9, subito lo spirito scosse con convulsioni il ragazzo ed egli, caduto a terra, si rotolava schiumando. Ges\u00f9 interrog\u00f2 il padre: \u00abDa quanto tempo gli accade questo?\u00bb. Ed egli rispose: \u00abDall'infanzia; anzi, spesso lo ha buttato anche nel fuoco e nell'acqua per ucciderlo. Ma se tu puoi qualcosa, abbi piet\u00e0 di noi e aiutaci\u00bb. Ges\u00f9 gli disse: \u00abSe tu puoi! Tutto \u00e8 possibile per chi crede\u00bb. Il padre del fanciullo rispose subito ad alta voce: \u00abCredo; aiuta la mia incredulit\u00e0!\u00bb.\nAllora Ges\u00f9, vedendo accorrere la folla, minacci\u00f2 lo spirito impuro dicendogli: \u00abSpirito muto e sordo, io ti ordino, esci da lui e non vi rientrare pi\u00f9\u00bb. Gridando, e scuotendolo fortemente, usc\u00ec. E il fanciullo divent\u00f2 come morto, sicch\u00e9 molti dicevano: \u00ab\u00c8 morto\u00bb. Ma Ges\u00f9 lo prese per mano, lo fece alzare ed egli stette in piedi.\nEntrato in casa, i suoi discepoli gli domandavano in privato: \u00abPerch\u00e9 noi non siamo riusciti a scacciarlo?\u00bb. Ed egli disse loro: \u00abQuesta specie di dem\u00f2ni non si pu\u00f2 scacciare in alcun modo, se non con la preghiera\u00bb.", "medita": "Con questo episodio Marco ci istruisce su un'esigenza fondamentale per seguire Ges\u00f9: la preghiera. I discepoli, con tutta la loro buona volont\u00e0, non sono riusciti a scacciare il demonio da un ragazzo. Eppure, Ges\u00f9 li aveva scelti proprio perch\u00e9 \u201cstessero con lui, per mandarli a predicare e perch\u00e9 avessero il potere di scacciare i demoni\u201d (3, 14--15). \u00a0Ma ora non riescono! Perch\u00e9? Ges\u00f9 risponde con una frase che illumina: \u201cQuesta specie di demoni non si pu\u00f2 scacciare in nessun modo, se non con la preghiera\u201d. Solo un cristiano che prega sar\u00e0 in grado di superare vittoriosamente il potere di Satana sul mondo. Ges\u00f9 ricorda l'importanza assoluta della preghiera. \u00c8 solo con la preghiera fiduciosa che possiamo riempire la nostra debolezza con la potenza di Dio. La terapia dei nostri mali e della nostra morte \u00e8 lasciarci toccare da Ges\u00f9, che \u00e8 il medico e la medicina: e questo atteggiamento \u00e8 la fede. Ma questa ci manca. Sia chi crede di credere, sia chi crede di non credere \u00e8 invitato a ripetere l'invocazione del padre: \u201cAiuta la mia incredulit\u00e0\u201d.", "riflettere": "Fede non \u00e8 solo portare gli altri a Ges\u00f9, fede \u00e8 anche e prima di tutto aprirci noi a Ges\u00f9 e contare su di lui in maniera incondizionata.", "preghfin": "Il cuore, non la ragione, sente Dio;\necco ci\u00f2 che \u00e8 la fede: Dio sensibile al cuore,\nnon alla ragione.\n<i>(Blaise Pascal)</i>"}