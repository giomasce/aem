{"day": 16, "month": 2, "year": 2020, "weekday": 7, "date_str": "domenica 16 febbraio 2020", "quotes": "Sir 15,15-20; Sal 118; 1Cor 2,6-10", "quote_vangelo": "secondo Matteo (5,17-37)", "curatore": "Laura e Paolo Puglisi, Anna Fronda, Federica Fronda", "prevangelo": "", "indications": "Salterio: seconda settimana", "preghiniz": "Rendete grazie al Signore perch\u00e9 \u00e8 buono\nperch\u00e9 il suo amore \u00e8 per sempre.\n<i>(Salmo 118)</i>", "vangelo": "In quel tempo, Ges\u00f9 disse ai suoi discepoli: \u00abNon crediate che io sia venuto ad abolire la Legge o i Profeti; non sono venuto ad abolire, ma a dare pieno compimento. In verit\u00e0 io vi dico: finch\u00e9 non siano passati il cielo e la terra, non passer\u00e0 un solo iota o un solo trattino della Legge, senza che tutto sia avvenuto. Chi dunque trasgredir\u00e0 uno solo di questi minimi precetti e insegner\u00e0 agli altri a fare altrettanto, sar\u00e0 considerato minimo nel regno dei cieli. Chi invece li osserver\u00e0 e li insegner\u00e0, sar\u00e0 considerato grande nel regno dei cieli.\nIo vi dico infatti: se la vostra giustizia non superer\u00e0 quella degli scribi e dei farisei, non entrerete nel regno dei cieli.\nAvete inteso che fu detto agli antichi: \u201cNon ucciderai; chi avr\u00e0 ucciso dovr\u00e0 essere sottoposto al giudizio\u201d. Ma io vi dico: chiunque si adira con il proprio fratello dovr\u00e0 essere sottoposto al giudizio. Chi poi dice al fratello: \u201cStupido\u201d, dovr\u00e0 essere sottoposto al sinedrio; e chi gli dice: \u201cPazzo\u201d, sar\u00e0 destinato al fuoco della Ge\u00e8nna.\nSe dunque tu presenti la tua offerta all'altare e l\u00ec ti ricordi che tuo fratello ha qualche cosa contro di te, lascia l\u00ec il tuo dono davanti all'altare, va' prima a riconciliarti con il tuo fratello e poi torna a offrire il tuo dono.\nMettiti presto d'accordo con il tuo avversario mentre sei in cammino con lui, perch\u00e9 l'avversario non ti consegni al giudice e il giudice alla guardia, e tu venga gettato in prigione. In verit\u00e0 io ti dico: non uscirai di l\u00e0 finch\u00e9 non avrai pagato fino all'ultimo spicciolo!\nAvete inteso che fu detto: \u201cNon commetterai adulterio\u201d. Ma io vi dico: chiunque guarda una donna per desiderarla, ha gi\u00e0 commesso adulterio con lei nel proprio cuore.\nSe il tuo occhio destro ti \u00e8 motivo di scandalo, cavalo e gettalo via da te: ti conviene infatti perdere una delle tue membra, piuttosto che tutto il tuo corpo venga gettato nella Ge\u00e8nna. E se la tua mano destra ti \u00e8 motivo di scandalo, tagliala e gettala via da te: ti conviene infatti perdere una delle tue membra, piuttosto che tutto il tuo corpo vada a finire nella Ge\u00e8nna.\nFu pure detto: \u201cChi ripudia la propria moglie, le dia l'atto del ripudio\u201d. Ma io vi dico: chiunque ripudia la propria moglie, eccetto il caso di unione illegittima, la espone all'adulterio, e chiunque sposa una ripudiata, commette adulterio.\nAvete anche inteso che fu detto agli antichi: \u201cNon giurerai il falso, ma adempirai verso il Signore i tuoi giuramenti\u201d. Ma io vi dico: non giurate affatto, n\u00e9 per il cielo, perch\u00e9 \u00e8 il trono di Dio, n\u00e9 per la terra, perch\u00e9 \u00e8 lo sgabello dei suoi piedi, n\u00e9 per Gerusalemme, perch\u00e9 \u00e8 la citt\u00e0 del grande Re. Non giurare neppure per la tua testa, perch\u00e9 non hai il potere di rendere bianco o nero un solo capello. Sia invece il vostro parlare: \u201cs\u00ec, s\u00ec\u201d, \u201cno, no\u201d; il di pi\u00f9 viene dal Maligno\u00bb.", "medita": "In questo brano Ges\u00f9 non predica per abolire la legge antica, bens\u00ec per portarla a compimento, e questo compimento richiede un'osservanza pi\u00f9 autentica, ricordandoci tre punti molto importanti: l'omicidio, l'adulterio e il giuramento. Di solito intendiamo il comandamento \u201cNon uccidere\u201d nel vero senso della parola; in realt\u00e0 Ges\u00f9 ci invita a riflettere sui nostri comportamenti. Ogni volta che insultiamo qualcuno o usiamo violenza psicologica, quando proviamo rabbia e odio, stiamo uccidendo. Quando pretendiamo di affermarci calpestando gli altri, quando disprezziamo il prossimo, quando isoliamo o non aiutiamo un'altra persona, commettiamo omicidio. Il comandamento \u201cNon commetterai adulterio\u201d \u00e8 l'espressione del dono di Dio e dell'impegno personale di due persone. L'adulterio, come altri peccati, viene concepito prima nel nostro intimo e, una volta compiuta nel cuore la scelta sbagliata, si attua nel comportamento concreto. La fedelt\u00e0 \u00e8 fondamentale per non rompere l'alleanza con il Signore. Se educhiamo la nostra mente a vedere tutto e tutti con occhi puri, eviteremo di precipitare nel peccato. Per ultimo Ges\u00f9 ci chiede di essere leali, chiari e diretti, senza falsit\u00e0. Ci chiede di non giurare, in quanto il giuramento \u00e8 segno di insicurezza.", "riflettere": "Non esiste un peccato, neanche il pi\u00f9 brutto, che Ges\u00f9 non possa perdonare. Dobbiamo solo avere il coraggio di pentirci e di abbandonarci nelle sue braccia colme di misericordia.", "preghfin": "Anche se i vostri peccati fossero come scarlatto,\ndiventeranno bianchi come neve.\nSe fossero rossi come porpora,\ndiventeranno come lana.\n<i>(Isaia 1, 18)</i>"}