{"day": 13, "month": 2, "year": 2020, "weekday": 4, "date_str": "gioved\u00ec 13 febbraio 2020", "quotes": "1Re 11,4-13; Sal 105", "quote_vangelo": "secondo Marco (7,24-30)", "curatore": "Laura e Paolo Puglisi, Anna Fronda, Federica Fronda", "prevangelo": "", "indications": "", "preghiniz": "Beati coloro che osservano il diritto\ne agiscono con giustizia in ogni tempo.\nRic\u00f2rdati di me, Signore, per amore del tuo popolo,\nvisitami con la tua salvezza.\nI nostri padri si mescolarono con le genti\ne impararono ad agire come loro.\nServirono i loro idoli\ne questi furono per loro un tranello.\nImmolarono i loro figli\ne le loro figlie ai falsi d\u00e8i.\nL'ira del Signore si accese contro il suo popolo\ned egli ebbe in orrore la sua eredit\u00e0.\n<i>(Salmo 105)</i>", "vangelo": "In quel tempo, Ges\u00f9 and\u00f2 nella regione di Tiro. Entrato in una casa, non voleva che alcuno lo sapesse, ma non pot\u00e9 restare nascosto.\nUna donna, la cui figlioletta era posseduta da uno spirito impuro, appena seppe di lui, and\u00f2 e si gett\u00f2 ai suoi piedi. Questa donna era di lingua greca e di origine siro-fenicia.\nElla lo supplicava di scacciare il demonio da sua figlia. Ed egli le rispondeva: \u00abLascia prima che si sazino i figli, perch\u00e9 non \u00e8 bene prendere il pane dei figli e gettarlo ai cagnolini\u00bb. Ma lei gli replic\u00f2: \u00abSignore, anche i cagnolini sotto la tavola mangiano le briciole dei figli\u00bb. Allora le disse: \u00abPer questa tua parola, va': il demonio \u00e8 uscito da tua figlia\u00bb.\nTornata a casa sua, trov\u00f2 la bambina coricata sul letto e il demonio se n'era andato.", "medita": "Sulla scia dei passi Evangelici dei due giorni precedenti, in cui la predicazione ha argomentato anche su ci\u00f2 che \u00e8 puro e impuro, Ges\u00f9 lascia la terra di Israele e si sposta in terra pagana, quindi per gli israeliti \u201cimpura\u201d.\nCerca tranquillit\u00e0 Ges\u00f9: \u201cEntrato in una casa, non voleva che alcuno lo sapesse\u2026\u201d. Ma la fama lo precede, si \u00e8 sparsa la voce, anche tra i pagani, infatti Marco ci tiene ad annotare che si tratta di una donna \u201cgreca e di origine siro-fenicia\u201d. Un essere impuro in una terra pagana che rende impuri. Ma non Ges\u00f9. Egli, il Santo di Dio non pu\u00f2 certo rendersi impuro, ma solo purificare. Questa donna \u00e8 l\u00ec ai suoi piedi e lo supplica affinch\u00e9 scacci il demonio da sua figlia. Gesu non dice di no. Le dice di aspettare, di avere pazienza, di lasciare che \u201cprima si sazino i figli, perch\u00e9 non \u00e8 bene prendere il pane dei figli e gettarlo ai cagnolini\u201d. Ges\u00f9 fa capire che i pagani non sono per sempre esclusi dal banchetto della salvezza. La salvezza \u00e8 per tutti i popoli. La donna sembra capire Ges\u00f9, e aggrappandosi al termine \u201ccagnolini\u201d chiede una immediatezza nel dono, la possibilit\u00e0 di raccogliere da subito le briciole. Con fede lo chiama \u201cSignore\u201d e Ges\u00f9 la accoglie e la ammette alla mensa dei figli. Oramai \u00e8 parte del popolo di Dio. Ges\u00f9 rompe definitivamente con il pensiero comune che per essere ammessi nella Chiesa si debba sottostare alle tradizioni e all'appartenenza ebraica: basta la fede. (Tratto da una riflessione di don Mario Galizzi)", "riflettere": "Aprirsi per vivere in pace con persone delle altre chiese cristiane o persone di altre religioni. Cosa facciamo concretamente?", "preghfin": "O Signore, fa' di me uno strumento della tua pace:\ndove \u00e8 odio, fa' ch'io porti amore,\ndove \u00e8 offesa, ch'io porti il perdono,\ndove \u00e8 discordia, ch'io porti la fede,\ndove \u00e8 l'errore, ch'io porti la Verit\u00e0,\ndove \u00e8 la disperazione, ch'io porti la speranza.\nDove \u00e8 tristezza, ch'io porti la gioia,\ndove sono le tenebre, ch'io porti la luce.\nO Maestro, fa' che io non cerchi tanto\ndi essere compreso, quanto di comprendere;\ndi essere amato, quanto di amare\npoich\u00e9 \u00e8 dando, che si riceve,\nperdonando che si \u00e8 perdonati,\nmorendo che si risuscita a Vita Eterna.\n<i>(San Francesco d'Assisi)</i>"}