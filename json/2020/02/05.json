{"day": 5, "month": 2, "year": 2020, "weekday": 3, "date_str": "mercoled\u00ec 5 febbraio 2020", "quotes": "2Sam 24,2.9-17; Sal 31", "quote_vangelo": "secondo Marco (6,1-6)", "curatore": "Laura e Paolo Puglisi, Anna Fronda, Federica Fronda", "prevangelo": "", "indications": "Santa Agata", "preghiniz": "Beato l'uomo a cui \u00e8 tolta la colpa\ne coperto il peccato.\nBeato l'uomo a cui Dio non imputa il delitto\ne nel cui spirito non \u00e8 inganno.\nTi ho fatto conoscere il mio peccato,\nnon ho coperto la mia colpa.\nHo detto: \u00abConfesser\u00f2 al Signore le mie iniquit\u00e0\u00bb\ne tu hai tolto la mia colpa e il mio peccato.\nPer questo ti prega ogni fedele\nnel tempo dell'angoscia;\nquando irromperanno grandi acque\nnon potranno raggiungerlo.\nTu sei il mio rifugio, mi liberi dall'angoscia,\nmi circondi di canti di liberazione.\nRallegratevi nel Signore ed esultate, o giusti!\nVoi tutti, retti di cuore, gridate di gioia.\n<i>(Salmo 31)</i>", "vangelo": "In quel tempo, Ges\u00f9 venne nella sua patria e i suoi discepoli lo seguirono. Giunto il sabato, si mise a insegnare nella sinagoga. E molti, ascoltando, rimanevano stupiti e dicevano: \u00abDa dove gli vengono queste cose? E che sapienza \u00e8 quella che gli \u00e8 stata data? E i prodigi come quelli compiuti dalle sue mani? Non \u00e8 costui il falegname, il figlio di Maria, il fratello di Giacomo, di Ioses, di Giuda e di Simone? E le sue sorelle, non stanno qui da noi?\u00bb. Ed era per loro motivo di scandalo.\nMa Ges\u00f9 disse loro: \u00abUn profeta non \u00e8 disprezzato se non nella sua patria, tra i suoi parenti e in casa sua\u00bb. E l\u00ec non poteva compiere nessun prodigio, ma solo impose le mani a pochi malati e li guar\u00ec. E si meravigliava della loro incredulit\u00e0.\nGes\u00f9 percorreva i villaggi d'intorno, insegnando.", "medita": "Il brano inizia con la sorpresa della gente di Nazaret: \u201cDa dove gli viene tutta questa sapienza e questi prodigi?\u201d, e termina con la meraviglia di Ges\u00f9: \u201cE si meravigliava della loro incredulit\u00e0\u201d.\nIn duemila anni di evangelizzazione, esperienza comune per generazioni di \u201craggiunti\u201d \u00e8 che n\u00e9 la sapienza n\u00e9 i miracoli fanno nascere la fede; mentre \u00e8 vero invece il contrario: \u00e8 la fede che fa fiorire miracoli. I duri di cuore, coloro che non si lasciano pervadere dalla Parola con fiducia, invece di guardare la luna guardano il dito che la indica.\nQuante volte ci si ferma all'apparenza di chi ci parla del vangelo! Invece di ascoltare con stupore la buona notizia, ci lasciamo turbare dalle inevitabili umane incoerenze che talora accompagnano l'annuncio.\nMa l'uomo non \u00e8 il suo lavoro, e nessuno coincide con i propri problemi. Non \u00e8 facile convincerci che lo Spirito di profezia viene nel quotidiano, scende nelle nostre case e nelle case dei nostri vicini anche con maniere normali e usuali, senza fragori, ma con il miracolo dello riempimento dei cuori lasciati aperti, trasfigurandoli da dentro e lasciando che l'eterno si insinui nei gesti del quotidiano.\nMi \u00e8 sempre piaciuta una frase di padre Ermes Ronchi, che ci ricorda la difficolt\u00e0 a riconoscere la grandezza di Cristo nell'umilt\u00e0: \u201cNon lo cercherai nelle altezze del cielo, ma lo vedrai inginocchiato a terra, ai tuoi piedi, una brocca in mano e un asciugamano ai fianchi\u201d.", "riflettere": "Sappiamo stupirci per le tante cose belle che ci circondano e sappiamo riconoscerle come immenso segno della bont\u00e0 di Dio? Siamo certi che Dio non abbia a stupirsi della nostra incredulit\u00e0, della nostra poca fede?", "preghfin": "Signore, fa' di noi persone capaci di servire.\nMettici al servizio dei nostri fratelli e sorelle pi\u00f9 soli,\npi\u00f9 emarginati, pi\u00f9 bisognosi di cure e di aiuto.\nDa' loro il pane quotidiano insieme al nostro amore\npieno di comprensione, di pace, di gioia.\nSignore, fa' di noi persone capaci di servire\ne di vivere solo dell'amore che tu ci doni."}