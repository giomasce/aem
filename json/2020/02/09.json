{"day": 9, "month": 2, "year": 2020, "weekday": 7, "date_str": "domenica 9 febbraio 2020", "quotes": "Is 58,7-10; Sal 111; 1Cor 2,1-5", "quote_vangelo": "secondo Matteo (5,13-16)", "curatore": "Laura e Paolo Puglisi, Anna Fronda, Federica Fronda", "prevangelo": "", "indications": "Salterio: prima settimana", "preghiniz": "Spunta nelle tenebre, luce per gli uomini retti:\nmisericordioso, pietoso e giusto.\nFelice l'uomo pietoso che d\u00e0 in prestito,\namministra i suoi beni con giustizia.\nEgli non vaciller\u00e0 in eterno:\neterno sar\u00e0 il ricordo del giusto.\nCattive notizie non avr\u00e0 da temere,\nsaldo \u00e8 il suo cuore, confida nel Signore.\nSicuro \u00e8 il suo cuore, non teme,\negli dona largamente ai poveri,\nla sua giustizia rimane per sempre,\nla sua fronte s'innalza nella gloria.\n<i>(Salmo 111)</i>", "vangelo": "In quel tempo, Ges\u00f9 disse ai suoi discepoli: \u00abVoi siete il sale della terra; ma se il sale perde il sapore, con che cosa lo si render\u00e0 salato? A null'altro serve che ad essere gettato via e calpestato dalla gente.\nVoi siete la luce del mondo; non pu\u00f2 restare nascosta una citt\u00e0 che sta sopra un monte, n\u00e9 si accende una lampada per metterla sotto il moggio, ma sul candelabro, e cos\u00ec fa luce a tutti quelli che sono nella casa.\nCos\u00ec risplenda la vostra luce davanti agli uomini, perch\u00e9 vedano le vostre opere buone e rendano gloria al Padre vostro che \u00e8 nei cieli\u00bb.", "medita": "Se mettiamo un grosso cucchiaio di sale nella zuppa la renderemo immangiabile. Ne va messo solo un pizzico per insaporirla e renderla gustosa. Il tutto ha per\u00f2 un prezzo: il sale si scioglie e non lo trovi pi\u00f9, sparisce. Anche se non si vede pi\u00f9 si sente che c'\u00e8, e se manca te ne accorgi immediatamente.\nMolte volte bastano pochi uomini con buon umore, bont\u00e0, attenzione all'altro, indulgenza verso le debolezze umane, a fare la differenza in qualsiasi ambiente. Bastano pochi uomini giusti e buoni a smontare le tendenze dell'imporsi, di perseguire i propri scopi e i propri interessi. Bastano pochi uomini di pace per avere concrete possibilit\u00e0 di cambiare il clima e le relazioni affinch\u00e9 il mondo dove entrano resti umano.\nChiudersi agli altri significa diventare insipidi, significa diventare tenebra, significa vivere nel buio e vivere nel buio vuol dire: non vedere pi\u00f9 nessuno, non vedere gli altri, non vedere se stessi, non vedere Dio. Chiudersi agli altri, non compiere opere buone, non essere di esempio, significa trascurare la fedelt\u00e0 al vangelo, significa non dare speranza al mondo. Chiudersi agli altri vuol dire pensare di poter essere sale e luce per se stessi, vuol dire chiudersi alla chiamata stessa della vita: siamo nati per essere sale e luce per gli altri. Siamo nati per essere strumento di Dio e portare la Sua luce e il Suo sapore nel mondo.\nIl giorno in cui non bruceremo pi\u00f9 d'amore, il mondo morir\u00e0 di freddo.", "riflettere": "Ognuno di noi pu\u00f2 influenzare, se non addirittura cambiare, l'ambiente che lo circonda. Ges\u00f9 ci crede capaci: \u201cVoi siete il sale della terra, voi siete la luce del mondo\u201d. Ne siamo convinti? Lo siamo davvero? Siamo capaci anche di accettare di doverci sciogliere e sparire?", "preghfin": "\u00c8 bello rendere grazie al Signore\ne cantare al tuo nome, o Altissimo,\nannunciare al mattino il tuo amore,\nla tua fedelt\u00e0 lungo la notte,\nsulle dieci corde e sull'arpa,\ncon arie sulla cetra.\nPerch\u00e9 mi dai gioia, Signore, con le tue meraviglie,\nesulto per l'opera delle tue mani.\nCome sono grandi le tue opere,\nSignore, quanto profondi i tuoi pensieri!\n<i>(Salmo 91)</i>"}