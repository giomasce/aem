{"day": 3, "month": 12, "year": 2020, "weekday": 4, "date_str": "gioved\u00ec 3 dicembre 2020", "quotes": "Is 26,1-6; Sal 117", "quote_vangelo": "secondo Matteo (7,21.24-27)", "curatore": "Beatrice Granaroli", "prevangelo": "Il commento di oggi \u00e8 proposto dal Centro Diocesano per le Vocazioni di Pisa", "indications": "San Francesco Saverio", "preghiniz": "Dio di bont\u00e0 e di misericordia,\nche ci chiedi di collaborare alla tua opera di salvezza,\nmanda numerosi e santi operai per la tua vigna,\nperch\u00e9 alla tua Chiesa non manchino mai\nannunciatori coraggiosi del Vangelo,\nsacerdoti che ti offrano anche con la vita il sacrificio dell'Eucarestia\ne che quali segni splendenti di Cristo buon pastore,\nguidino il tuo popolo sulle strade della carit\u00e0.\nManda il tuo Spirito Santo a rinfrancare il cuore dei giovani,\nperch\u00e9 abbiano il coraggio di dirti S\u00ec quando li chiami al servizio dei fratelli,\nla perseveranza nel seguire Ges\u00f9 anche sulla via della croce\ne la gioia grande di essere nel mondo testimoni del tuo amore.\nO Maria, Madre dei sacerdoti, dona a tutti i membri della Chiesa pisana\nla tua stessa fedelt\u00e0 per testimoniare a tutti\nla gioia che nasce dall'incontro con Cristo\nche vive e regna nei secoli in eterno. Amen.\n<i>(Giovanni Paolo Benotto)</i>", "vangelo": "In quel tempo, Ges\u00f9 disse ai suoi discepoli: \u00abNon chiunque mi dice: \u201cSignore, Signore\u201d, entrer\u00e0 nel regno dei cieli, ma colui che fa la volont\u00e0 del Padre mio che \u00e8 nei cieli.\nPerci\u00f2 chiunque ascolta queste mie parole e le mette in pratica, sar\u00e0 simile a un uomo saggio, che ha costruito la sua casa sulla roccia. Cadde la pioggia, strariparono i fiumi, soffiarono i venti e si abbatterono su quella casa, ma essa non cadde, perch\u00e9 era fondata sulla roccia.\nChiunque ascolta queste mie parole e non le mette in pratica, sar\u00e0 simile a un uomo stolto, che ha costruito la sua casa sulla sabbia. Cadde la pioggia, strariparono i fiumi, soffiarono i venti e si abbatterono su quella casa, ed essa cadde e la sua rovina fu grande\u00bb.", "medita": "La logica del Signore \u00e8 quella dell'ascolto. Ges\u00f9, in questa pericope del vangelo riportata da San Matteo ci dice che per \u201centrare nel regno dei cieli\u201d, ovvero nella logica misericordiosa del Padre, occorre mettersi in ascolto delle sue parole. Possiamo riflettere sul fatto che l'uomo saggio, secondo il Vangelo, non \u00e8 tanto colui che \u00e8 capace di elaborare grandi discorsi, dotato di eccelsa abilit\u00e0 oratoria, quanto l'uomo che sa ascoltare e scrutare l'orizzonte di Dio, interrogarsi nel profondo del cuore, cercando di comprendere quale sia la volont\u00e0 del Padre nella propria vita. E Dio parla a ciascun uomo continuamente, sia nella liturgia, con la proclamazione della parola di Dio, sia nella meditazione quotidiana e personale del Vangelo. Occorre per\u00f2 entrare nel testo per poter riconoscere che quel brano che oggi sto leggendo si riferisce a me, a me soltanto, e che la sua assimilazione contribuisce all'edificazione quotidiana della sua Chiesa. Le fondamenta che il Signore ci presenta poggiano su quella roccia solida che \u00e8 sicurezza per l'edificio \u201cuomo\u201d, quella roccia che \u00e8 l'amore di Dio per noi: Cristo. Infatti l'ascolto del Cristo, la sua sequela, pu\u00f2 solo suscitare l'intima certezza di essere amati. Se ci fondiamo sull'amore che Dio ha per noi, niente potr\u00e0 mai scardinare la nostra gioia. Nel Silenzio dei nostri giorni, non presentiamo a Dio le nostre esigenze, le sa gi\u00e0; piuttosto cerchiamo quell'amore nascosto nella nostra storia e riflettiamo su quanto la parola di Dio oggi parli di me.", "riflettere": "La sabbia pu\u00f2 simboleggiare la falsa sicurezza con la quale ho circondato la mia vita: le ricchezze, alcune amicizie, il successo, l'apparenza. Non \u00e8 stato tempo perduto, occorre che mi eserciti mettendo in chiaro quelli che sono stati nella vita elementi di svolta, luoghi nei quali la misericordia di Dio si \u00e8 manifestata.\nLa roccia che cerco \u00e8 la presenza costante di Dio nelle scelte, anche le pi\u00f9 errate: Dio non abbandona mai i suoi figli. Proviamo a scorgere, dunque l'amore di Dio e guardiamo con misericordia il tempo che abbiamo vissuto. Smettiamo di giudicare il fratello! L'antidoto del giudizio ingiusto e dell'invidia \u00e8 proprio nel sentirci amati da Dio.", "preghfin": "Offriamo in questa giornata la nostra preghiera\ne le nostre azioni al Signore per <i>tutte le famiglie</i>,\nperch\u00e9 siano segno di comunione, di fedelt\u00e0 e di accoglienza della vita.\nIn modo particolare preghiamo perch\u00e9 ci siano nella Chiesa e nel mondo\nuomini e donne che coltivino l'arte della collaborazione reciproca\nnell'annuncio e nella testimonianza del Vangelo\ncon il proprio lavoro, servizio o missione.\nPerch\u00e9 traspaia dalla loro vita che il matrimonio\n\u00e8 un vincolo sacro da custodire nell'amore e nella fedelt\u00e0."}