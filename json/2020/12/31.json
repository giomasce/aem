{"day": 31, "month": 12, "year": 2020, "weekday": 4, "date_str": "gioved\u00ec 31 dicembre 2020", "quotes": "1Gv 2,18-21; Sal 95", "quote_vangelo": "secondo Giovanni (1,1-18)", "curatore": "Beatrice Granaroli", "prevangelo": "", "indications": "", "preghiniz": "Cantate al Signore un canto nuovo,\ncantate al Signore da tutta la terra.\nCantate al Signore, benedite il suo nome,\nannunziate di giorno in giorno la sua salvezza.\nIn mezzo ai popoli raccontate la sua gloria,\na tutte le nazioni dite i suoi prodigi.\nGrande \u00e8 il Signore e degno di ogni lode,\nterribile sopra tutti gli d\u00e8i.\nTutti gli d\u00e8i delle nazioni sono un nulla,\nma il Signore ha fatto i cieli.\nMaest\u00e0 e bellezza sono davanti a lui,\npotenza e splendore nel suo santuario.\n<i>(Salmo 95)</i>", "vangelo": "In principio era il Verbo, e il Verbo era presso Dio e il Verbo era Dio. Egli era, in principio, presso Dio: tutto \u00e8 stato fatto per mezzo di lui e senza di lui nulla \u00e8 stato fatto di ci\u00f2 che esiste. In lui era la vita e la vita era la luce degli uomini; la luce splende nelle tenebre e le tenebre non l'hanno vinta.\nVenne un uomo mandato da Dio: il suo nome era Giovanni. Egli venne come testimone per dare testimonianza alla luce, perch\u00e9 tutti credessero per mezzo di lui. Non era lui la luce, ma doveva dare testimonianza alla luce.\nVeniva nel mondo la luce vera, quella che illumina ogni uomo. Era nel mondo e il mondo \u00e8 stato fatto per mezzo di lui; eppure il mondo non lo ha riconosciuto. Venne fra i suoi, e i suoi non lo hanno accolto. A quanti per\u00f2 lo hanno accolto ha dato potere di diventare figli di Dio: a quelli che credono nel suo nome, i quali, non da sangue n\u00e9 da volere di carne n\u00e9 da volere di uomo, ma da Dio sono stati generati.\nE il Verbo si fece carne e venne ad abitare in mezzo a noi; e noi abbiamo contemplato la sua gloria, gloria come del Figlio unigenito che viene dal Padre, pieno di grazia e di verit\u00e0. Giovanni gli d\u00e0 testimonianza e proclama: \u00abEra di lui che io dissi: Colui che viene dopo di me \u00e8 avanti a me, perch\u00e9 era prima di me\u00bb. Dalla sua pienezza noi tutti abbiamo ricevuto: grazia su grazia. Perch\u00e9 la Legge fu data per mezzo di Mos\u00e8, la grazia e la verit\u00e0 vennero per mezzo di Ges\u00f9 Cristo.\nDio, nessuno lo ha mai visto: il Figlio unigenito, che \u00e8 Dio ed \u00e8 nel seno del Padre, \u00e8 lui che lo ha rivelato.", "medita": "\u00abEgli era, in principio, presso Dio: tutto \u00e8 stato fatto per mezzo di lui e senza di lui nulla \u00e8 stato fatto di ci\u00f2 che esiste\u00bb. Dio \u00e8 inizio e fine di ogni cosa. Tutto ha senso in Lui. Alla fine di questo anno cos\u00ec duro e faticoso, cerchiamo di leggere gli eventi alla luce della sua presenza. Nulla di ci\u00f2 che accade \u00e8 fuori dal disegno di Dio e in ogni cosa \u00e8 possibile intravedere la sua grazia, perfino negli avvenimenti che pi\u00f9 ci mettono alla prova. Facciamo dunque un bilancio del nostro tempo non in un'ottica umana, ma nella percezione della sua silenziosa presenza. Sentiamoci amati e benedetti dal Signore anche e soprattutto in questo tempo. Accogliamo gli eventi come i personaggi del Vangelo, con la loro stessa fiducia incrollabile nel Signore. Questo ci liberer\u00e0 dall'angoscia e ci permetter\u00e0 di vedere quello che, pur nella difficolt\u00e0, ha dato senso ai nostri giorni e inaugurer\u00e0 quelli nuovi che stanno per arrivare.", "riflettere": "Prendiamoci il tempo per pregare e congedarci da questo anno trascorso. Offriamo le nostre sofferenze e ringraziamo per tutto il bene ricevuto. Riponiamo nelle mani di Dio il tempo a venire.", "preghfin": "Noi ti lodiamo, Dio,\nti proclamiamo Signore.\nO eterno Padre,\ntutta la terra ti adora.\nA te cantano gli angeli\ne tutte le potenze dei cieli:\nSanto, Santo, Santo\nil Signore Dio dell'universo.\nI cieli e la terra sono pieni\ndella tua gloria.\nTi acclama\nil coro degli apostoli\ne la candida schiera dei martiri;\nle voci dei profeti si uniscono\nnella tua lode.\n<i>(Te Deum)</i>"}