{"day": 19, "month": 12, "year": 2020, "weekday": 6, "date_str": "sabato 19 dicembre 2020", "quotes": "Gdc 13,2-7.24-25a; Sal 70", "quote_vangelo": "secondo Luca (1,5-25)", "curatore": "Beatrice Granaroli", "prevangelo": "", "indications": "", "preghiniz": "Tu mi hai istruito, o Dio, fin dalla giovinezza\ne ancora oggi proclamo i tuoi prodigi.\nE ora, nella vecchiaia e nella canizie,\nDio, non abbandonarmi,\nfinch\u00e9 io annunzi la tua potenza,\na tutte le generazioni le tue meraviglie.\n<i>(Salmo 70)</i>", "vangelo": "Al tempo di Erode, re della Giudea, vi era un sacerdote di nome Zaccar\u00eca, della classe di Ab\u00eca, che aveva in moglie una discendente di Aronne, di nome Elisabetta. Ambedue erano giusti davanti a Dio e osservavano irreprensibili tutte le leggi e le prescrizioni del Signore. Essi non avevano figli, perch\u00e9 Elisabetta era sterile e tutti e due erano avanti negli anni.  Avvenne che, mentre Zaccar\u00eca svolgeva le sue funzioni sacerdotali davanti al Signore durante il turno della sua classe, gli tocc\u00f2 in sorte, secondo l'usanza del servizio sacerdotale, di entrare nel tempio del Signore per fare l'offerta dell'incenso.\nFuori, tutta l'assemblea del popolo stava pregando nell'ora dell'incenso. Apparve a lui un angelo del Signore, ritto alla destra dell'altare dell'incenso. Quando lo vide, Zaccar\u00eca si turb\u00f2 e fu preso da timore. Ma l'angelo gli disse: \u00abNon temere, Zaccar\u00eca, la tua preghiera \u00e8 stata esaudita e tua moglie Elisabetta ti dar\u00e0 un figlio, e tu lo chiamerai Giovanni. Avrai gioia ed esultanza, e molti si rallegreranno della sua nascita, perch\u00e9 egli sar\u00e0 grande davanti al Signore; non berr\u00e0 vino n\u00e9 bevande inebrianti, sar\u00e0 colmato di Spirito Santo fin dal seno di sua madre e ricondurr\u00e0 molti figli d'Israele al Signore loro Dio. Egli camminer\u00e0 innanzi a lui con lo spirito e la potenza di El\u00eca, per ricondurre i cuori dei padri verso i figli e i ribelli alla saggezza dei giusti e preparare al Signore un popolo ben disposto\u00bb.  Zaccar\u00eca disse all'angelo: \u00abCome potr\u00f2 mai conoscere questo? Io sono vecchio e mia moglie \u00e8 avanti negli anni\u00bb. L'angelo gli rispose: \u00abIo sono Gabriele, che sto dinanzi a Dio e sono stato mandato a parlarti e a portarti questo lieto annuncio. Ed ecco, tu sarai muto e non potrai parlare fino al giorno in cui queste cose avverranno, perch\u00e9 non hai creduto alle mie parole, che si compiranno a loro tempo\u00bb.\nIntanto il popolo stava in attesa di Zaccar\u00eca, e si meravigliava per il suo indugiare nel tempio. Quando poi usc\u00ec e non poteva parlare loro, capirono che nel tempio aveva avuto una visione. Faceva loro dei cenni e restava muto.\nCompiuti i giorni del suo servizio, torn\u00f2 a casa. Dopo quei giorni Elisabetta, sua moglie, concep\u00ec e si tenne nascosta per cinque mesi e diceva: \u00abEcco che cosa ha fatto per me il Signore, nei giorni in cui si \u00e8 degnato di togliere la mia vergogna fra gli uomini\u00bb.", "medita": "\u00abCome potr\u00f2 mai conoscere questo? Io sono vecchio e mia moglie \u00e8 avanti negli anni\u00bb. Zaccaria di fronte all'annuncio dell'angelo risponde con una perplessit\u00e0 che condivideremmo tutti. Seppure, infatti, abbia al suo cospetto un inviato del Signore, egli muove da una considerazione genuinamente umana. \u201cSono vecchio, anche mia moglie lo \u00e8, come \u00e8 possibile che questo accada?\u201d. Chi di noi non avrebbe pensato alla impossibilit\u00e0 della situazione, preso alla sprovvista e spaventato? Dopotutto la realt\u00e0 \u00e8 il nostro riferimento pi\u00f9 immediato ed essere concreti \u00e8 quel che ci viene insegnato come sinonimo di sensatezza. Quante volte al giorno ci capita di dire \u201cCome posso riuscirci? \u00c8 impossibile\u201d. \u00c8 qui la differenza tra il ragionamento dell'uomo e la creativit\u00e0 di Dio. Il Signore \u00e8 in grado di sovvertire le logiche umane che guidano la nostra vita e di stravolgerle alla luce della grazia. Il silenzio che avvolge Zaccaria \u00e8 quello dell'incredulit\u00e0 che si converte, \u00e8 il tempo che viene lasciato al cuore per credere ci\u00f2 che umanamente \u00e8 impensabile. Al cambiare del suo sguardo, infatti, il \u201cnodo si scioglie\u201d e Zaccaria torna a parlare per lodare il Signore. \u00c8 la paura a zittirci, lo sguardo incredulo a toglierci speranza; di fronte al Signore invece fidarsi \u00e8 la chiave, consegnarsi a Lui l'esperienza di una vita completamente rinnovata.", "riflettere": "Facciamo esperienza di incredulit\u00e0? Quanto ci fidiamo del Signore e quanto invece ripetiamo stancamente alcuni gesti? Guardiamo al nostro cuore e cerchiamo di convertirci ad uno sguardo nuovo.", "preghfin": "Signore, se la porta del mio cuore\ndovesse restare chiusa un giorno,\nabbattila ed entra,\nnon andare via.\nSe le corde del mio cuore\nnon dovessero cantare\nil tuo nome un giorno,\nti prego aspetta,\nnon andare via.\n<i>(Rabindranath Tagore)</i>"}