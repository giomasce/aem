{"day": 7, "month": 12, "year": 2020, "weekday": 1, "date_str": "luned\u00ec 7 dicembre 2020", "quotes": "Is 35,1-10; Sal 84", "quote_vangelo": "secondo Luca (5,17-26)", "curatore": "Beatrice Granaroli", "prevangelo": "", "indications": "Sant'Ambrogio", "preghiniz": "Mostraci, Signore, la tua misericordia\ne donaci la tua salvezza.\nAscolter\u00f2 che cosa dice Dio, il Signore:\negli annunzia la pace\nper il suo popolo, per i suoi fedeli,\nper chi ritorna a lui con tutto il cuore.\nLa sua salvezza \u00e8 vicina a chi lo teme\ne la sua gloria abiter\u00e0 la nostra terra.\nMisericordia e verit\u00e0 s'incontreranno,\ngiustizia e pace si baceranno.\nLa verit\u00e0 germoglier\u00e0 dalla terra\ne la giustizia si affaccer\u00e0 dal cielo.\n<i>(Salmo 84)</i>", "vangelo": "Un giorno Ges\u00f9 stava insegnando. Sedevano l\u00e0 anche dei farisei e maestri della Legge, venuti da ogni villaggio della Galilea e della Giudea, e da Gerusalemme. E la potenza del Signore gli faceva operare guarigioni.\nEd ecco, alcuni uomini, portando su un letto un uomo che era paralizzato, cercavano di farlo entrare e di metterlo davanti a lui. Non trovando da quale parte farlo entrare a causa della folla, salirono sul tetto e, attraverso le tegole, lo calarono con il lettuccio davanti a Ges\u00f9 nel mezzo della stanza.\nVedendo la loro fede, disse: \u00abUomo, ti sono perdonati i tuoi peccati\u00bb. Gli scribi e i farisei cominciarono a discutere, dicendo: \u00abChi \u00e8 costui che dice bestemmie? Chi pu\u00f2 perdonare i peccati, se non Dio soltanto?\u00bb.\nMa Ges\u00f9, conosciuti i loro ragionamenti, rispose: \u00abPerch\u00e9 pensate cos\u00ec nel vostro cuore? Che cosa \u00e8 pi\u00f9 facile: dire \u201cTi sono perdonati i tuoi peccati\u201d, oppure dire \u201c\u00c0lzati e cammina\u201d? Ora, perch\u00e9 sappiate che il Figlio dell'uomo ha il potere sulla terra di perdonare i peccati, dico a te \u2013 disse al paralitico \u2013: \u00e0lzati, prendi il tuo lettuccio e torna a casa tua\u00bb. Subito egli si alz\u00f2 davanti a loro, prese il lettuccio su cui era disteso e and\u00f2 a casa sua, glorificando Dio.\nTutti furono colti da stupore e davano gloria a Dio; pieni di timore dicevano: \u00abOggi abbiamo visto cose prodigiose\u00bb.", "medita": "In questo passo Ges\u00f9 sembra chiedere ai farisei: \u201cPerch\u00e9 mi mettete alla prova?\u201d. Fin qui abbiamo trovato un Cristo che compie quasi con sommessa discrezione le sue opere prodigiose, come volendo evitare le conseguenze dell'evidenza delle sue opere. Eppure, di fronte al giudizio dei farisei, si trova a dover compiere pubblicamente ci\u00f2 che fino ad allora aveva evitato di mostrare. I farisei hanno esplicito bisogno delle opere miracolose di Cristo per poter credere alla verit\u00e0 delle sue parole. Evidenza che, come sappiamo, non baster\u00e0 a salvarlo dalla loro condanna senza appelli. La delusione di Ges\u00f9 sembra essere allora nel dover mostrare con tale forza ci\u00f2 che gli altri potrebbero gi\u00e0 credere ascoltando le sue predicazioni o, ancora, semplicemente guardando alla sua vita ordinaria. Non ci sembra forse di vedere un uomo che voglia essere preso in considerazione per quel che propone e non per l'eccezionalit\u00e0 dei suoi gesti? In altra occasione dir\u00e0 \u00abBeati quelli che non hanno visto e hanno creduto\u00bb. Allo stesso modo, sembra dirci ancora oggi: \u201cBeati voi che avete fede per l'esempio che vi ho dato e non per i prodigi che vi ho mostrato. Beati per la fiducia che riponete nell'esistenza del bene e perch\u00e9 cooperate per esso, non per la ricerca di risposte evidenti che per voi sostenete\u201d.", "riflettere": "Quanto spesso cerchiamo riscontri certi che ci diano garanzia di essere nel giusto? Raramente tuttavia un fatto sensazionale \u00e8 la reale risposta per quel che cercavamo; molto spesso \u00e8 aver fiducia la chiave delle nostre azioni pi\u00f9 significative. Agire nella speranza \u00e8 sposare uno stile di vita ricco e fecondo, arrendersi ad un'evidenza certa invece non comporta nessuno sforzo, nessuna evoluzione interiore.", "preghfin": "Padre onnipotente,\npreghiamo la tua misericordia:\ndonaci non solo di ascoltare la tua parola,\nma anche di metterla in pratica.\nDistruggi in noi ci\u00f2 che deve essere distrutto\ne vivifica ci\u00f2 che deve essere vivificato.\nConcedici, Padre santo,\ndi credere con il cuore,\ndi professare con la parola,\ndi confermare con le opere\nla tua alleanza con noi.\n<i>(Origene)</i>"}