{"day": 20, "month": 12, "year": 2020, "weekday": 7, "date_str": "domenica 20 dicembre 2020", "quotes": "2Sam 7,1-5.8b-12.14a.16; Sal 88; Rm 16,25-27", "quote_vangelo": "secondo Luca (1,26-38)", "curatore": "Beatrice Granaroli", "prevangelo": "", "indications": "Salterio: quarta setimana", "preghiniz": "Canter\u00f2 senza fine le grazie del Signore,\ncon la mia bocca annunzier\u00f2 la tua fedelt\u00e0 nei secoli,\nperch\u00e9 hai detto: \u00abLa mia grazia rimane per sempre\u00bb;\nla tua fedelt\u00e0 \u00e8 fondata nei cieli.\n\u00abHo stretto un'alleanza con il mio eletto,\nho giurato a Davide mio servo:\nstabilir\u00f2 per sempre la tua discendenza,\nti dar\u00f2 un trono che duri nei secoli\u00bb.\nI cieli cantano le tue meraviglie, Signore,\nla tua fedelt\u00e0 nell'assemblea dei santi.\n<i>(Salmo 88)</i>", "vangelo": "In quel tempo, l'angelo Gabriele fu mandato da Dio in una citt\u00e0 della Galilea, chiamata N\u00e0zaret, a una vergine, promessa sposa di un uomo della casa di Davide, di nome Giuseppe. La vergine si chiamava Maria. Entrando da lei, disse: \u00abRall\u00e8grati, piena di grazia: il Signore \u00e8 con te\u00bb.\nA queste parole ella fu molto turbata e si domandava che senso avesse un saluto come questo. L'angelo le disse: \u00abNon temere, Maria, perch\u00e9 hai trovato grazia presso Dio. Ed ecco, concepirai un figlio, lo darai alla luce e lo chiamerai Ges\u00f9. Sar\u00e0 grande e verr\u00e0 chiamato Figlio dell'Altissimo; il Signore Dio gli dar\u00e0 il trono di Davide suo padre e regner\u00e0 per sempre sulla casa di Giacobbe e il suo regno non avr\u00e0 fine\u00bb.\nAllora Maria disse all'angelo: \u00abCome avverr\u00e0 questo, poich\u00e9 non conosco uomo?\u00bb. Le rispose l'angelo: \u00abLo Spirito Santo scender\u00e0 su di te e la potenza dell'Altissimo ti coprir\u00e0 con la sua ombra. Perci\u00f2 colui che nascer\u00e0 sar\u00e0 santo e sar\u00e0 chiamato Figlio di Dio. Ed ecco, Elisabetta, tua parente, nella sua vecchiaia ha concepito anch'essa un figlio e questo \u00e8 il sesto mese per lei, che era detta sterile: nulla \u00e8 impossibile a Dio\u00bb.\nAllora Maria disse: \u00abEcco la serva del Signore: avvenga per me secondo la tua parola\u00bb. E l'angelo si allontan\u00f2 da lei.", "medita": "Maria rimane sola dopo l'annuncio. La Madre del Signore non vedr\u00e0 pi\u00f9, da quel momento in poi, un solo inviato di Dio; non avr\u00e0 mai pi\u00f9 nessun colloquio del genere. Dar\u00e0 alla luce quel bambino, assister\u00e0 a segni prodigiosi, lo vedr\u00e0 crescere in grazia e sapienza, lo guarder\u00e0 discorrere con i sacerdoti del tempio, gli sar\u00e0 vicino fino alla croce; ma in nessun modo avr\u00e0 pi\u00f9 spiegazioni. Nessuna indicazione per essere la madre del figlio di Dio. Dovr\u00e0 continuare per tutta la vita ad avere quella fede incrollabile avuta al pronunciarsi del suo s\u00ec. Una creatura dotata delle sue sole forze. Maria, come disse Papa Giovanni Paolo II, \u201cha camminato nell'oscurit\u00e0 della fede\u201d. Prima di essere sede della Sapienza, porta del Cielo, aiuto dei Cristiani (\u2026) \u00e8 stata una persona come tutti noi, a cui \u00e8 stato chiesto l'impegno di una fede senza esitazioni. Maria interpella la vita di ciascuno di noi con il mistero che \u00e8 stata in grado di accogliere e con la sua infinita fiducia di creatura.", "riflettere": "Quanto \u00e8 piccola la nostra fede, che trema e vacilla ad ogni evento della nostra vita? Quanto \u00e8 povero il nostro affidarsi? Pregando contempliamo la storia di Maria, immedesimiamoci nella sua vicenda. Lasciamo che sorga in noi un senso di profonda ammirazione.", "preghfin": "Vergine dell'Annunciazione,\nrendici, ti preghiamo, beati nella speranza,\ninsegnaci la vigilanza del cuore,\ndonaci l'amore premuroso della sposa,\nla perseveranza dell'attesa,\nla fortezza della croce.\nDilata il nostro spirito\nperch\u00e9 nella trepidazione\ndell'incontro definitivo\ntroviamo il coraggio di rinunciare\nai nostri piccoli orizzonti\nper anticipare, in noi e negli altri,\nla tenera e intima familiarit\u00e0 di Dio.\n<i>(Carlo Maria Martini)</i>"}