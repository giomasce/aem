{"day": 13, "month": 12, "year": 2020, "weekday": 7, "date_str": "domenica 13 dicembre 2020", "quotes": "Is 61,1-2.10-11; Lc 1,46-50.53-54; 1Ts 5,16-24", "quote_vangelo": "secondo Giovanni (1,6-8.19-28)", "curatore": "Beatrice Granaroli", "prevangelo": "", "indications": "Salterio: terza settimana\nSanta Lucia", "preghiniz": "Siate sempre gioiosi;\nnon cessate mai di pregare;\nin ogni cosa rendete grazie,\nperch\u00e9 questa \u00e8 la volont\u00e0 di Dio\nin Cristo Ges\u00f9 verso di voi.\nNon spegnete lo Spirito.\nNon disprezzate le profezie;\nma esaminate ogni cosa e ritenete il bene;\nastenetevi da ogni specie di male.\n<i>(Prima lettera ai Tessalonicesi 5, 16--24)</i>", "vangelo": "Venne un uomo mandato da Dio: il suo nome era Giovanni. Egli venne come testimone per dare testimonianza alla luce, perch\u00e9 tutti credessero per mezzo di lui. Non era lui la luce, ma doveva dare testimonianza alla luce.\nQuesta \u00e8 la testimonianza di Giovanni, quando i Giudei gli inviarono da Gerusalemme sacerdoti e lev\u00ecti a interrogarlo: \u00abTu, chi sei?\u00bb. Egli confess\u00f2 e non neg\u00f2. Confess\u00f2: \u00abIo non sono il Cristo\u00bb. Allora gli chiesero: \u00abChi sei, dunque? Sei tu Elia?\u00bb. \u00abNon lo sono\u00bb, disse. \u00abSei tu il profeta?\u00bb. \u00abNo\u00bb, rispose. Gli dissero allora: \u00abChi sei? Perch\u00e9 possiamo dare una risposta a coloro che ci hanno mandato. Che cosa dici di te stesso?\u00bb. Rispose: \u00abIo sono voce di uno che grida nel deserto: Rendete diritta la via del Signore, come disse il profeta Isa\u00eca\u00bb.\nQuelli che erano stati inviati venivano dai farisei. Essi lo interrogarono e gli dissero: \u00abPerch\u00e9 dunque tu battezzi, se non sei il Cristo, n\u00e9 Elia, n\u00e9 il profeta?\u00bb. Giovanni rispose loro: \u00abIo battezzo nell'acqua. In mezzo a voi sta uno che voi non conoscete, colui che viene dopo di me: a lui io non sono degno di slegare il laccio del sandalo\u00bb.\nQuesto avvenne in Bet\u00e0nia, al di l\u00e0 del Giordano, dove Giovanni stava battezzando.", "medita": "\u00abChe cosa dici di te stesso?\u00bb \u201cIo sono solo un uomo, sono semplicemente Giovanni. Voce di uno che grida nel deserto\u201d. Sono gli altri ad attribuire al Battista il titolo di profeta, di Elia, di molto altro. A lui interessa invece poter fare ci\u00f2 per cui \u00e8 stato chiamato da Dio, senza titoli o riconoscimenti, a nome suo, nella sua piccolezza. Addirittura, egli \u00e8 in definitiva solo la sua voce, voce che per di pi\u00f9 grida nel luogo di solitudine per eccellenza. Quasi fosse voce persa nel vento. Quel che sembra dire dunque \u00e8 che la sua identit\u00e0 si risolve nella sua missione; non importa quale ruolo gli attribuiscano gli altri, la sola cosa che conta \u00e8 che sia chiaro che non \u00e8 lui il Cristo, ma che anzi sia venuto proprio a testimoniare il suo arrivo a chiunque voglia ascoltarlo. Fra loro c'\u00e8, infatti, uno a cui lui non \u00e8 degno neppure d'allacciare il laccio del sandalo e i capi dei sacerdoti e i farisei dovranno fare i conti con questo, che lo vogliano o meno. Ancora una volta in quale aspetto mostra la propria grandezza questo profeta? Nel rendere dritta la strada del Signore, come profetizza lui stesso e prima di lui Isaia, senza pretese e con la semplicit\u00e0 del suo essere umano.", "riflettere": "Prendiamo del tempo per riflettere su quel che possiamo compiere noi, a nome nostro e senza nessun titolo, perch\u00e9 la via del Signore si apra nelle vite di ciascuno.", "preghfin": "Signore Ges\u00f9,\nche hai chiamato chi hai voluto,\nchiama molti di noi\na lavorare per Te,\na lavorare con Te.\nTu, che hai illuminato con la tua parola\nquelli che hai chiamati\ne li hai sostenuti nelle difficolt\u00e0,\nilluminaci con il dono della fede in te.\nE se chiami qualcuno di noi,\nper consacrarlo tutto a Te,\nil tuo amore riscaldi questa vocazione\nfin dal suo nascere\ne la faccia crescere e perseverare\nsino alla fine.\nAmen.\n<i>(Papa Giovanni Paolo II)</i>"}