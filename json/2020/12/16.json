{"day": 16, "month": 12, "year": 2020, "weekday": 3, "date_str": "mercoled\u00ec 16 dicembre 2020", "quotes": "Is 45,6b-8.18.21b-26; Sal 84", "quote_vangelo": "secondo Luca (7,19-23)", "curatore": "Beatrice Granaroli", "prevangelo": "", "indications": "", "preghiniz": "Mostraci, Signore, la tua misericordia\ne donaci la tua salvezza.\nAscolter\u00f2 che cosa dice Dio, il Signore:\negli annunzia la pace\nper il suo popolo, per i suoi fedeli,\nper chi ritorna a lui con tutto il cuore.\nLa sua salvezza \u00e8 vicina a chi lo teme\ne la sua gloria abiter\u00e0 la nostra terra.\nMisericordia e verit\u00e0 s'incontreranno,\ngiustizia e pace si baceranno.\nLa verit\u00e0 germoglier\u00e0 dalla terra\ne la giustizia si affaccer\u00e0 dal cielo.\n<i>(Salmo 84)</i>", "vangelo": "In quel tempo, Giovanni chiamati due dei suoi discepoli li mand\u00f2 a dire al Signore: \u00abSei tu colui che deve venire o dobbiamo aspettare un altro?\u00bb.\nVenuti da lui, quegli uomini dissero: \u00abGiovanni il Battista ci ha mandati da te per domandarti: \u201cSei tu colui che deve venire o dobbiamo aspettare un altro?\u201d\u00bb. In quello stesso momento Ges\u00f9 guar\u00ec molti da malattie, da infermit\u00e0, da spiriti cattivi e don\u00f2 la vista a molti ciechi. Poi diede loro questa risposta: \u00abAndate e riferite a Giovanni ci\u00f2 che avete visto e udito: i ciechi riacquistano la vista, gli zoppi camminano, i lebbrosi sono purificati, i sordi odono, i morti risuscitano, ai poveri \u00e8 annunciata la buona notizia. E beato \u00e8 colui che non trova in me motivo di scandalo!\u00bb.", "medita": "Leggere questo passo ci permette di apprezzare l'umanit\u00e0 del Vangelo. Anche tra profeti e Messia c'\u00e8 bisogno di conferme. Perfino gli spiriti pi\u00f9 illuminati dal Signore hanno bisogno di essere rassicurati nelle loro intuizioni e si trovano a vacillare, loro come noi, in frangenti di dubbio. La domanda del Battista ci colpisce, allora, proprio per schiettezza e semplicit\u00e0. \u201cSei tu che attendiamo?\u201d: Giovanni, che era un uomo schivo e rude, molto spesso severo, viveva con fermezza l'attesa di un messia altrettanto perentorio nella sua rivelazione. Quel che egli preannunciava sembrava essere pi\u00f9 simile ad un vendicatore di popoli piuttosto che ad un mite pastore di anime. La dissonanza tra l'aspettativa e la realt\u00e0 lo confonde, fino a spingerlo a domandare esplicitamente. La bellezza della Rivelazione si manifesta in questo caso in differenti aspetti: la Parola di Dio agisce in maniera tanto inaspettata da riuscire a stupire perfino chi \u00e8 chiamato a testimoniarla. D'altra parte, quando crediamo di avere chiaro cosa voglia il Signore per la nostra vita, ecco che ci smentisce per mostrarci una via ulteriore e pi\u00f9 significativa rispetto a quella avevamo considerato. Giovanni in questo caso siamo tutti noi, che non abbiamo paura di interpellare il Signore per renderci migliori interpreti della sua volont\u00e0 e del suo disegno.", "riflettere": "Fermiamoci a guardare la vita come fossimo semplici spettatori. Facciamo l'esercizio di uscire dalle nostre necessit\u00e0 e dalle nostre urgenze. Cerchiamo di guardarci con uno sguardo esterno e pi\u00f9 significativo. Preghiamo domandando se \u00e8 questo che il Signore ha preparato per noi o se ci chiama a vite vissute pi\u00f9 intensamente nella fede.", "preghfin": "Signore sto vivendo nel modo giusto,\nsto seguendo la tua Parola?\nIlluminami con il tuo esempio,\nconverti il mio sguardo e il mio cuore.\nAiutami ad essere forte,\na cambiare la rotta quando necessario,\nad essere saldi in Te lungo il cammino."}