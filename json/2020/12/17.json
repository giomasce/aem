{"day": 17, "month": 12, "year": 2020, "weekday": 4, "date_str": "gioved\u00ec 17 dicembre 2020", "quotes": "Gn 49,2.8-10; Sal 71", "quote_vangelo": "secondo Matteo (1,1-17)", "curatore": "Beatrice Granaroli", "prevangelo": "", "indications": "", "preghiniz": "Dio, d\u00e0 al re il tuo giudizio,\nal figlio del re la tua giustizia;\nregga con giustizia il tuo popolo\ne i tuoi poveri con rettitudine.\nLe montagne portino pace al popolo\ne le colline giustizia.\nAi miseri del suo popolo render\u00e0 giustizia,\nsalver\u00e0 i figli dei poveri\ne abbatter\u00e0 l'oppressore.\n<i>(Salmo 71)</i>", "vangelo": "Genealogia di Ges\u00f9 Cristo figlio di Davide, figlio di Abramo. Abramo gener\u00f2 Isacco, Isacco gener\u00f2 Giacobbe, Giacobbe gener\u00f2 Giuda e i suoi fratelli, Giuda gener\u00f2 Fares e Zara da Tamar, Fares gener\u00f2 Esrom, Esrom gener\u00f2 Aram, Aram gener\u00f2 Aminad\u00e0b, Aminad\u00e0b gener\u00f2 Naass\u00f2n, Naass\u00f2n gener\u00f2 Salmon, Salmon gener\u00f2 Booz da Racab, Booz gener\u00f2 Obed da Rut, Obed gener\u00f2 Iesse, Iesse gener\u00f2 il re Davide.  Davide gener\u00f2 Salomone da quella che era stata la moglie di Ur\u00eca, Salomone gener\u00f2 Roboamo, Roboamo gener\u00f2 Ab\u00eca, Ab\u00eca gener\u00f2 Asaf, Asaf gener\u00f2 Gi\u00f2safat, Gi\u00f2safat gener\u00f2 Ioram, Ioram gener\u00f2 Oz\u00eca, Oz\u00eca gener\u00f2 Ioat\u00e0m, Ioat\u00e0m gener\u00f2 \u00c0caz, \u00c0caz gener\u00f2 Ezech\u00eca, Ezech\u00eca gener\u00f2 Manasse, Manasse gener\u00f2 Amos, Amos gener\u00f2 Gios\u00eca, Gios\u00eca gener\u00f2 Iecon\u00eca e i suoi fratelli, al tempo della deportazione in Babilonia.  Dopo la deportazione in Babilonia, Iecon\u00eca gener\u00f2 Salati\u00e8l, Salati\u00e8l gener\u00f2 Zorobabele, Zorobabele gener\u00f2 Abi\u00f9d, Abi\u00f9d gener\u00f2 Eliach\u00ecm, Eliach\u00ecm gener\u00f2 Azor, Azor gener\u00f2 Sadoc, Sadoc gener\u00f2 Achim, Achim gener\u00f2 Eli\u00f9d, Eli\u00f9d gener\u00f2 Ele\u00e0zar, Ele\u00e0zar gener\u00f2 Mattan, Mattan gener\u00f2 Giacobbe, Giacobbe gener\u00f2 Giuseppe, lo sposo di Maria, dalla quale \u00e8 nato Ges\u00f9, chiamato Cristo.\nIn tal modo, tutte le generazioni da Abramo a Davide sono quattordici, da Davide fino alla deportazione in Babilonia quattordici, dalla deportazione in Babilonia a Cristo quattordici.", "medita": "Il Figlio di Dio \u00e8 un uomo e come tale ha la sua storia. L'incarnazione passa attraverso una genealogia importante, ma d'altra parte nelle storie di uomini e donne comuni, persone come noi alle prese con la vita e con il peccato. Cristo non nasce semplicemente da una vergine senza colpa e non cresce soltanto nella famiglia di un uomo giusto; egli accoglie in s\u00e9 le vicende di alcuni predecessori che prima di lui si sono confrontati con l'esistenza, con le fatiche e le sfide che essa comporta. Se da un lato infatti \u00e8 la discendenza di Abramo a definire la sua stirpe, dall'altra non mancano in essa prostitute, peccatori, personaggi che hanno sbagliato e si sono poi redenti. Se vi \u00e8 un aspetto che questo passo introduce \u00e8 che Dio non sceglie di incarnarsi in uno spirito eletto lontano dalla vita vera, ma nelle vicende di chi vive la condizione umana in tutti i suoi aspetti. Certo, Cristo sar\u00e0 simile a noi in tutto fuorch\u00e9 nel peccato, ma quel che conta nella nostra riflessione \u00e8 che non nasce in un contesto d'assenza di errore. Anzi, \u00e8 proprio assumendo su di s\u00e9 gli sbagli dell'umanit\u00e0 intera che testimonia la misericordia del Padre. \u00c8 dunque un manifesto della grandezza di Dio vedere quale piccolezza Egli sceglie di benedire. In questa grande narrazione di eventi ci siamo dunque anche noi, perch\u00e9 noi siamo gli interlocutori di questo storia di salvezza.", "riflettere": "Mi sento salvato dal Signore? In che modo sento che Egli libera dal peccato? L'incarnazione che trova testimonianza nel Natale mi tocca, oppure rimane un rituale stanco e vuoto?", "preghfin": "Padre mio,\nmi abbandono a te,\nfa' di me quello che vuoi.\n[\u2026] Rimetto la mia anima nelle tue mani,\ncon tutto l'amore che ho nel cuore,\nperch\u00e9 ti amo,\ne perch\u00e9 ho bisogno di amore,\ndi far dono di me\ndi rimettermi nelle tue mani senza misura,\ncon infinita fiducia,\nperch\u00e9 Tu sei mio Padre."}