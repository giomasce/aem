{"day": 25, "month": 12, "year": 2020, "weekday": 5, "date_str": "venerd\u00ec 25 dicembre 2020", "quotes": "Is 9,1-6; Sal 95; Tt 2,11-14", "quote_vangelo": "secondo Luca (2,1-14)", "curatore": "Beatrice Granaroli", "prevangelo": "", "indications": "Natale del Signore\nTempo di Natale", "preghiniz": "Dite tra i popoli: \u00abIl Signore regna!\u00bb.\nSorregge il mondo, perch\u00e9 non vacilli;\ngiudica le nazioni con rettitudine.\nGioiscano i cieli, esulti la terra,\nfrema il mare e quanto racchiude;\nesultino i campi e quanto contengono,\nsi rallegrino gli alberi della foresta\ndavanti al Signore che viene,\nperch\u00e9 viene a giudicare la terra.\nGiudicher\u00e0 il mondo con giustizia\ne con verit\u00e0 tutte le genti.\n<i>(Salmo 95)</i>", "vangelo": "In quei giorni un decreto di Cesare Augusto ordin\u00f2 che si facesse il censimento di tutta la terra. Questo primo censimento fu fatto quando Quirinio era governatore della Siria. Tutti andavano a farsi censire, ciascuno nella propria citt\u00e0.\nAnche Giuseppe, dalla Galilea, dalla citt\u00e0 di N\u00e0zaret, sal\u00ec in Giudea alla citt\u00e0 di Davide chiamata Betlemme: egli apparteneva infatti alla casa e alla famiglia di Davide. Doveva farsi censire insieme a Maria, sua sposa, che era incinta.\nMentre si trovavano in quel luogo, si compirono per lei i giorni del parto. Diede alla luce il suo figlio primogenito, lo avvolse in fasce e lo pose in una mangiatoia, perch\u00e9 per loro non c'era posto nell'alloggio.\nC'erano in quella regione alcuni pastori che, pernottando all'aperto, vegliavano tutta la notte facendo la guardia al loro gregge. Un angelo del Signore si present\u00f2 a loro e la gloria del Signore li avvolse di luce. Essi furono presi da grande timore, ma l'angelo disse loro: \u00abNon temete: ecco, vi annuncio una grande gioia, che sar\u00e0 di tutto il popolo: oggi, nella citt\u00e0 di Davide, \u00e8 nato per voi un Salvatore, che \u00e8 Cristo Signore. Questo per voi il segno: troverete un bambino avvolto in fasce, adagiato in una mangiatoia\u00bb.\nE subito apparve con l'angelo una moltitudine dell'esercito celeste, che lodava Dio e diceva: \u00abGloria a Dio nel pi\u00f9 alto dei cieli e sulla terra pace agli uomini, che egli ama\u00bb.", "medita": "Dio prorompe nella storia e nelle nostre vite. Viene a portarci un messaggio di pace e salvezza. Di fronte a questo brano rimaniamo in silenzioso ascolto della Parola di Dio. Cerchiamo di rileggere la nostra vita alla luce della fede. Proviamo a scorgere la presenza del Signore e capire come ha cambiato o riorientato le nostre esistenze. Lodiamo Dio per l'Amore senza eguali con cui ci ha amato e continua ad amarci.", "riflettere": "Nella gioia profonda del Natale, contempliamo il mistero dell'incarnazione.", "preghfin": "Sono nato nudo, dice Dio,\nperch\u00e9 tu sappia spogliarti di te stesso.\nSono nato povero,\nperch\u00e9 tu possa soccorrere chi \u00e8 povero.\nSono nato debole, dice Dio,\nperch\u00e9 tu non abbia mai paura di me.\nSono nato per amore\nperch\u00e9 tu non dubiti mai del mio amore.\nSono una persona, dice Dio,\nperch\u00e9 tu non abbia mai a vergognarti di essere te stesso.\nSono nato perseguitato\nperch\u00e9 tu sappia accettare le difficolt\u00e0.\nSono nato nella semplicit\u00e0\nperch\u00e9 tu smetta di essere complicato.\nSono nato nella tua vita, dice Dio,\nper portare tutti alla casa del Padre.\n<i>(Lambert Noben)</i>"}