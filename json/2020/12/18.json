{"day": 18, "month": 12, "year": 2020, "weekday": 5, "date_str": "venerd\u00ec 18 dicembre 2020", "quotes": "Ger 23,5-8; Sal 71", "quote_vangelo": "secondo Matteo (1,18-24)", "curatore": "Beatrice Granaroli", "prevangelo": "", "indications": "", "preghiniz": "Dio, da' al re il tuo giudizio,\nal figlio del re la tua giustizia;\nregga con giustizia il tuo popolo\ne i tuoi poveri con rettitudine.\nLe montagne portino pace al popolo\ne le colline giustizia.\nAi miseri del suo popolo render\u00e0 giustizia,\nsalver\u00e0 i figli dei poveri\ne abbatter\u00e0 l'oppressore.\nIl suo regno durer\u00e0 quanto il sole,\nquanto la luna, per tutti i secoli.\n<i>(Salmo 71)</i>", "vangelo": "Cos\u00ec fu generato Ges\u00f9 Cristo: sua madre Maria, essendo promessa sposa di Giuseppe, prima che andassero a vivere insieme si trov\u00f2 incinta per opera dello Spirito Santo. Giuseppe suo sposo, poich\u00e9 era uomo giusto e non voleva accusarla pubblicamente, pens\u00f2 di ripudiarla in segreto.\nMentre per\u00f2 stava considerando queste cose, ecco, gli apparve in sogno un angelo del Signore e gli disse: \u00abGiuseppe, figlio di Davide, non temere di prendere con te Maria, tua sposa. Infatti il bambino che \u00e8 generato in lei viene dallo Spirito Santo; ella dar\u00e0 alla luce un figlio e tu lo chiamerai Ges\u00f9: egli infatti salver\u00e0 il suo popolo dai suoi peccati\u00bb.\nTutto questo \u00e8 avvenuto perch\u00e9 si compisse ci\u00f2 che era stato detto dal Signore per mezzo del profeta: \u00abEcco, la vergine concepir\u00e0 e dar\u00e0 alla luce un figlio: a lui sar\u00e0 dato il nome di Emmanuele\u00bb, che significa \u00abDio con noi\u00bb.  Quando si dest\u00f2 dal sonno, Giuseppe fece come gli aveva ordinato l'angelo del Signore e prese con s\u00e9 la sua sposa.", "medita": "Giuseppe \u00e8 un uomo giusto. Ha piet\u00e0 di quella creatura che le \u00e8 stata promessa, credendola innocente nonostante tutto o d'altra parte scusandola perfino in quell'errore tanto grave. Gi\u00e0 in questo possiamo vedere il segno di Dio, nell'esistenza di donne e uomini che non si piegano alle assurde logiche del mondo e che sono in grado di ragionare nei termini del perdono e dell'amore. D'altra parte, il Vangelo ci mostra come il Signore non ci abbandoni alle nostre incertezze o paure, ma come Egli ci venga incontro laddove abbiamo bisogno d'essere consolati o di guardare alle cose con maggior chiarezza. Il sogno di Giuseppe assomiglia alla una carezza paterna per un figlio. In molti passi della Bibbia troviamo scritto \u201cNon temere, io sar\u00f2 con te\u201d; in questo caso nelle parole rivolte a Giuseppe torna in sogno l'esortazione biblica. \u00c8 molto difficile, nella vita di ogni giorno, saper ascoltare la voce rassicurante che ci dice di non essere soli. Molte situazioni incoraggianti si offrono al nostro sguardo pur nella sofferenza pi\u00f9 forte. Ogni esperienza del male, sembra avere in s\u00e9 una traccia di bene. Questo, tuttavia, riusciamo a vederlo se come Giuseppe ci disponiamo ad essere miti, se ci rendiamo docili nelle mani del Signore, se ci lasciamo consolare. Nessuna disperazione \u00e8 pi\u00f9 grande di quella alla quale ci condanniamo da soli.", "riflettere": "Quando \u00e8 stata l'ultima volta che, afflitti, abbiamo sentito la presenza del Signore nella nostra vita? Proviamo a sentire su di noi quello sguardo d'Amore sempre, ogni giorno, anche al di fuori delle difficolt\u00e0. Ci sentiremo amati nella partecipazione attenta del Signore, protagonisti di quel \u201cIo sar\u00f2 con Te\u201d.", "preghfin": "Signore, Tu sei la mia luce: senza di te cammino nelle tenebre\nsenza di Te non posso neppure fare un passo,\nsenza di te non so dove vado,\nsono un cieco che guida un altro cieco.\nSe Tu mi apri gli occhi, Signore, io vedr\u00f2 la tua luce,\ni miei piedi cammineranno nella via della vita.\nSignore, se Tu illuminerai, io potr\u00f2 illuminare.\nTu fai di noi la luce del mondo.\n<i>(Carlo Maria Martini)</i>"}