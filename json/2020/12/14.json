{"day": 14, "month": 12, "year": 2020, "weekday": 1, "date_str": "luned\u00ec 14 dicembre 2020", "quotes": "Nm 24,2-7.15-17b; Sal 24", "quote_vangelo": "secondo Matteo (21,23-27)", "curatore": "Beatrice Granaroli", "prevangelo": "", "indications": "San Giovanni della Croce", "preghiniz": "Fammi conoscere, Signore, le tue vie,\ninsegnami i tuoi sentieri.\nGuidami nella tua verit\u00e0 e istruiscimi,\nperch\u00e9 sei tu il Dio della mia salvezza,\nin te ho sempre sperato.\nRicordati, Signore, del tuo amore,\ndella tua fedelt\u00e0 che \u00e8 da sempre.\nNon ricordare i peccati della mia giovinezza:\nricordati di me nella tua misericordia,\nper la tua bont\u00e0, Signore.\n<i>(Salmo 24)</i>", "vangelo": "In quel tempo, Ges\u00f9 entr\u00f2 nel tempio e, mentre insegnava, gli si avvicinarono i capi dei sacerdoti e gli anziani del popolo e dissero: \u00abCon quale autorit\u00e0 fai queste cose? E chi ti ha dato questa autorit\u00e0?\u00bb.\nGes\u00f9 rispose loro: \u00abAnch'io vi far\u00f2 una sola domanda. Se mi rispondete, anch'io vi dir\u00f2 con quale autorit\u00e0 faccio questo. Il battesimo di Giovanni da dove veniva? Dal cielo o dagli uomini?\u00bb.\nEssi discutevano fra loro dicendo: \u00abSe diciamo: \u201cDal cielo\u201d, ci risponder\u00e0: \u201cPerch\u00e9 allora non gli avete creduto?\u201d. Se diciamo: \u201cDagli uomini\u201d, abbiamo paura della folla, perch\u00e9 tutti considerano Giovanni un profeta\u00bb.  Rispondendo a Ges\u00f9 dissero: \u00abNon lo sappiamo\u00bb. Allora anch'egli disse loro: \u00abNeanch'io vi dico con quale autorit\u00e0 faccio queste cose\u00bb.", "medita": "In altre occasioni Ges\u00f9 afferma: \u00abSiate nel mondo, ma non del mondo\u00bb(Gv 15, 18--21). Sembrerebbe che questo passo sia una dimostrazione di come Egli stesso metta in pratica questo suo suggerimento. Di fronte, infatti, alle domande rivolte dai capi dei sacerdoti e dagli anziani non si sofferma, non scende nel terreno del dibattito, perch\u00e9 sa che non vi \u00e8 sincero interesse per la risposta, ma solamente desiderio di trarlo in errore in una conversazione fittizia. Non aderire alle logiche del mondo, pur abitandolo, vuol dire dunque non ricambiare con lo stesso atteggiamento quel che ci sembra ingiusto, non cedere alle provocazioni del male. Con coloro che si mostrano davvero attenti alle sue parole, invece, fossero anche miserabili e peccatori, Cristo si mostra sempre disponibile al colloquio e al confronto. Quel che sembra volerci dire non \u00e8 allora che sia necessaria una indisponibilit\u00e0 del cuore per chi ci contrasta, quanto piuttosto che non sia necessario scendere a patti con chi opera e ragiona nell'ambiguit\u00e0, nella volont\u00e0 di operare per il male e non per il bene.", "riflettere": "Nella vita ordinaria siamo chiamati ogni giorno a saper discernere tra bene e male e, laddove la divisione non sia cos\u00ec netta, tra ci\u00f2 che sia pi\u00f9 vicino alla giustizia e cosa invece no. Prendere parte alla vita comporta necessariamente il far fronte ad alcune situazioni che la riguardano non sempre nette e chiare. Questo tuttavia non vuol dire mescolarsi col mondo, tanto da confondersi con esso. Il Signore ci invita ad essere lucidi ed attenti laddove l'ambiguit\u00e0 potrebbe allontanarci da una vita vissuta nella fede; ci insegna ad essere attenti interlocutori di quel che accade, senza perdere il giusto orientamento alla sua parola.", "preghfin": "A che punto \u00e8 la notte\nho gridato alle stelle e a una falce di luna?\nSperando nel vento ho implorato:\na che punto \u00e8 la notte?\nMa nulla ha tradito il velluto di quiete.\nInvece che vagare\nper sentieri scoscesi\nuna preghiera \u00e8 salita dal cuore:\nAve Maria,\nil Signore \u00e8 con te.\nCon te \u00e8 venuto il Figlio di Dio\ne ha acceso il mio giorno.\n<i>(San Giovanni della Croce)</i>"}