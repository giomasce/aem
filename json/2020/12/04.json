{"day": 4, "month": 12, "year": 2020, "weekday": 5, "date_str": "venerd\u00ec 4 dicembre 2020", "quotes": "Is 29,17-24; Sal 26", "quote_vangelo": "secondo Matteo (9,27-31)", "curatore": "Beatrice Granaroli", "prevangelo": "", "indications": "", "preghiniz": "O Signore, ascolta la mia voce quando t'invoco;\nabbi piet\u00e0 di me, e rispondimi.\nIl mio cuore mi dice da parte tua: \u00abCercate il mio volto!\u00bb.\nIo cerco il tuo volto, o Signore.\nNon nascondermi il tuo volto,\nnon respingere con ira il tuo servo;\ntu sei stato il mio aiuto; non lasciarmi, non abbandonarmi,\no Dio della mia salvezza!\n<i>(Salmo 27)</i>", "vangelo": "In quel tempo, mentre Ges\u00f9 si allontanava, due ciechi lo seguirono gridando: \u00abFiglio di Davide, abbi piet\u00e0 di noi!\u00bb.\nEntrato in casa, i ciechi gli si avvicinarono e Ges\u00f9 disse loro: \u00abCredete che io possa fare questo?\u00bb. Gli risposero: \u00abS\u00ec, o Signore!\u00bb.\nAllora tocc\u00f2 loro gli occhi e disse: \u00abAvvenga per voi secondo la vostra fede\u00bb. E si aprirono loro gli occhi.\nQuindi Ges\u00f9 li ammon\u00ec dicendo: \u00abBadate che nessuno lo sappia!\u00bb. Ma essi, appena usciti, ne diffusero la notizia in tutta quella regione.", "medita": "\u00abCredete che io possa fare questo?\u00bb: oggi troviamo un Ges\u00f9 incredulo, meravigliato. Lui che \u00e8 il Figlio di Dio sembra stupirsi della fede di chi lo ferma per la strada gridando di avere piet\u00e0. Non possiamo sapere certo quali fossero i suoi pensieri o cosa egli possa aver provato, ma possiamo interpretare le sue parole. \u00abCredete che io possa fare questo? [\u2026] Avvenga per voi secondo la vostra fede\u00bb. Dopo lo stupore dovuto al profondo senso di affidamento di quegli uomini, Ges\u00f9 si rivolge a loro con sincera docilit\u00e0. Si fa tramite della grazia. Di fronte a questo testo viene da pensare che Cristo non si ponga nei confronti delle persone come risolutore delle loro disgrazie, come uomo straordinario arrivato a risolvere ci\u00f2 che \u00e8 malato o sbagliato. O, almeno, non solo. Cristo si fa portavoce di un Bene pi\u00f9 grande, che opera in virt\u00f9 della misericordia e della fede. L'atteggiamento di Cristo \u00e8 quello di un umile servitore, in grado di mettere in comunicazione due voci, quella del figlio che chiede e quella del Padre che salva. Non \u00e8 forse questo il senso stesso della sua morte? Mostrarci che c'\u00e8 un amore in grado di sottrarci dalla morte. Egli pu\u00f2 liberarci dal laccio della morte proprio perch\u00e9 non si pone come individuo in grado di salvarci grazie alle sue sole forze, ma perch\u00e9 tramite Lui agisce la misericordia del Padre. Riconosce per se stesso che senza il Padre non sarebbe nulla. Allo stesso modo, di fronte a quegli uomini che domandano piet\u00e0, \u00e8 plausibile che pensi: \u201cNon sono io a salvarvi, ma questa vostra fede, la fiducia profonda che ci sia un Bene in grado di sanarvi. Avvenga dunque per voi secondo la vostra fede\u201d.", "riflettere": "\u00c8 la fede a fare la differenza, quella che scegliamo e viviamo: mettersi in relazione con Dio che sana la nostra vita. Non un intervento miracoloso ed enigmatico dall'alto. Preghiamo dunque perch\u00e9 il Signore possa concederci di affidarci a Lui con sincerit\u00e0 e amore.", "preghfin": "Dal profondo a te grido, o Signore;\nSignore, ascolta la mia voce.\nSiano i tuoi orecchi attenti\nalla voce della mia supplica. [\u2026]\nIo spero, Signore.\nSpera l'anima mia,\nattendo la sua parola.\nL'anima mia \u00e8 rivolta al Signore\npi\u00f9 che le sentinelle all'aurora.\n<i>(Salmo 130)</i>"}