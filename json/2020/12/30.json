{"day": 30, "month": 12, "year": 2020, "weekday": 3, "date_str": "mercoled\u00ec 30 dicembre 2020", "quotes": "1Gv 2,12-17; Sal 95", "quote_vangelo": "secondo Luca (2,36-40)", "curatore": "Beatrice Granaroli", "prevangelo": "", "indications": "", "preghiniz": "Saldo \u00e8 il mio cuore, o Dio,\nsaldo \u00e8 il mio cuore.\nVoglio cantare, voglio inneggiare:\nsvegliati, mio cuore,\nsvegliatevi, arpa e cetra,\nvoglio svegliare l'aurora.\nTi loder\u00f2 fra i popoli, Signore,\na te canter\u00f2 inni fra le nazioni:\ngrande fino ai cieli \u00e8 il tuo amore\ne la tua fedelt\u00e0 fino alle nubi.\n<i>(Salmo 107)</i>", "vangelo": "[Maria e Giuseppe portarono il bambino a Gerusalemme per presentarlo al Signore.]  C'era anche una profetessa, Anna, figlia di Fanuele, della trib\u00f9 di Aser. Era molto avanzata in et\u00e0, aveva vissuto con il marito sette anni dopo il suo matrimonio, era poi rimasta vedova e ora aveva ottantaquattro anni. Non si allontanava mai dal tempio, servendo Dio notte e giorno con digiuni e preghiere.  Sopraggiunta in quel momento, si mise anche lei a lodare Dio e parlava del bambino a quanti aspettavano la redenzione di Gerusalemme.\nQuando ebbero adempiuto ogni cosa secondo la legge del Signore, fecero ritorno in Galilea, alla loro citt\u00e0 di N\u00e0zaret. Il bambino cresceva e si fortificava, pieno di sapienza, e la grazia di Dio era su di lui.", "medita": "La profetessa Anna, cos\u00ec come Simeone, ha vissuto nell'attesa del Messia tutta la vita. Il Vangelo ci mostra, in entrambi casi, due personalit\u00e0 che sono rimaste cos\u00ec attente ad un cenno da saperlo riconoscere subito non appena esso si sia rivelato. Da loro, meditando il passo della Parola di oggi, possiamo imparare dunque la disponibilit\u00e0 del cuore, quella lunga pazienza che li rende interlocutori attenti e sinceri della rivelazione. Saremmo capaci di vivere noi nella lunghissima attesa, senza avere la certezza completa che qualcosa arrivi a esaudire le nostre aspettative? Quanto sapremmo resistere per amore e quanto invece ne usciremmo spossati e schiacciati da un logorante dubbio? Il Vangelo non ci presenta figure straordinarie se non nell'umanit\u00e0; non ci mostra vie che sono per noi del tutto impercorribili, ci fa vedere piuttosto la potenzialit\u00e0 inaspettata delle nostre capacit\u00e0 di essere umani. Questa fede che ci sembra inattuabile, infatti, \u00e8 in realt\u00e0 una forma di vita possibile. Non guardiamo alla Parola Nuova come ad un libro di storie di fantasia, ma come ad un racconto d'umanit\u00e0 in tutte le sue sfaccettature dal quale prendere ispirazione.", "riflettere": "Lasciamoci interrogare da questo brano e da queste figure, cerchiamo di immedesimarci in alcune di queste. Come interpellano la mia vita? Quali aspetti posso vivere maggiormente nella fiduciosa attesa? Quali relazioni posso rianimare o vivere pi\u00f9 autenticamente vivendole secondo questo esempio?", "preghfin": "Signore insegnaci a saper attendere,\ntogli dai nostri cuori l'impazienza delle cose del mondo\nsostituiscila con il desiderio di fare la tua volont\u00e0.\nPadre, Tu che ci hai fatto come tue creature,\nmostraci qual \u00e8 la vita vissuta in pienezza,\napri per noi una via di letizia."}