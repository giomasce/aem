{"day": 1, "month": 12, "year": 2020, "weekday": 2, "date_str": "marted\u00ec 1 dicembre 2020", "quotes": "Is 11,1-10; Sal 71", "quote_vangelo": "secondo Luca (10,21-24)", "curatore": "Beatrice Granaroli", "prevangelo": "", "indications": "Tempo di avvento\nSalterio: prima settimana", "preghiniz": "In te mi rifugio, Signore,\nch'io non resti confuso in eterno.\nLiberami, difendimi per la tua giustizia,\nporgimi ascolto e salvami.\nSii per me rupe di difesa,\nbaluardo inaccessibile,\npoich\u00e9 tu sei mio rifugio e mia fortezza.\nMio Dio, salvami dalle mani dell'empio,\ndalle mani dell'iniquo e dell'oppressore.\nSei tu, Signore, la mia speranza,\nla mia fiducia fin dalla mia giovinezza.\n<i>(Salmo 71)</i>", "vangelo": "In quella stessa ora Ges\u00f9 esult\u00f2 di gioia nello Spirito Santo e disse: \u00abTi rendo lode, o Padre, Signore del cielo e della terra, perch\u00e9 hai nascosto queste cose ai sapienti e ai dotti e le hai rivelate ai piccoli. S\u00ec, o Padre, perch\u00e9 cos\u00ec hai deciso nella tua benevolenza. Tutto \u00e8 stato dato a me dal Padre mio e nessuno sa chi \u00e8 il Figlio se non il Padre, n\u00e9 chi \u00e8 il Padre se non il Figlio e colui al quale il Figlio vorr\u00e0 rivelarlo\u00bb.\nE, rivolto ai discepoli, in disparte, disse: \u00abBeati gli occhi che vedono ci\u00f2 che voi vedete. Io vi dico che molti profeti e re hanno voluto vedere ci\u00f2 che voi guardate, ma non lo videro, e ascoltare ci\u00f2 che voi ascoltate, ma non lo ascoltarono\u00bb.", "medita": "Molto spesso riteniamo che per poter ascoltare la Parola del Signore ci sia necessit\u00e0 di una speciale preparazione o d'una eccezionale spiritualit\u00e0. Non \u00e8 cos\u00ec che ci rivolgiamo ai contenuti di fede? Riteniamo che soltanto alcuni dotti possiedano un canale preferenziale per poter discernere profondamente i contenuti. La predicazione di Cristo, invece, ci smentisce e spiazza come spesso fa. Non c'\u00e8 alcuna ragione di ritenersi lontani o troppo poveri per l'ascolto della sua Parola, perch\u00e9 \u00e8 esattamente questa piccolezza che ci rende a Lui vicini e degni ascoltatori. \u00c8 in quel non essere pronti o preparati al suo rivelarsi che troviamo le ragioni di un'accoglienza adatta. Non \u00e8 infatti cos\u00ec anche nelle relazioni che pi\u00f9 ci riguardano da vicino? Nessuno si avvicinerebbe mai ad un amico, se si chiedesse quanto perfetto potrebbe essere nell'affetto; nessuno deciderebbe mai d'essere genitore, se prima si domandasse cosa vuol dire essere quello ideale. La vita non \u00e8 fatta di impeccabili modelli, n\u00e9 il Signore ci chiede d'essere questo. Quel che sembra chiederci \u00e8 invece di metterci a disposizione, di metterci appunto \u201cin relazione\u201d. \u00c8 in questa apertura che egli pu\u00f2 trovarci, nella stessa fiduciosa accoglienza che un figlio ha per le parole d'un Padre, nella nostra piccolezza. \u00c8 sotto questo aspetto, dunque, che pu\u00f2 realizzarsi il rovesciamento della logica del mondo: Cristo viene a cercarci non per quel che abbiamo da offrire, ma prima di tutto per quel che siamo.", "riflettere": "\u00c8 con questa consapevolezza che possiamo dedicarci al cammino d'Avvento in atto. Non cerchiamo il modo di vivere un itinerario perfetto, ma rivolgiamoci con semplicit\u00e0 laddove ce ne sia bisogno. Non sono i gesti eccezionali a fare la differenza, ma la disponibilit\u00e0 ad essere presenti e in ascolto. Questa \u00e8 gi\u00e0 un'anticipazione autentica del Natale.", "preghfin": "Signore aiutami a cambiare sguardo sulle cose,\nrendimi disponibile alla tua Parola,.\nMostrami dov'\u00e8 che posso essere segno della tua presenza,\nrendi il mio cuore vigile e accogliente.\nPermettimi di sentirmi amato\ne amare a mia volta."}