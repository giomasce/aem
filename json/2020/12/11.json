{"day": 11, "month": 12, "year": 2020, "weekday": 5, "date_str": "venerd\u00ec 11 dicembre 2020", "quotes": "Is 48,17-19; Sal 1", "quote_vangelo": "secondo Matteo (11,16-19)", "curatore": "Beatrice Granaroli", "prevangelo": "", "indications": "", "preghiniz": "Beato l'uomo che non segue il consiglio degli empi,\nnon indugia nella via dei peccatori\ne non siede in compagnia degli stolti;\nma si compiace della legge del Signore,\nla sua legge medita giorno e notte.\nSar\u00e0 come albero piantato lungo corsi d'acqua,\nche dar\u00e0 frutto a suo tempo\ne le sue foglie non cadranno mai;\nriusciranno tutte le sue opere.\n<i>(Salmo 1)</i>", "vangelo": "In quel tempo, Ges\u00f9 disse alle folle: \u00abA chi posso paragonare questa generazione? \u00c8 simile a bambini che stanno seduti in piazza e, rivolti ai compagni, gridano: \u201cVi abbiamo suonato il flauto e non avete ballato, abbiamo cantato un lamento e non vi siete battuti il petto!\u201d. \u00c8 venuto Giovanni, che non mangia e non beve, e dicono: \u201c\u00c8 indemoniato\u201d.\n\u00c8 venuto il Figlio dell'uomo, che mangia e beve, e dicono: \u201cEcco, \u00e8 un mangione e un beone, un amico di pubblicani e di peccatori\u201d.  Ma la sapienza \u00e8 stata riconosciuta giusta per le opere che essa compie\u00bb.", "medita": "A chi \u00e8 paragonabile la generazione che il Figlio di Dio trova di fronte a s\u00e9? Chi sono le persone che fanno la conoscenza di Cristo Ges\u00f9 e che non lo sanno accogliere? Le folle che ascoltano la sua testimonianza sono simili a bambini incontentabili. \u00c8 venuto il profeta rude e severo, rigido nei suoi costumi di vita, e non l'hanno saputo riconoscere. \u00c8 venuto il messia in persona e, pur nella bont\u00e0 dei suoi atti, si sono soffermati a criticare la sua quotidianit\u00e0 semplice ed accogliente. \u201cCosa volete dunque?\u201d, sembra chiedere Ges\u00f9 di fronte a queste folle. Ma il messaggio pi\u00f9 autentico, al di sotto dell'ammonimento, sembra essere un'esortazione pi\u00f9 che una vera e propria domanda: \u201cVoi che accogliete la rivelazione, aprite il cuore\u201d. Non \u00e8 infatti questo il punto a partire dal quale ciascuna cosa cambia? Nulla andr\u00e0 mai bene, finch\u00e9 vi sar\u00e0 una ostilit\u00e0 profonda, un tenace senso di chiusura nelle nostre vite. Finch\u00e9 non accetteremo il rischio di accogliere qualcosa di nuovo e sorprendente, rimarremo sempre soli in un angolo con la guardia troppo alta per poterci accorgere di quel che accade. Quel popolo antico siamo tutti noi, a cui la paura e lo sgomento di essere lasciati soli hanno inaridito il cuore. Come possiamo essere attenti e vigili alla venuta del Signore o alla sua presenza nelle nostre vite, se non lasciamo che nemmeno una piccola parte di noi si esponga al rischio di essere sorpresa o meravigliata dagli eventi? Lasciamo che la preghiera e la fede ci sconvolgano in maniera positiva, permettiamo alla venuta del Signori di cambiare la nostra interiorit\u00e0. Solo allora comincer\u00e0 a fiorire anche il resto delle nostre vite.", "riflettere": "Quanto ci rendiamo veramente disponibili al Signore? Chiediamoci se stiamo vivendo nella disillusione o se c'\u00e8 ancora una parte di noi in grado di apprezzare ci\u00f2 nella vita ci meraviglia e sconvolge e che viene dal Vangelo. Proviamo a sperimentare questa \u201cnovit\u00e0\u201d nel cammino verso ci\u00f2 che per eccellenza ci richiama ad una conversione autentica, l'evento del Natale.", "preghfin": "O Signore, tu ci scruti e ci conosci,\nsai quanto siamo incapaci di comprendere il tuo e il nostro mistero.\nConosci la nostra incapacit\u00e0 a parlare di queste cose con verit\u00e0.\nTi chiediamo, o Padre, nel nome di Ges\u00f9:\nmanda a noi il tuo Spirito\nche scruta le profondit\u00e0 dell'uomo\ne sa cosa c'\u00e8 dentro di noi,\nperch\u00e9 ci renda capaci di conoscerci\ncome siamo conosciuti da te,\ncon amore e con misericordia.\n<i>(Carlo Maria Martini)</i>"}