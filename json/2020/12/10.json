{"day": 10, "month": 12, "year": 2020, "weekday": 4, "date_str": "gioved\u00ec 10 dicembre 2020", "quotes": "Is 41,13-20; Sal 144", "quote_vangelo": "secondo Matteo (11,11-15)", "curatore": "Beatrice Granaroli", "prevangelo": "", "indications": "", "preghiniz": "O Dio, mio re, voglio esaltarti\ne benedire il tuo nome\nin eterno e per sempre.\nTi voglio benedire ogni giorno,\nlodare il tuo nome\nin eterno e per sempre.\nGrande \u00e8 il Signore e degno di ogni lode,\nla sua grandezza non si pu\u00f2 misurare.\nUna generazione narra all'altra le tue opere,\nannunzia le tue meraviglie.\nProclamano lo splendore della tua gloria\ne raccontano i tuoi prodigi.\n<i>(Salmo 144)</i>", "vangelo": "In quel tempo, Ges\u00f9 disse alle folle: \u00abIn verit\u00e0 io vi dico: fra i nati da donna non \u00e8 sorto alcuno pi\u00f9 grande di Giovanni il Battista; ma il pi\u00f9 piccolo nel regno dei cieli \u00e8 pi\u00f9 grande di lui.  Dai giorni di Giovanni il Battista fino ad ora, il regno dei cieli subisce violenza e i violenti se ne impadroniscono.  Tutti i Profeti e la Legge infatti hanno profetato fino a Giovanni. E, se volete comprendere, \u00e8 lui quell'El\u00eca che deve venire.  Chi ha orecchi, ascolti!\u00bb.", "medita": "Chi era l'Elia che i giudei attendevano? Elia il Tisbita, \u201cprofeta come un fuoco, la cui parola bruciava come fiaccola\u201d (Sir 48, 1). Uomo di solitudine, visse in povert\u00e0 nel X secolo a. C. in Israele; aveva saputo riconoscere la presenza di Dio nel fuoco come nella \u201cvoce sottile\u201d della brezza leggera (1Re 19, 12). Di lui si diceva, per bocca dei profeti successivi, che sarebbe tornato per annunciare il Messia. Il discorso che troviamo dunque in questo passo \u00e8 il riconoscimento ufficiale che Ges\u00f9 d\u00e0 a Giovanni Battista; in lui riconosce la figura e il compito di quell'Elia chiamato ad aprire la strada al Figlio dell'Uomo. Con queste parole \u00e8 come se egli desse ragione alla missione che spetta a ciascuno dei due, a l'uno di annunciarlo e a s\u00e9 di rivelarsi. Il discorso pronunciato mette inoltre in luce la stima profonda con cui Ges\u00f9 guarda a Giovanni, ritenendolo il pi\u00f9 grande dei nati da donna, ma d'altra parte evidenzia la necessaria consapevolezza che il compimento della Nuova Alleanza non possa passare dal Battista, ma da Ges\u00f9 stesso. Questo ci mostra ancora una volta la consapevolezza che il Figlio di Dio aveva della propria storia, ma ci rinnova anche nella coscienza che la Rivelazione non sia passata dalla volont\u00e0 di un solo uomo e che il compimento si \u00e8 realizzato per mezzo di ciascuno che abbia collaborato con la volont\u00e0 di Dio: chiunque abbia compiuto questo, pur essendo il pi\u00f9 piccolo nei cieli, ha realizzato l'opera pi\u00f9 grande sulla terra.", "riflettere": "Nessuno di noi \u00e8 \u201ctroppo piccolo\u201d per realizzare la volont\u00e0 di Dio. Pregare spesso perch\u00e9 possiamo costruirla insieme con Lui e cooperare al suo disegno \u00e8 la chiave dei nostri giorni. Rendiamoci allora docili strumenti nelle mani del Signore.", "preghfin": "Signore Ges\u00f9, fammi conoscere chi sei.\nFa' sentire al mio cuore la santit\u00e0 che \u00e8 in te.\nFa' che io veda la gloria del tuo volto.\n[\u2026] Tu sei la via, la verit\u00e0 e la vita.\nTu sei il principio della nuova creazione.\nDammi il coraggio di osare.\n[\u2026] E se mi riconosco, indegno e peccatore,\ndammi la tua misericordia.\nDonami la fedelt\u00e0 che persevera\ne la fiducia che comincia sempre,\nogni volta che tutto sembra fallire.\n<i>(Romano Guardini)</i>"}