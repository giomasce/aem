{"day": 28, "month": 12, "year": 2020, "weekday": 1, "date_str": "luned\u00ec 28 dicembre 2020", "quotes": "1Gv 1,5-2,2; Sal 123", "quote_vangelo": "secondo Matteo (2,13-18)", "curatore": "Beatrice Granaroli", "prevangelo": "", "indications": "Santi Martiri Innocenti", "preghiniz": "Se il Signore non fosse stato con noi,\n\u2014lo dica Israele.\nse il Signore non fosse stato con noi,\nquando uomini ci assalirono,\nci avrebbero inghiottiti vivi,\nnel furore della loro ira.\nLe acque ci avrebbero travolti;\nun torrente ci avrebbe sommersi,\nci avrebbero travolti\nacque impetuose.\n<i>(Salmo 123)</i>", "vangelo": "I Magi erano appena partiti, quando un angelo del Signore apparve in sogno a Giuseppe e gli disse: \u00ab\u00c0lzati, prendi con te il bambino e sua madre, fuggi in Egitto e resta l\u00e0 finch\u00e9 non ti avvertir\u00f2: Erode infatti vuole cercare il bambino per ucciderlo\u00bb.\nEgli si alz\u00f2, nella notte, prese il bambino e sua madre e si rifugi\u00f2 in Egitto, dove rimase fino alla morte di Erode, perch\u00e9 si compisse ci\u00f2 che era stato detto dal Signore per mezzo del profeta: \u00abDall'Egitto ho chiamato mio figlio\u00bb.\nQuando Erode si accorse che i Magi si erano presi gioco di lui, si infuri\u00f2 e mand\u00f2 a uccidere tutti i bambini che stavano a Betlemme e in tutto il suo territorio e che avevano da due anni in gi\u00f9, secondo il tempo che aveva appreso con esattezza dai Magi.\nAllora si comp\u00ec ci\u00f2 che era stato detto per mezzo del profeta Gerem\u00eca: \u00abUn grido \u00e8 stato udito in Rama, un pianto e un lamento grande: Rachele piange i suoi figli e non vuole essere consolata, perch\u00e9 non sono pi\u00f9\u00bb.", "medita": "Nuovamente torna una sfumatura cupa ad accompagnare la venuta del Salvatore. Anche in questo caso si tratta di innocenti, di martiri cos\u00ec lontani dalla colpa da essere perfino bambini. Come mai l'arrivo del Salvatore deve essere accompagnato fin da subito da eventi cos\u00ec profondamente dolorosi? Non basta e non \u00e8 bastato il Cristo? Perch\u00e9 continuano a soffrire o morire i giusti? Dov'\u00e8 dunque la giustizia divina quando a provare dolore \u00e8 chi non lo merita e il malvagio \u00e8 lasciato invece senza pena? In molti di noi si saranno posti queste domande almeno una volta nella vita, sentendo l'urgenza di interpellare il Signore direttamente. In questo caso possiamo vedere con chiarezza che anche i bambini di Betlemme, ricordati come gli innocenti martiri, fanno parte del disegno di salvezza. Muoiono per il Cristo, ma Cristo muore per loro salvandoli definitivamente. E questo si potrebbe dire di qualsiasi giusto che muoia nel nome del Signore o schiacciato dalla malvagit\u00e0 dell'uomo. Chiunque, anzi, condivida con Ges\u00f9 la sorte dell'ingiustizia, sostiene con Lui la croce. Si scontra e batte contro il male. Quei bambini, dunque, e chiunque con loro condivida il loro destino, sono cooperatori del disegno divino senza saperlo, nell'incoscienza del loro essere creature. Il Signore apre per tutti noi una via di grazia, che noi spesso non vediamo e non siamo in grado di comprendere, ma entro la quale il Cristo ci porta fino in fondo, salvandoci e sconfiggendo il peccato.", "riflettere": "Quanto spesso ci facciamo collaboratori del bene? Sentiamo solo il peso di questa missione o ci sentiamo effettivamente in comunione con Cristo? Cerchiamo di esercitare questo pensiero di fronte ai fatti del mondo. Offriamo le nostre fatiche, gioiamo nella prospettiva che guarda alla salvezza offerta dal Signore.", "preghfin": "\u00c8 buio dentro di me,\nma presso di te c'\u00e8 luce.\nSono solo,\nma tu non mi abbandoni.\nSono impaurito,\nma presso di te c'\u00e8 aiuto.\nSono inquieto,\nma presso di te c'\u00e8 pace.\nIn me c'\u00e8 amarezza,\nma presso di te c'\u00e8 pazienza.\nIo non comprendo le tue vie,\nma tu conosci la mia via.\n<i>(Dietrich Bonhoeffer)</i>"}