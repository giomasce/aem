{"day": 21, "month": 12, "year": 2020, "weekday": 1, "date_str": "luned\u00ec 21 dicembre 2020", "quotes": "Ct 2,8-14 <i>opp</i> Sof 3,14-17; Sal 32", "quote_vangelo": "secondo Luca (1,39-45)", "curatore": "Beatrice Granaroli", "prevangelo": "", "indications": "", "preghiniz": "Esultate, giusti, nel Signore;\nai retti si addice la lode.\nLodate il Signore con la cetra,\ncon l'arpa a dieci corde a lui cantate.\nCantate al Signore un canto nuovo,\nsuonate la cetra con arte e acclamate.\nPoich\u00e9 retta \u00e8 la parola del Signore\ne fedele ogni sua opera.\nEgli ama il diritto e la giustizia,\ndella sua grazia \u00e8 piena la terra.\n<i>(Salmo 32)</i>", "vangelo": "In quei giorni Maria si alz\u00f2 e and\u00f2 in fretta verso la regione montuosa, in una citt\u00e0 di Giuda.  Entrata nella casa di Zaccar\u00eca, salut\u00f2 Elisabetta. Appena Elisabetta ebbe udito il saluto di Maria, il bambino sussult\u00f2 nel suo grembo.\nElisabetta fu colmata di Spirito Santo ed esclam\u00f2 a gran voce: \u00abBenedetta tu fra le donne e benedetto il frutto del tuo grembo! A che cosa devo che la madre del mio Signore venga da me? Ecco, appena il tuo saluto \u00e8 giunto ai miei orecchi, il bambino ha sussultato di gioia nel mio grembo. E beata colei che ha creduto nell'adempimento di ci\u00f2 che il Signore le ha detto\u00bb.", "medita": "Come dev'essere bello sentirsi accolti in questa maniera? Maria nel suo s\u00ec decide di donarsi senza riserve, ma in questo suo offrirsi completamente trova la risposta di chi \u00e8 in comunione col Signore come Lei, chi \u00e8 in grado di riconoscere il disegno a cui sta cooperando. Elisabetta riveste il ruolo di tutti coloro che sanno avere uno sguardo sincero sulle situazioni della vita, tutti coloro che sanno cogliere la fatica ma anche la gioia altrui. Ecco che quella capriola in grembo non \u00e8 soltanto una benedizione di Dio, un riconoscimento tra eletti prima ancora che vengano alla luce, \u00e8 sintomo esattamente di quella felicit\u00e0 condivisa, quella affinit\u00e0 tra cuori sinceri. Quante volte ci lasciamo sconvolgere da questa stessa partecipazione? Quante altre volte non permettiamo invece che affiori in noi questa forma di viva adesione? Non lasciamo che gli aspetti pi\u00f9 umani del nostro carattere prendano il sopravvento, n\u00e9 lasciamo che le logiche del mondo soffochino questi nostri slanci. Ripartiamo dalla semplicit\u00e0 di questo incontro per ritrovare la stessa profonda bellezza nella nostra vita.", "riflettere": "Riflettiamo con gratitudine agli eventi che abbiamo vissuto pi\u00f9 simili a questo incontro. Lasciamo che la positivit\u00e0 di queste situazioni si ripeta a partire da oggi nelle nostre vite e ispiri i nostri momenti di preghiera e ringraziamento.", "preghfin": "\u00abPiena di grazia\u00bb tu sei, Maria, colma dell'amore divino\ndal primo istante della tua esistenza [\u2026].\nNella tua Immacolata Concezione rifulge la vocazione dei discepoli di Cristo,\nchiamati a diventare, con la sua grazia \u00absanti e immacolati nell'amore\u00bb. [\u2026]\n\u00abPiena di grazia\u00bb tu sei, Maria, che accogliendo con il tuo \u00abs\u00ec\u00bb i progetti del Creatore,\nci hai aperto la strada della salvezza.\nAlla tua scuola, insegna a pronunciare anche a noi il nostro \u00abs\u00ec\u00bb\nalla volont\u00e0 del Signore.\n<i>(Papa Benedetto XVI)</i>"}