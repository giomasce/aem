{"day": 2, "month": 12, "year": 2020, "weekday": 3, "date_str": "mercoled\u00ec 2 dicembre 2020", "quotes": "Is 25,6-10a; Sal 22", "quote_vangelo": "secondo Matteo (15,29-37)", "curatore": "Beatrice Granaroli", "prevangelo": "", "indications": "", "preghiniz": "Il Signore \u00e8 il mio pastore:\nnon manco di nulla;\nsu pascoli erbosi mi fa riposare,\nad acque tranquille mi conduce.\nMi rinfranca, mi guida per il giusto cammino,\nper amore del suo nome.\nSe dovessi camminare in una valle oscura,\nnon temerei alcun male, perch\u00e9 tu sei con me.\nIl tuo bastone e il tuo vincastro\nmi danno sicurezza.\n<i>(Salmo 22)</i>", "vangelo": "In quel tempo, Ges\u00f9 giunse presso il mare di Galilea e, salito sul monte, l\u00ec si ferm\u00f2. Attorno a lui si radun\u00f2 molta folla, recando con s\u00e9 zoppi, storpi, ciechi, sordi e molti altri malati; li deposero ai suoi piedi, ed egli li guar\u00ec, tanto che la folla era piena di stupore nel vedere i muti che parlavano, gli storpi guariti, gli zoppi che camminavano e i ciechi che vedevano. E lodava il Dio d'Israele.\nAllora Ges\u00f9 chiam\u00f2 a s\u00e9 i suoi discepoli e disse: \u00abSento compassione per la folla. Ormai da tre giorni stanno con me e non hanno da mangiare. Non voglio rimandarli digiuni, perch\u00e9 non vengano meno lungo il cammino\u00bb. E i discepoli gli dissero: \u00abCome possiamo trovare in un deserto tanti pani da sfamare una folla cos\u00ec grande?\u00bb.\nGes\u00f9 domand\u00f2 loro: \u00abQuanti pani avete?\u00bb. Dissero: \u00abSette, e pochi pesciolini\u00bb.\nDopo aver ordinato alla folla di sedersi per terra, prese i sette pani e i pesci, rese grazie, li spezz\u00f2 e li dava ai discepoli, e i discepoli alla folla.\nTutti mangiarono a saziet\u00e0. Portarono via i pezzi avanzati: sette sporte piene.", "medita": "Il figlio di Dio \u00e8 un uomo che ha compassione. Non servirebbe aggiungere molto altro per guardare con stupore al Vangelo. L'Onnipotenza di Dio, incarnandosi, si traduce in un uomo che guarda alle ferite di chi ha accanto con profonda tenerezza. \u00c8 in questo sguardo che si intravede gi\u00e0 con limpidezza la luce della Salvezza. Potremmo infatti credere che l'atto sensazionale di guarire un malato o ridar vista a chi \u00e8 nato cieco sia di per s\u00e9 l'atto di rottura pi\u00f9 forte con tutto quel che conosciamo, addirittura oltre la logica umana con cui pi\u00f9 abbiamo familiarit\u00e0. Eppure, a guardar bene, possiamo soffermarci su un aspetto ancora pi\u00f9 fondamentale; quello di un uomo che sente una cos\u00ec forte vicinanza con le persone, non solo da guarirle, ma da avere poi preoccupazione che abbiano di che mangiare per il cammino del ritorno. Ecco, dunque, che al miracolo della guarigione si aggiunge quello della moltiplicazione. Il Cristo si mostra grande nella Misericordia, non solo per la prodigiosit\u00e0 dei gesti, ma perch\u00e9 ha preoccupazione di farne. Non \u00e8 solo su un piano divino che si distingue\u2014da sette pani e pochi pesci una grande abbondanza per tutti\u2014, ma su un piano umano\u2014ho cos\u00ec a cuore il tuo bene che al bene pi\u00f9 grande possibile, aggiungo un bene quotidiano, semplice, un'attenzione ulteriore e non richiesta. Il Signore non ci mostra qualcosa attraverso la via impossibile dei miracoli, che non potremo mai imitare, ma ci istruisce sulle nostre possibilit\u00e0. Cristo \u00e8 portavoce di un'umanit\u00e0 compiuta, non solo della grazia che proviene da Dio.", "riflettere": "Quante volte \u00e8 nelle nostre possibilit\u00e0 fare qualcosa di significativo per l'altro, ma non lo realizziamo o non ce ne accorgiamo? Basta avere accortezze pi\u00f9 meditate e profonde perch\u00e9 queste possano gi\u00e0 realizzare e rendere nuovamente viva la parola del Vangelo.", "preghfin": "Signore, rendimi attento ai bisogni e le necessit\u00e0 di chi ho intorno.\nAiutami ad uscire dalla mia paura o dal mio disinteresse.\nApri i miei occhi Signore,\nper mostrarmi tutto il bene che posso compiere in tuo nome,\ncon la semplicit\u00e0 di un gesto."}