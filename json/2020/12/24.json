{"day": 24, "month": 12, "year": 2020, "weekday": 4, "date_str": "gioved\u00ec 24 dicembre 2020", "quotes": "2Sam 7,1-5.8b-12.14a.16; Sal 88", "quote_vangelo": "secondo Luca (1,67-79)", "curatore": "Beatrice Granaroli", "prevangelo": "", "indications": "", "preghiniz": "Canter\u00f2 senza fine le grazie del Signore,\ncon la mia bocca annunzier\u00f2 la tua fedelt\u00e0 nei secoli,\nperch\u00e9 hai detto: \u00abLa mia grazia rimane per sempre\u00bb;\nla tua fedelt\u00e0 \u00e8 fondata nei cieli.\n\u00abHo stretto un'alleanza con il mio eletto,\nho giurato a Davide mio servo:\nstabilir\u00f2 per sempre la tua discendenza,\nti dar\u00f2 un trono che duri nei secoli\u00bb.\nI cieli cantano le tue meraviglie, Signore,\nla tua fedelt\u00e0 nell'assemblea dei santi.\n<i>(Salmo 88)</i>", "vangelo": "In quel tempo, Zaccar\u00eca, padre di Giovanni, fu colmato di Spirito Santo e profet\u00f2 dicendo: \u00abBenedetto il Signore, Dio d'Israele, perch\u00e9 ha visitato e redento il suo popolo, e ha suscitato per noi un Salvatore potente nella casa di Davide, suo servo, come aveva detto per bocca dei suoi santi profeti d'un tempo: salvezza dai nostri nemici, e dalle mani di quanti ci odiano.\nCos\u00ec egli ha concesso misericordia ai nostri padri e si \u00e8 ricordato della sua santa alleanza, del giuramento fatto ad Abramo, nostro padre, di concederci, liberati dalle mani dei nemici, di servirlo senza timore, in santit\u00e0 e giustizia al suo cospetto, per tutti i nostri giorni.\nE tu, bambino, sarai chiamato profeta dell'Altissimo perch\u00e9 andrai innanzi al Signore a preparargli le strade, per dare al suo popolo la conoscenza della salvezza nella remissione dei suoi peccati.  Grazie alla tenerezza e misericordia del nostro Dio, ci visiter\u00e0 un sole che sorge dall'alto, per risplendere su quelli che stanno nelle tenebre e nell'ombra di morte, e dirigere i nostri passi sulla via della pace\u00bb.", "medita": "\u00abBenedetto il Signore, Dio d'Israele, perch\u00e9 ha visitato e redento il suo popolo\u00bb. Pu\u00f2 esserci canto pi\u00f9 bello da meditare il giorno prima del Natale? Tutte le mattine abbiamo occasione di iniziare la giornata nella bellezza di queste parole, congedandoci dalla preghiera delle lodi, tuttavia a maggior ragione oggi ci sembra che assumano un significato di particolare importanza. Il Dio, creatore di tutte le cose, si china sulle sue pi\u00f9 piccole creature per benedirle, per salvarle. Come \u00e8 possibile non lodare Dio, nel segno di questo grande amore? Siamo abituati a occuparci delle cose del mondo e molto spesso ad avere a che fare con atti ingiusti e spiacevoli. Viviamo nel confronto con situazioni che ci comportano fatica. Eppure il nostro sguardo \u00e8 orientato ad un Dio che non si dimentica di noi, che non ci lascia soli nella sfida dell'esistenza. Dov'\u00e8 il Signore nelle nostre vite? \u00c8 una silenziosa presenza, uno sguardo attento e mai stanco. \u00c8 la straordinaria forma di cura di chi ha cuore la nostra storia, senza per questo scriverla al nostro posto.", "riflettere": "Prendiamoci del tempo per prepararci alla notte santa. Lasciamo che questo avvenimento rinnovi le nostre vite; meditiamo il brano del Vangelo e recitiamo le parole di questo cantico cercando di sentirle il pi\u00f9 possibile vicine e calate nelle nostre vicende.", "preghfin": "O Ges\u00f9, che ti sei fatto Bambino\nper venire a cercare\ne chiamare per nome ciascuno di noi,\ntu che vieni ogni giorno\ne che vieni a noi in questa notte,\ndonaci di aprirti il nostro cuore.\nNoi vogliamo consegnarti la nostra vita,\nil racconto della nostra storia personale,\nperch\u00e9 tu lo illumini,\nperch\u00e9 tu ci scopra il senso ultimo di ogni sofferenza,\ndolore, pianto, oscurit\u00e0.\nFa' che la luce della tua notte\nillumini e riscaldi i nostri cuori,\ndonaci di contemplarti con Maria e Giuseppe,\ndona pace alle nostre case,\nalle nostre famiglie, alla nostra societ\u00e0!\nFa' che essa ti accolga\ne gioisca di te e del tuo amore.\n<i>(Carlo Maria Martini)</i>"}