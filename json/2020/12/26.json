{"day": 26, "month": 12, "year": 2020, "weekday": 6, "date_str": "sabato 26 dicembre 2020", "quotes": "At 6,8-10.12;7,54-60; Sal 30", "quote_vangelo": "secondo Matteo (10,17-22)", "curatore": "Beatrice Granaroli", "prevangelo": "", "indications": "Santo Stefano", "preghiniz": "In te, Signore, mi sono rifugiato,\nmai sar\u00f2 deluso;\nper la tua giustizia salvami.\nPorgi a me l'orecchio,\nvieni presto a liberarmi.\nSii per me la rupe che mi accoglie,\nla cinta di riparo che mi salva.\nTu sei la mia roccia e il mio baluardo,\nper il tuo nome dirigi i miei passi.\n<i>(Salmo 30)</i>", "vangelo": "In quel tempo, Ges\u00f9 disse ai suoi apostoli: \u00abGuardatevi dagli uomini, perch\u00e9 vi consegneranno ai tribunali e vi flagelleranno nelle loro sinagoghe; e sarete condotti davanti a governatori e re per causa mia, per dare testimonianza a loro e ai pagani.\nMa, quando vi consegneranno, non preoccupatevi di come o di che cosa direte, perch\u00e9 vi sar\u00e0 dato in quell'ora ci\u00f2 che dovrete dire: infatti non siete voi a parlare, ma \u00e8 lo Spirito del Padre vostro che parla in voi.\nIl fratello far\u00e0 morire il fratello e il padre il figlio, e i figli si alzeranno ad accusare i genitori e li uccideranno. Sarete odiati da tutti a causa del mio nome. Ma chi avr\u00e0 perseverato fino alla fine sar\u00e0 salvato\u00bb.", "medita": "La nascita del Signore \u00e8 subito seguita da una meditazione amara. Cos\u00ec come il bimbo in fasce sar\u00e0 onorato dai Magi mediante il dono della mirra, presagio dell'esito gi\u00e0 annunciato, cos\u00ec anche l'episodio della nativit\u00e0 \u00e8 accostato alla durezza del Vangelo di oggi. Questa sfumatura dolorosa che contrasta con la gioia del momento, tuttavia, non viene a \u201cguastare la festa\u201d, ma a riempirla di significato. Non vi sarebbe infatti motivo di festa se questo bambino non fosse giunto a salvare; la salvezza non avrebbe compimento se un innocente non fosse disposto a morire per prendere su di s\u00e9 i peccati del mondo intero. Vediamo dunque come quella del Natale non si ponga come fiaba edificante, ma come stralcio della storia dell'umanit\u00e0, caratterizzata dunque da ci\u00f2 che rende l'esistenza ostica e dura, reale, pur nella sua bellezza. Il Signore non assume la forma umana per \u201crisparmiarsi\u201d, ma per attraversare tutto ci\u00f2 che caratterizza l'umano fino in fondo, e la mortalit\u00e0 ne rappresenta la condizione fondamentale. Per sconfiggere la morte, il Cristo passa attraverso questa. Per liberare dalla Croce, deve esservi prima inchiodato. Non temiamo dunque la storia della salvezza, ma onoriamola nella preghiera. Chiediamo umilmente di poter accogliere il mistero. Cerchiamo, allo stesso modo, di vivere le nostre vite non risparmiandoci dalle situazioni di dolore o divisione, ma passiamoci attraverso, affrontiamole, per vivere pi\u00f9 autenticamente l'esperienza della fede.", "riflettere": "Pensiamo a tutto ci\u00f2 che rende dura la nostra vita e offriamo al Signore il nostro dolore e i nostri sforzi; preghiamo chiedendo di trovare pace e letizia. Lasciamoci ispirare dalla tenacia che Cristo ha avuto nei momenti di difficolt\u00e0 e dalla profondit\u00e0 delle sue parole. Ragioniamo nella prospettiva dell'Amore che salva e non della morte che uccide.", "preghfin": "Signore Ges\u00f9, tu sei con noi,\nvivo e vero, nell'Eucaristia.\nSignore, accresci la nostra fede.\nSignore, donaci una fede che ama.\nTu che ci vedi, tu che ci ascolti,\ntu che ci parli:\nillumina la nostra mente\nperch\u00e9 crediamo di pi\u00f9;\nriscalda il nostro cuore\nperch\u00e9 ti amiamo di pi\u00f9!\nLa tua presenza, mirabile e sublime\nci attragga, ci afferri, ci conquisti.\nSignore, donaci una fede pi\u00f9 grande.\nSignore, donaci una fede pi\u00f9 viva.\n<i>(Giovanni Paolo II)</i>"}