{"day": 27, "month": 1, "year": 2021, "weekday": 3, "date_str": "mercoled\u00ec 27 gennaio 2021", "quotes": "Eb 10,11-18; Sal 109", "quote_vangelo": "secondo Marco (4,1-20)", "curatore": "Paola e Andrea Bonaccorsi", "prevangelo": "", "indications": "", "preghiniz": "Oracolo del Signore al mio signore: \u00abSiedi alla mia destra\nfinch\u00e9 io ponga i tuoi nemici a sgabello dei tuoi piedi\u00bb.\nLo scettro del tuo potere stende il Signore da Sion:\ndomina in mezzo ai tuoi nemici!\nA te il principato nel giorno della tua potenza tra santi splendori;\ndal seno dell'aurora, come rugiada, io ti ho generato.\nIl Signore ha giurato e non si pente:\n\u00abTu sei sacerdote per sempre al modo di Melch\u00ecsedek\u00bb.\n<i>(Salmo 109)</i>", "vangelo": "In quel tempo, Ges\u00f9 cominci\u00f2 di nuovo a insegnare lungo il mare. Si riun\u00ec attorno a lui una folla enorme, tanto che egli, salito su una barca, si mise a sedere stando in mare, mentre tutta la folla era a terra lungo la riva. Insegnava loro molte cose con parabole e diceva loro nel suo insegnamento: \u00abAscoltate. Ecco, il seminatore usc\u00ec a seminare. Mentre seminava, una parte cadde lungo la strada; vennero gli uccelli e la mangiarono. Un'altra parte cadde sul terreno sassoso, dove non c'era molta terra; e subito germogli\u00f2 perch\u00e9 il terreno non era profondo, ma quando spunt\u00f2 il sole, fu bruciata e, non avendo radici, secc\u00f2. Un'altra parte cadde tra i rovi, e i rovi crebbero, la soffocarono e non diede frutto. Altre parti caddero sul terreno buono e diedero frutto: spuntarono, crebbero e resero il trenta, il sessanta, il cento per uno\u00bb. E diceva: \u00abChi ha orecchi per ascoltare, ascolti!\u00bb.\nQuando poi furono da soli, quelli che erano intorno a lui insieme ai Dodici lo interrogavano sulle parabole. Ed egli diceva loro: \u00abA voi \u00e8 stato dato il mistero del regno di Dio; per quelli che sono fuori invece tutto avviene in parabole, affinch\u00e9 guardino, s\u00ec, ma non vedano, ascoltino, s\u00ec, ma non comprendano, perch\u00e9 non si convertano e venga loro perdonato\u00bb.\nE disse loro: \u00abNon capite questa parabola, e come potrete comprendere tutte le parabole? Il seminatore semina la Parola. Quelli lungo la strada sono coloro nei quali viene seminata la Parola, ma, quando l'ascoltano, subito viene Satana e porta via la Parola seminata in loro. Quelli seminati sul terreno sassoso sono coloro che, quando ascoltano la Parola, subito l'accolgono con gioia, ma non hanno radice in se stessi, sono incostanti e quindi, al sopraggiungere di qualche tribolazione o persecuzione a causa della Parola, subito vengono meno. Altri sono quelli seminati tra i rovi: questi sono coloro che hanno ascoltato la Parola, ma sopraggiungono le preoccupazioni del mondo e la seduzione della ricchezza e tutte le altre passioni, soffocano la Parola e questa rimane senza frutto. Altri ancora sono quelli seminati sul terreno buono: sono coloro che ascoltano la Parola, l'accolgono e portano frutto: il trenta, il sessanta, il cento per uno\u00bb.", "medita": "Il capitolo 4 di Marco inizia una serie di parabole sul regno di Dio. Nei primi capitoli il regno \u00e8 stato manifestato con guarigioni e miracoli: malati e indemoniati sono portati a lui da tutte le regioni. A causa di queste manifestazioni si apre un contenzioso drammatico con le autorit\u00e0 religiose, che gli contestano di infrangere la legge senza averne l'autorit\u00e0 e di essere posseduto da forze diaboliche. Del resto, questo uomo non ha le credenziali giuste.\nDa ora Ges\u00f9 si impegna a spiegare il regno. Giustamente, prima i fatti, poi le parole. Ma il problema \u00e8 che quello che vuole annunciare \u00e8 veramente troppo per essere detto in parole. \u00c8 indicibile. Ed \u00e8 indicibile perch\u00e9 \u00e8 impensabile. \u00c8 lo stesso amore di Dio, infinito perch\u00e9 eterno, che si fa piccolo. Di pi\u00f9, si fa debole e vulnerabile. Si fa bisognoso. Ancora Primo Mazzolari: \u201cUn Dio che ha bisogno \u00e8 un assurdo filosofico, ma per il mio cuore \u00e8 la tenerezza che mi lega invincibilmente a lui\u201d.\nNon se ne pu\u00f2 parlare se non per immagini, tratte dalla vita quotidiana, in cui per\u00f2 si possa intuire qualcosa della logica con cui Dio agisce. Qui la parabola si basa sulla semina. Noi siamo abituati a tradurre immediatamente in una domanda di impegno: noi siamo la strada, la terra arida, i rovi, oppure siamo il terreno buono? Produciamo il trenta, il sessanta, oppure un rotondo cento per uno?\nPrima di trarre implicazioni fermiamoci un attimo a riflettere. Che tipo di seminatore \u00e8 quello che, sapendo che i terreni danno rendimenti cos\u00ec diversi, getta seme anche laddove cresce poco? Non \u00e8 uno spreco, una inefficienza, una irrazionalit\u00e0? Il buon seme \u00e8 scarso, andrebbe gettato solo dove pu\u00f2 produrre frutto. Ma il regno di cui Ges\u00f9 annuncia la venuta \u00e8 aperto da un Padre che ragiona diversamente.", "riflettere": "La domanda importante non \u00e8 se rendiamo il trenta, il sessanta o il cento. La domanda \u00e8 se abbiamo capito fino in fondo la logica dello spreco che Dio mette in atto.", "preghfin": "Risana la nostra vita,\naffinch\u00e9 proteggiamo il mondo e non lo deprediamo,\naffinch\u00e9 seminiamo bellezza e non inquinamento e distruzione.\nTocca i cuori di quanti cercano solo vantaggi\na spese dei poveri e della terra.\nInsegnaci a scoprire il valore di ogni cosa,\na contemplare con stupore,\na riconoscere che siamo profondamente uniti\ncon tutte le creature nel nostro cammino verso la tua luce infinita.\nGrazie perch\u00e9 sei con noi tutti i giorni.\nSostienici, per favore, nella nostra lotta per la giustizia, l'amore e la pace.\n<i>(Papa Francesco, Enciclica </i>Laudato Si'<i>)</i>"}