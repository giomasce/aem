{"day": 26, "month": 1, "year": 2021, "weekday": 2, "date_str": "marted\u00ec 26 gennaio 2021", "quotes": "2Tm 1,1-8 <i>opp</i> Tt 1,1-5; Sal 95", "quote_vangelo": "secondo Luca (10,1-9)", "curatore": "Paola e Andrea Bonaccorsi", "prevangelo": "", "indications": "Santi Timoteo e Tito", "preghiniz": "Cantate al Signore un canto nuovo,\ncantate al Signore, uomini di tutta la terra.\nCantate al Signore, benedite il suo nome.\nAnnunciate di giorno in giorno la sua salvezza.\nIn mezzo alle genti narrate la sua gloria,\na tutti i popoli dite le sue meraviglie.\nDate al Signore, o famiglie dei popoli,\ndate al Signore gloria e potenza,\ndate al Signore la gloria del suo nome.\nDite tra le genti: \u00abIl Signore regna!\u00bb.\n\u00c8 stabile il mondo, non potr\u00e0 vacillare!\nEgli giudica i popoli con rettitudine.\n<i>(Salmo 95)</i>", "vangelo": "In quel tempo, il Signore design\u00f2 altri settantadue e li invi\u00f2 a due a due davanti a s\u00e9 in ogni citt\u00e0 e luogo dove stava per recarsi.\nDiceva loro: \u00abLa messe \u00e8 abbondante, ma sono pochi gli operai! Pregate dunque il signore della messe, perch\u00e9 mandi operai nella sua messe! Andate: ecco, vi mando come agnelli in mezzo a lupi; non portate borsa, n\u00e9 sacca, n\u00e9 sandali e non fermatevi a salutare nessuno lungo la strada.\nIn qualunque casa entriate, prima dite: \u201cPace a questa casa!\u201d. Se vi sar\u00e0 un figlio della pace, la vostra pace scender\u00e0 su di lui, altrimenti ritorner\u00e0 su di voi. Restate in quella casa, mangiando e bevendo di quello che hanno, perch\u00e9 chi lavora ha diritto alla sua ricompensa. Non passate da una casa all'altra.\nQuando entrerete in una citt\u00e0 e vi accoglieranno, mangiate quello che vi sar\u00e0 offerto, guarite i malati che vi si trovano, e dite loro: \u201c\u00c8 vicino a voi il regno di Dio\u201d\u00bb.", "medita": "Altra digressione rispetto alla sequenza del vangelo di Marco, stavolta richiesta dalla celebrazione di Timoteo e Tito, collaboratori di San Paolo, inviati uno a Efeso e l'altro a Creta a guidare le nuove comunit\u00e0 cristiane.\nNella seconda lettera a Timoteo, Paolo usa una espressione forte: \u201cNon vergognarti di dare testimonianza al Signore nostro\u201d (2 Tim 1, 8). Forse \u00e8 una espressione che coglie meglio il senso, nella nostra condizione contemporanea, dell'essere mandati \u201ca due a due, in ogni citt\u00e0 e in ogni luogo\u201d. Ges\u00f9 accenna gi\u00e0 alla possibilit\u00e0 che l'annuncio non venga accolto: i discepoli sono \u201ccome agnelli in mezzo ai lupi\u201d, in molte case il saluto della pace ritorner\u00e0 indietro. Ma nella nostra esperienza pi\u00f9 che la persecuzione o il rifiuto esplicito incontriamo l'indifferenza, la richiesta educata di parlare d'altro, semmai la conversazione finisse su questi temi sconvenienti. Ecco che l'invito di Paolo a Timoteo ci aiuta: non accettare l'irrilevanza, non ti vergognare del vangelo. Come ebbe a scrivere Primo Mazzolari: \u201cnon mi sono mai dovuto vergognare del vangelo\u201d.", "riflettere": "Facile facile: perch\u00e9 a volte ci vergogniamo del Vangelo?", "preghfin": "Tu sei il Dio della mia difesa.\nManda la tua luce e la tua verit\u00e0:\nsiano esse a guidarmi.\nA te canter\u00f2, Dio mio.\nPerch\u00e9 ti rattristi, anima mia,\nperch\u00e9 ti agiti in me?\nSpera in Dio: ancora potr\u00f2 lodarlo,\nlui, salvezza del mio volto e mio Dio.\n<i>(Salmo 43)</i>"}