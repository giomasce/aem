{"day": 5, "month": 1, "year": 2021, "weekday": 2, "date_str": "marted\u00ec 5 gennaio 2021", "quotes": "1Gv 3,11-21; Sal 99", "quote_vangelo": "secondo Giovanni (1,43-51)", "curatore": "Paola e Andrea Bonaccorsi", "prevangelo": "", "indications": "", "preghiniz": "Acclamate il Signore, voi tutti della terra,\nservite il Signore nella gioia,\npresentatevi a lui con esultanza.\nRiconoscete che solo il Signore \u00e8 Dio:\negli ci ha fatti e noi siamo suoi,\nsuo popolo e gregge del suo pascolo.\nVarcate le sue porte con inni di grazie,\ni suoi atri con canti di lode,\nlodatelo, benedite il suo nome.\nPerch\u00e9 buono \u00e8 il Signore,\nil suo amore \u00e8 per sempre,\nla sua fedelt\u00e0 di generazione in generazione.\n<i>(Salmo 99)</i>", "vangelo": "Il giorno dopo Ges\u00f9 volle partire per la Galilea; trov\u00f2 Filippo e gli disse: \u00abSeguimi!\u00bb. Filippo era di Bets\u00e0ida, la citt\u00e0 di Andrea e di Pietro.\nFilippo trov\u00f2 Natanaele e gli disse: \u00abAbbiamo trovato colui del quale hanno scritto Mos\u00e8, nella Legge, e i Profeti: Ges\u00f9, il figlio di Giuseppe, di N\u00e0zaret\u00bb. Natanaele gli disse: \u00abDa N\u00e0zaret pu\u00f2 venire qualcosa di buono?\u00bb. Filippo gli rispose: \u00abVieni e vedi\u00bb.\nGes\u00f9 intanto, visto Natanaele che gli veniva incontro, disse di lui: \u00abEcco davvero un Israelita in cui non c'\u00e8 falsit\u00e0\u00bb. Natanaele gli domand\u00f2: \u00abCome mi conosci?\u00bb. Gli rispose Ges\u00f9: \u00abPrima che Filippo ti chiamasse, io ti ho visto quando eri sotto l'albero di fichi\u00bb. Gli replic\u00f2 Natanaele: \u00abRabb\u00ec, tu sei il Figlio di Dio, tu sei il re d'Israele!\u00bb. Gli rispose Ges\u00f9: \u00abPerch\u00e9 ti ho detto che ti avevo visto sotto l'albero di fichi, tu credi? Vedrai cose pi\u00f9 grandi di queste!\u00bb.\nPoi gli disse: \u00abIn verit\u00e0, in verit\u00e0 io vi dico: vedrete il cielo aperto e gli angeli di Dio salire e scendere sopra il Figlio dell'uomo\u00bb.", "medita": "L'autore che ci racconta questa storia \u00e8 lo stesso che ci ha stupefatto all'inizio con la visione del Verbo: siamo ancora nel primo capitolo di Giovanni, ma qui la storia \u00e8 molto umana.\nFilippo era della stessa cittadina di Pietro e Andrea: evidentemente si era saputo della loro adesione al nuovo maestro, forse ne avevano parlato a Filippo stesso. Ed ecco il contagio: Ges\u00f9 passa, chiama Filippo e lui molla tutto e lo segue. Evidentemente i primi due, che hanno visto dove il maestro dimora e sono rimasti con lui, hanno contagiato Filippo, gli hanno messo curiosit\u00e0, anche una certa fretta di vedere Ges\u00f9.\nIl contagio prosegue: Filippo a sua volta non sta nella pelle, appena incontra Natanaele lo investe di parole, infila in mezza riga sei informazioni importanti (Mos\u00e8, la Legge, i Profeti, Ges\u00f9, Giuseppe, Nazaret), lo trascina.\nNatanaele ha una perfetta risposta razionale: secondo le Scritture, dalla Galilea non pu\u00f2 venire nessun profeta, quindi l'amico \u00e8 stato troppo precipitoso, ingenuo, forse ha dato retta ad un impostore. Grande contromossa di Filippo: non discutiamo, vieni a vedere. Ed ecco uno spettacolare cambio di prospettiva: lo scetticismo di Natanaele, il puntiglioso custode della tradizione, crolla quando incontra di persona il maestro, quando ha una relazione con lui. Natanaele se ne esce con una confessione di fede (\u201cTu sei il Figlio di Dio\u201d), che \u00e8 addirittura la seconda confessione cristologica dopo quella di Giovanni Battista (\u201cEcco l'Agnello di Dio\u201d). Prosegue con una espressione eccessiva, un moto del cuore esagerato: \u201cTu sei il Re d'Israele!\u201d. Ges\u00f9 non manca di rispondere in modo ironico.", "riflettere": "Se abbiamo ricevuto, come Giovanni ci ha detto, \u201cgrazia su grazia\u201d, dovremmo avere familiarit\u00e0 con la dinamica di contagio che viene qui descritta. Simone e Andrea che parlano con Filippo, Filippo che parla con Natanaele.\nA volte il contagio si trasmette con la parola, con l'annuncio esplicito del Vangelo, a volte con il silenzio delle opere. Ma noi siamo contagiosi?", "preghfin": "Signore nostro Dio!\nQuando la paura ci prende\nnon lasciarci disperare!\nQuando siamo delusi,\nnon lasciarci diventare amari!\nQuando siamo caduti,\nnon lasciarci a terra!\nQuando non comprendiamo pi\u00f9 niente\ne siamo allo stremo delle forze,\nnon lasciarci perire!\nNo!, facci sentire\nla tua presenza e il tuo amore\nche hai promesso ai cuori umili e spezzati\nche hanno timore della tua parola.\n<i>(Karl Barth)</i>"}