{"day": 23, "month": 1, "year": 2021, "weekday": 6, "date_str": "sabato 23 gennaio 2021", "quotes": "Eb 9,2-3.11-14; Sal 46", "quote_vangelo": "secondo Marco (3,20-21)", "curatore": "Paola e Andrea Bonaccorsi", "prevangelo": "", "indications": "", "preghiniz": "Popoli tutti, battete le mani!\nAcclamate Dio con grida di gioia,\nperch\u00e9 terribile \u00e8 il Signore, l'Altissimo,\ngrande re su tutta la terra.\nAscende Dio tra le acclamazioni,\nil Signore al suono di tromba.\nCantate inni a Dio, cantate inni,\ncantate inni al nostro re, cantate inni.\nPerch\u00e9 Dio \u00e8 re di tutta la terra,\ncantate inni con arte.\nDio regna sulle genti,\nDio siede sul suo trono santo.\n<i>(Salmo 46)</i>", "vangelo": "In quel tempo, Ges\u00f9 entr\u00f2 in una casa e di nuovo si radun\u00f2 una folla, tanto che non potevano neppure mangiare.\nAllora i suoi, sentito questo, uscirono per andare a prenderlo; dicevano infatti: \u00ab\u00c8 fuori di s\u00e9\u00bb.", "medita": "Ges\u00f9 ha appena eletto i Dodici perch\u00e9 stessero con lui e si consuma uno scontro durissimo con le autorit\u00e0 religiose e addirittura con la sua stessa famiglia. Le autorit\u00e0, che ormai hanno deciso di trovare il modo per eliminarlo, lo accusano di connivenza con il demonio (\u201c\u00c8 posseduto da uno spirito impuro\u201d, Mc 3, 30). La sua famiglia \u00e8 meno drastica: i suoi si limitano a dargli del pazzo, come fosse uno \u201cfuori di s\u00e9\u201d.\nDa dove nasce questa incomprensione, che Marco rappresenta nel modo pi\u00f9 diretto e drammatico? Ges\u00f9 annuncia l'avvento del Regno e lo manifesta in gesti concreti che mettono al centro le persone, senza nessuna esclusione. Nel fare questo infrange sistematicamente le leggi antiche basate sulla purezza, sulla appartenenza, sul rispetto di codici morali dettagliati. Non c'\u00e8 spazio di compromesso: il Padre che Ges\u00f9 rivela ha deciso di aprire il suo cuore a tutti gli uomini, senza considerare i loro meriti e le loro fedelt\u00e0 religiose. Il grande banchetto della salvezza eterna \u00e8 anticipato, \u00e8 gi\u00e0 qui, e tutti sono invitati, nessuno escluso. Troppo per le autorit\u00e0 religiose. Troppo anche per una famiglia in cui Ges\u00f9 \u00e8 cresciuto \u201cin sapienza, et\u00e0 e grazia\u201d (Lc 2, 51), ma che evidentemente non ha ancora capito molto della sua missione.\nAttenzione: tutte le civilt\u00e0, anche quelle moderne, hanno la attitudine a dare del pazzo o dell'indemoniato a chi propone punti di vista molto diversi.", "riflettere": "Difficile che in una vita cristiana non ci sia capitato qualche volta di essere presi per pazzi. O forse, meno drasticamente, per gente un po' fuori di testa, gente che non sa stare al mondo. \u00c8 successo? Come ci siamo sentiti?", "preghfin": "Signore, Tu sei l'Amore pi\u00f9 grande di tutti,\nTu vivi nel mistero, oltre l'Orizzonte.\nDacci un cuore limpido, per poterti vedere,\ndacci un cuore attento, per poterti udire,\ndacci un cuore grande, per diventare amici,\ndacci un cuore pieno di fiducia,\nche ci faccia trovare casa in Te."}