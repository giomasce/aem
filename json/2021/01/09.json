{"day": 9, "month": 1, "year": 2021, "weekday": 6, "date_str": "sabato 9 gennaio 2021", "quotes": "1Gv 4,11-18; Sal 71", "quote_vangelo": "secondo Marco (6,45-52)", "curatore": "Paola e Andrea Bonaccorsi", "prevangelo": "", "indications": "", "preghiniz": "O Dio, affida al re il tuo diritto,\nal figlio di re la tua giustizia;\negli giudichi il tuo popolo secondo giustizia\ne i tuoi poveri secondo il diritto.\nI re di Tarsis e delle isole portino tributi,\ni re di Saba e di Seba offrano doni.\nTutti i re si prostrino a lui,\nlo servano tutte le genti.\nPerch\u00e9 egli liberer\u00e0 il misero che invoca\ne il povero che non trova aiuto.\nAbbia piet\u00e0 del debole e del misero\ne salvi la vita dei miseri.\n<i>(Salmo 71)</i>", "vangelo": "[Dopo che i cinquemila uomini furono saziati], Ges\u00f9 subito costrinse i suoi discepoli a salire sulla barca e a precederlo sull'altra riva, a Bets\u00e0ida, finch\u00e9 non avesse congedato la folla. Quando li ebbe congedati, and\u00f2 sul monte a pregare.\nVenuta la sera, la barca era in mezzo al mare ed egli, da solo, a terra. Vedendoli per\u00f2 affaticati nel remare, perch\u00e9 avevano il vento contrario, sul finire della notte egli and\u00f2 verso di loro camminando sul mare, e voleva oltrepassarli.\nEssi, vedendolo camminare sul mare, pensarono: \u00ab\u00c8 un fantasma!\u00bb, e si misero a gridare, perch\u00e9 tutti lo avevano visto e ne erano rimasti sconvolti. Ma egli subito parl\u00f2 loro e disse: \u00abCoraggio, sono io, non abbiate paura!\u00bb. E sal\u00ec sulla barca con loro e il vento cess\u00f2.\nE dentro di s\u00e9 erano fortemente meravigliati, perch\u00e9 non avevano compreso il fatto dei pani: il loro cuore era indurito.", "medita": "Come \u00e8 possibile che i discepoli non abbiano capito il miracolo della moltiplicazione dei pani, non abbiano \u201ccompreso il fatto dei pani\u201d? Eppure hanno visto con i loro occhi i cinquemila seduti sull'erba verde mangiare e sfamarsi, e hanno raccolto con le loro mani i resti del pane e dei pesci. Cos'\u00e8 allora che non hanno capito?\nQui Marco prosegue nella sua pedagogia della fede, mostrando l'itinerario di uomini che seguono Ges\u00f9 per le pi\u00f9 diverse ragioni, lo ammirano, lo cercano dovunque, ma non lo capiscono. Nel vangelo di Giovanni nel solo primo capitolo leggiamo della professione di fede di Giovanni Battista, di Andrea, di Filippo, di Natanaele, e si immagina anche di Pietro, che riceve un nuovo nome a sigillo della sua adesione al Signore. Niente di simile in Marco, si va avanti per capitoli e capitoli in mezzo alla incomprensione.\nMarco racconta di uomini \u201cstupiti dal suo insegnamento\u201d (Mc 1, 21), che \u201cinterrogano (Ges\u00f9) sulle parabole\u201d (Mc 3, 10), che sono \u201cpresi da grande timore\u201d (Mc 4, 41), sono \u201cfortemente meravigliati\u201d (Mc 6, 51), che \u201crimanevano stupiti\u201d (Mc 6, 2), fino al punto di provare scandalo (Mc 6, 3). I malati lo seguono per via dei miracoli, ma non lo capiscono. Le autorit\u00e0 religiose lo seguono per controllarlo e per preparare la cattura e la condanna. I suoi parenti lo prendono per matto. Anche i discepoli, i dodici a lui pi\u00f9 intimi, non capiscono.", "riflettere": "Questi discepoli cos\u00ec duri di cuore somigliano a noi. Facciamo fatica a capire. S\u00ec, certo, diciamo di aver capito. Ma nel profondo qualcosa fa resistenza. Cosa ci ostacola, nel profondo del cuore, dal seguire Ges\u00f9 con tutti noi stessi? Perch\u00e9 all'invito di Ges\u00f9 \u201cCoraggio, sono io, non abbiate paura\u201d rispondiamo con esitazione?", "preghfin": "Padre, che hai fatto tutte le cose in numero, peso e misura,\ne in ogni creatura hai infuso un raggio della tua bellezza,\ne hai affidato all'uomo il dono dell'intelligenza,\ne hai posto tuo Figlio per fine di tutta la creazione,\nmanda sempre il tuo Spirito\nche continui a ornare i cieli\ne a fare nuova la vita\nfino a quando ogni essere\npotr\u00e0 goderne la pienezza.\nAmen."}