{"day": 31, "month": 1, "year": 2021, "weekday": 7, "date_str": "domenica 31 gennaio 2021", "quotes": "Dt 18,15-20; Sal 94; 1Cor 7,32-35", "quote_vangelo": "secondo Marco (1,21-28)", "curatore": "Paola e Andrea Bonaccorsi", "prevangelo": "", "indications": "San Giovanni Bosco\nSalterio: quarta settimana", "preghiniz": "Venite, cantiamo al Signore,\nacclamiamo la roccia della nostra salvezza.\nAccostiamoci a lui per rendergli grazie,\na lui acclamiamo con canti di gioia.\nEntrate: prostr\u00e0ti, adoriamo,\nin ginocchio davanti al Signore che ci ha fatti.\n\u00c8 lui il nostro Dio\ne noi il popolo del suo pascolo,\nil gregge che egli conduce.\nSe ascoltaste oggi la sua voce!\n\u00abNon indurite il cuore come a Mer\u00ecba,\ncome nel giorno di Massa nel deserto,\ndove mi tentarono i vostri padri:\nmi misero alla prova\npur avendo visto le mie opere\u00bb.\n<i>(Salmo 94)</i>", "vangelo": "In quel tempo, Ges\u00f9, entrato di sabato nella sinagoga, [a Caf\u00e0rnao,] insegnava. Ed erano stupiti del suo insegnamento: egli infatti insegnava loro come uno che ha autorit\u00e0, e non come gli scribi.\nEd ecco, nella loro sinagoga vi era un uomo posseduto da uno spirito impuro e cominci\u00f2 a gridare, dicendo: \u00abChe vuoi da noi, Ges\u00f9 Nazareno? Sei venuto a rovinarci? Io so chi tu sei: il santo di Dio!\u00bb. E Ges\u00f9 gli ordin\u00f2 severamente: \u00abTaci! Esci da lui!\u00bb. E lo spirito impuro, straziandolo e gridando forte, usc\u00ec da lui.\nTutti furono presi da timore, tanto che si chiedevano a vicenda: \u00abChe \u00e8 mai questo? Un insegnamento nuovo, dato con autorit\u00e0. Comanda persino agli spiriti impuri e gli obbediscono!\u00bb.\nLa sua fama si diffuse subito dovunque, in tutta la regione della Galilea.", "medita": "Perch\u00e9 lo spirito impuro riconosce subito Ges\u00f9? Perch\u00e9 il male da sempre conosce l'opera di Dio e la combatte. Lo spirito qui sembra essere stupito, quasi si sorprende che Dio sia sceso sulla terra. Che Dio abbia deciso di vincere il male in modo definitivo, mandando il Figlio. Che Dio voglia sottrarre ad uno ad uno i suoi figli al potere del male.\nIn un commento antico sui salmi (<i>Midrash</i> sui Salmi 8, 2) si racconta che gli angeli in cielo protestano perch\u00e9 Dio sta per dare la Torah ad Israele sul Sinai. Gli angeli chiedono di porre la Legge in cielo, non sulla terra: \u201cNoi siamo santi e puri, e la tua Torah \u00e8 santa e pura\u201d.\nMa Dio ribatte agli angeli: \u201c\u00c8 impossibile che la Torah sia messa in pratica da voi, perch\u00e9 presso di voi non esiste n\u00e9 procreazione, n\u00e9 impurit\u00e0, n\u00e9 morte, n\u00e9 malattia, ma siete tutti santi. Invece nella Torah non si parla d'altro che di cose come queste\u201d.\nDio quindi dona la sua Legge agli uomini sulla terra, affinch\u00e9 nella condizione mortale siano in relazione con lui. E quando viene la pienezza dei tempi non esita a compiere il passo definitivo, in Ges\u00f9, nella sua carne.", "riflettere": "Ogni tanto ci scappa di pensare (magari ci correggiamo subito): \u201cMa cosa vuoi da me, Signore?\u201d. Cosa vuoi ancora? Non va gi\u00e0 bene cos\u00ec, non ci possiamo fermare un attimo?", "preghfin": "Tu sei pazienza. Tu sei bellezza. Tu sei sicurezza. Tu sei la pace.\nTu sei gaudio e letizia. Tu sei la nostra speranza.\nTu sei giustizia. Tu sei temperanza. Tu sei ogni nostra ricchezza.\nTu sei bellezza. Tu sei mitezza.\nTu sei il protettore. Tu sei il custode e il difensore nostro.\nTu sei fortezza. Tu sei rifugio.\nTu sei la nostra speranza. Tu sei la nostra fede.\nTu sei la nostra carit\u00e0. Tu sei tutta la nostra dolcezza.\nTu sei la nostra vita eterna, grande e ammirabile Signore,\nDio onnipotente, misericordioso.\n<i>(San Francesco)</i>"}