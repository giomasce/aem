{"day": 19, "month": 1, "year": 2021, "weekday": 2, "date_str": "marted\u00ec 19 gennaio 2021", "quotes": "Eb 6,10-20; Sal 110", "quote_vangelo": "secondo Marco (2,23-28)", "curatore": "Paola e Andrea Bonaccorsi", "prevangelo": "", "indications": "", "preghiniz": "Render\u00f2 grazie al Signore con tutto il cuore,\ntra gli uomini retti riuniti in assemblea.\nGrandi sono le opere del Signore:\nle ricerchino coloro che le amano.\nHa lasciato un ricordo delle sue meraviglie:\nmisericordioso e pietoso \u00e8 il Signore.\nEgli d\u00e0 il cibo a chi lo teme,\nsi ricorda sempre della sua alleanza.\nMand\u00f2 a liberare il suo popolo,\nstabil\u00ec la sua alleanza per sempre.\nSanto e terribile \u00e8 il suo nome.\nLa lode del Signore rimane per sempre.\n<i>(Salmo 110)</i>", "vangelo": "In quel tempo, di sabato Ges\u00f9 passava fra campi di grano e i suoi discepoli, mentre camminavano, si misero a cogliere le spighe. I farisei gli dicevano: \u00abGuarda! Perch\u00e9 fanno in giorno di sabato quello che non \u00e8 lecito?\u00bb. Ed egli rispose loro: \u00abNon avete mai letto quello che fece Davide quando si trov\u00f2 nel bisogno e lui e i suoi compagni ebbero fame? Sotto il sommo sacerdote Abiat\u00e0r, entr\u00f2 nella casa di Dio e mangi\u00f2 i pani dell'offerta, che non \u00e8 lecito mangiare se non ai sacerdoti, e ne diede anche ai suoi compagni!\u00bb.\nE diceva loro: \u00abIl sabato \u00e8 stato fatto per l'uomo e non l'uomo per il sabato! Perci\u00f2 il Figlio dell'uomo \u00e8 signore anche del sabato\u00bb.", "medita": "Ges\u00f9 reclama per s\u00e9 una autorit\u00e0 che i farisei non sono disposti a concedergli. Per loro l'autorit\u00e0 di interpretare la Scrittura poteva venire solo da una discendenza autorevole, da una famiglia o da una tradizione rabbinica che poteva risalire indietro nel tempo. Per avere autorit\u00e0 occorre avere delle credenziali, e a questo rabbi di Galilea, palesemente, queste credenziali mancano. Se al padre Davide era stato consentito di violare la Legge, mangiando i pani dell'offerta, non per questo era consentito a questo Nazareno.\nGes\u00f9 fonda la sua autorit\u00e0 sulla origine da Dio. Ma i segni che offre per confermare il suo legame con il Padre risultano incomprensibili alla mentalit\u00e0 religiosa dei farisei. Ges\u00f9 mette al centro le persone concrete, con le loro malattie e i loro problemi, e dichiara che Dio intende salvare tutti, senza eccezioni, senza meriti. Che Dio ha preso atto che gli uomini sono presi dalla ossessione religiosa di guadagnare credito di fronte a lui, e quindi non hanno capito niente, ma proprio niente, del suo cuore di Padre. I cuori degli uomini sono induriti, non riescono a stare in sintonia con il cuore di Dio. Assoggettano le persone a una infinit\u00e0 di leggi, senza capire e senza amare.", "riflettere": "Quali sono i gesti, come questo dei discepoli di raccogliere le spighe, che spingono le persone intorno a noi (i nostri colleghi di lavoro, i vicini di casa) a chiederci conto di ci\u00f2 che facciamo? E dopo il gesto cosa succede?", "preghfin": "Se dovessi scegliere una reliquia della tua Passione,\nprenderei proprio quel catino colmo d'acqua sporca.\nGirare il mondo con quel recipiente\ne ad ogni piede cingermi dell'asciugatoio e curvarmi gi\u00f9 in basso,\nnon alzando mai la testa oltre il polpaccio\nper non distinguere i nemici dagli amici,\ne lavare i piedi del vagabondo, dell'ateo, del drogato,\ndel carcerato, dell'omicida, di chi non mi saluta pi\u00f9,\ndi quel compagno per cui non prego mai,\nin silenzio finch\u00e9 tutti abbiano capito nel mio il tuo amore.\n<i>(Madeleine Delbr\u00eal)</i>"}