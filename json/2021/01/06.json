{"day": 6, "month": 1, "year": 2021, "weekday": 3, "date_str": "mercoled\u00ec 6 gennaio 2021", "quotes": "Is 60,1-6; Sal 71; Ef 3,2-3a.5-6", "quote_vangelo": "secondo Matteo (2,1-12)", "curatore": "Paola e Andrea Bonaccorsi", "prevangelo": "", "indications": "Epifania del Signore", "preghiniz": "O Dio, affida al re il tuo diritto,\nal figlio di re la tua giustizia;\negli giudichi il tuo popolo secondo giustizia\ne i tuoi poveri secondo il diritto.\nNei suoi giorni fiorisca il giusto\ne abbondi la pace,\nfinch\u00e9 non si spenga la luna.\nE d\u00f2mini da mare a mare,\ndal fiume sino ai confini della terra.\nI re di Tarsis e delle isole portino tributi,\ni re di Saba e di Seba offrano doni.\nTutti i re si prostrino a lui,\nlo servano tutte le genti.\nPerch\u00e9 egli liberer\u00e0 il misero che invoca\ne il povero che non trova aiuto.\nAbbia piet\u00e0 del debole e del misero\ne salvi la vita dei miseri.\n<i>(Salmo 71)</i>", "vangelo": "Nato Ges\u00f9 a Betlemme di Giudea, al tempo del re Erode, ecco, alcuni Magi vennero da oriente a Gerusalemme e dicevano: \u00abDov'\u00e8 colui che \u00e8 nato, il re dei Giudei? Abbiamo visto spuntare la sua stella e siamo venuti ad adorarlo\u00bb. All'udire questo, il re Erode rest\u00f2 turbato e con lui tutta Gerusalemme. Riuniti tutti i capi dei sacerdoti e gli scribi del popolo, si informava da loro sul luogo in cui doveva nascere il Cristo. Gli risposero: \u00abA Betlemme di Giudea, perch\u00e9 cos\u00ec \u00e8 scritto per mezzo del profeta: \u201cE tu, Betlemme, terra di Giuda, non sei davvero l'ultima delle citt\u00e0 principali di Giuda: da te infatti uscir\u00e0 un capo che sar\u00e0 il pastore del mio popolo, Israele\u201d\u00bb.\nAllora Erode, chiamati segretamente i Magi, si fece dire da loro con esattezza il tempo in cui era apparsa la stella e li invi\u00f2 a Betlemme dicendo: \u00abAndate e informatevi accuratamente sul bambino e, quando l'avrete trovato, fatemelo sapere, perch\u00e9 anch'io venga ad adorarlo\u00bb.\nUdito il re, essi partirono. Ed ecco, la stella, che avevano visto spuntare, li precedeva, finch\u00e9 giunse e si ferm\u00f2 sopra il luogo dove si trovava il bambino. Al vedere la stella, provarono una gioia grandissima. Entrati nella casa, videro il bambino con Maria sua madre, si prostrarono e lo adorarono. Poi aprirono i loro scrigni e gli offrirono in dono oro, incenso e mirra. Avvertiti in sogno di non tornare da Erode, per un'altra strada fecero ritorno al loro paese.", "medita": "Lasciamo stare un attimo gli infiniti problemi interpretativi (chi sono questi Magi? Da dove vengono esattamente? Oro, incenso e mirra significano davvero quello che ci hanno insegnato?). Fermiamoci su una espressione solamente: \u201cProvarono una gioia grandissima\u201d (Mt 2, 10).\nNella vita proviamo spesse delle gioie, ma, possiamo dire, di media dimensione: vince la nostra squadra di calcio, ci telefona un amico, sentiamo una bella canzone. Le gioie veramente grandi accadono di rado: ci innamoriamo della persona giusta, ci sposiamo, ci nasce un figlio. Pi\u00f9 in l\u00e0 ci nascono nipoti, poi si sposano anche loro. Magari troviamo lavoro, qualcuno vince delle elezioni importanti. Scopriamo piano piano che la gioia vera \u00e8 quella duratura, silenziosa, che matura nel corso della vita, non quella eccitante, straordinaria, che dura poco.\nEd ecco che un piccolo bambino, in uno sconosciuto luogo di Palestina, nemmeno menzionato dagli storici dell'epoca, \u00e8 in grado di far provare una gioia grandissima. Grandissima \u00e8 il prodotto di due fattori: l'intensit\u00e0 e la durata. Teniamocelo caro, questo bambino.", "riflettere": "L'ultima volta che abbiamo provato una grande gioia: per cosa? Quanto \u00e8 durata? Era veramente grande?", "preghfin": "\u00c8 verso tutti gli uomini\nche \u00e8 venuto il tuo Figlio diletto,\nverso gli abbandonati:\npoich\u00e9 lo siamo tutti,\negli \u00e8 nato in una stalla e morto sulla croce.\nSignore,\ndestaci tutti e tienici svegli\nper riconoscerlo e confessarlo.\n<i>(Karl Barth)</i>"}