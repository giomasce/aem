{"day": 22, "month": 1, "year": 2021, "weekday": 5, "date_str": "venerd\u00ec 22 gennaio 2021", "quotes": "Eb 8,6-13; Sal 84", "quote_vangelo": "secondo Marco (3,13-19)", "curatore": "Paola e Andrea Bonaccorsi", "prevangelo": "", "indications": "", "preghiniz": "Mostraci, Signore, la tua misericordia\ne donaci la tua salvezza.\nS\u00ec, la sua salvezza \u00e8 vicina a chi lo teme,\nperch\u00e9 la sua gloria abiti la nostra terra.\nAmore e verit\u00e0 s'incontreranno,\ngiustizia e pace si baceranno.\nVerit\u00e0 germoglier\u00e0 dalla terra\ne giustizia si affaccer\u00e0 dal cielo.\nCerto, il Signore doner\u00e0 il suo bene\ne la nostra terra dar\u00e0 il suo frutto;\ngiustizia camminer\u00e0 davanti a lui:\ni suoi passi tracceranno il cammino.\n<i>(Salmo 84)</i>", "vangelo": "In quel tempo, Ges\u00f9 sal\u00ec sul monte, chiam\u00f2 a s\u00e9 quelli che voleva ed essi andarono da lui. Ne costitu\u00ec Dodici \u2013 che chiam\u00f2 apostoli \u2013, perch\u00e9 stessero con lui e per mandarli a predicare con il potere di scacciare i dem\u00f2ni.\nCostitu\u00ec dunque i Dodici: Simone, al quale impose il nome di Pietro, poi Giacomo, figlio di Zebed\u00e8o, e Giovanni fratello di Giacomo, ai quali diede il nome di Boan\u00e8rghes, cio\u00e8 \u201cfigli del tuono\u201d; e Andrea, Filippo, Bartolomeo, Matteo, Tommaso, Giacomo, figlio di Alfeo, Taddeo, Simone il Cananeo e Giuda Iscariota, il quale poi lo trad\u00ec.", "medita": "Due notazioni. La prima: se un leader religioso volesse creare un movimento di una qualche consistenza, si circonderebbe di gente seria, preparata, motivata. La lista dei discepoli di cui ci parlano i vangeli \u00e8 invece imbarazzante, non suggerisce certo un team destinato al successo. Alcuni sono figli di pescatori e pescatori a loro volta. Spicca Matteo, che doveva essere istruito (almeno sapeva fare di conto) e certamente era molto ricco. Se gli altri avessero avuto titoli di qualche tipo, o professioni di qualche reputazione, i vangeli ce lo avrebbero detto. Se pensiamo che i vangeli sono scritti molto dopo la morte di Ges\u00f9 e ad uso delle prime comunit\u00e0, viene da meditare sulla confessione di modestia che ammettono.\nLa seconda: in tutte le liste il primo nome che compare \u00e8 Pietro. Scrivendo i vangeli, tutti gli autori riconoscono che tra gli apostoli Pietro ha un ruolo significativo. Ma Pietro \u00e8 quello che nei vangeli fa le peggiori figure. Non capisce, non riesce a seguire Ges\u00f9. Alterna entusiasmi eccessivi a momenti sconsolati. Non esercita alcuna guida sui discepoli. E infine lo tradisce per ben tre volte\u2014che \u00e8 come dire, sempre.\nNell'antichit\u00e0 classica si scrivevano biografie degli uomini illustri per descriverne le capacit\u00e0 straordinarie e i successi, omettendo le zone d'ombra. Se i vangeli fossero una biografia di Ges\u00f9 sarebbero un vero disastro letterario. Davvero la logica del vangelo \u00e8 rovesciata.", "riflettere": "Ges\u00f9 chiama i Dodici perch\u00e9 stiano con lui e poi per mandarli a predicare e guarire. La comunione con Ges\u00f9 \u00e8 la condizione e la premessa della missione.\nA volte le ruote della nostra missione sono sgonfie. Ci viene subito da risolvere con un supplemento di organizzazione, di zelo, di attivit\u00e0. Forse sarebbe meglio ripensare alla relazione con Ges\u00f9.", "preghfin": "Dio nostro, tu sei al centro di tutto e tutto circondi.\nTutto si curva al tuo passaggio: gioie, progressi, dolori, fallimenti,\nerrori, opere, preghiere, bellezze, potenze del cielo, della terra e degli inferi.\nTutto mette la propria energia a servizio del tuo spazio divino\ne da esso tutto \u00e8 pervaso con potenza.\nTu non distruggi le cose e neppure le forzi: le liberi, le orienti, le trasfiguri, le animi.\nNon le abbandoni, ma ti appoggi su di loro\ne avanzi trascinando con te ci\u00f2 che in loro \u00e8 santo.\nDonaci la purezza di cuore, la fede, la fedelt\u00e0,\nperch\u00e9 con questi doni si costruisce la nuova terra e si vince il mondo\nin Ges\u00f9 Cristo, nostro Signore.\n<i>(Pierre Teilhard de Chardin)</i>"}