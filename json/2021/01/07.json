{"day": 7, "month": 1, "year": 2021, "weekday": 4, "date_str": "gioved\u00ec 7 gennaio 2021", "quotes": "1Gv 3,22-4,6; Sal 2", "quote_vangelo": "secondo Matteo (4,12-17.23-25)", "curatore": "Paola e Andrea Bonaccorsi", "prevangelo": "Il commento di oggi \u00e8 proposto dal Centro Diocesano per le Vocazioni di Pisa", "indications": "", "preghiniz": "Dio di bont\u00e0 e di misericordia,\nche ci chiedi di collaborare alla tua opera di salvezza,\nmanda numerosi e santi operai per la tua vigna,\nperch\u00e9 alla tua Chiesa non manchino mai\nannunciatori coraggiosi del Vangelo,\nsacerdoti che ti offrano anche con la vita il sacrificio dell'Eucarestia\ne che quali segni splendenti di Cristo buon pastore,\nguidino il tuo popolo sulle strade della carit\u00e0.\nManda il tuo Spirito Santo a rinfrancare il cuore dei giovani,\nperch\u00e9 abbiano il coraggio di dirti S\u00ec quando li chiami al servizio dei fratelli,\nla perseveranza nel seguire Ges\u00f9 anche sulla via della croce\ne la gioia grande di essere nel mondo testimoni del tuo amore.\nO Maria, Madre dei sacerdoti, dona a tutti i membri della Chiesa pisana\nla tua stessa fedelt\u00e0 per testimoniare a tutti\nla gioia che nasce dall'incontro con Cristo\nche vive e regna nei secoli in eterno. Amen.\n<i>(Giovanni Paolo Benotto)</i>", "vangelo": "In quel tempo, quando Ges\u00f9 seppe che Giovanni era stato arrestato, si ritir\u00f2 nella Galilea, lasci\u00f2 N\u00e0zaret e and\u00f2 ad abitare a Caf\u00e0rnao, sulla riva del mare, nel territorio di Z\u00e0bulon e di N\u00e8ftali, perch\u00e9 si compisse ci\u00f2 che era stato detto per mezzo del profeta Isa\u00eca: \u00abTerra di Z\u00e0bulon e terra di N\u00e8ftali, sulla via del mare, oltre il Giordano, Galilea delle genti!  Il popolo che abitava nelle tenebre vide una grande luce, per quelli che abitavano in regione e ombra di morte una luce \u00e8 sorta\u00bb.  Da allora Ges\u00f9 cominci\u00f2 a predicare e a dire: \u00abConvertitevi, perch\u00e9 il regno dei cieli \u00e8 vicino\u00bb.\nGes\u00f9 percorreva tutta la Galilea, insegnando nelle loro sinagoghe, annunciando il vangelo del Regno e guarendo ogni sorta di malattie e di infermit\u00e0 nel popolo. La sua fama si diffuse per tutta la Siria e conducevano a lui tutti i malati, tormentati da varie malattie e dolori, indemoniati, epilettici e paralitici; ed egli li guar\u00ec. Grandi folle cominciarono a seguirlo dalla Galilea, dalla Dec\u00e0poli, da Gerusalemme, dalla Giudea e da oltre il Giordano.", "medita": "Nel commentare l'evangelista Matteo, non possiamo prescindere dalla comunit\u00e0 destinataria del suo Vangelo. Si ritiene, infatti, che Matteo si sia rivolto ad una comunit\u00e0 ebraica con lo scopo di dimostrare che il Cristo \u00e8 il Messia atteso. Ne sarebbero una riprova le ripetute sottolineature fra i comportamenti di Ges\u00f9 e le profezie; ci\u00f2 che \u00e8 particolarmente evidente in questo passo evangelico.\nPunto cruciale di questa pericope \u00e8 il: \u201cConvertitevi perch\u00e9 il regno dei cieli \u00e8 vicino\u201d. Cosa \u00e8 il regno dei cieli? Soprattutto in Marco, che sembra essere la fonte del Vangelo di Matteo, si parla di regno di Dio. Matteo non dice <i>regno di Dio</i> ma <i>regno dei cieli</i>, perch\u00e9 agli ebrei era vietato nominare Dio. Dobbiamo quindi ipotizzare che con <i>regno dei cieli</i> si intenda dire \u201cil regno di Dio\u201d.\nMa cosa \u00e8 il regno? Il termine greco \u201cbasileia\u201d indica allo stesso tempo sia la potest\u00e0 che la regalit\u00e0. Ed \u00e8 alla regalit\u00e0 che probabilmente dobbiamo fare riferimento. In tal caso il passo evangelico andrebbe tradotto in \u201cla regalit\u00e0 di Dio \u00e8 vicina\u201d. Un modo per dire che Ges\u00f9 \u00e8 il Dio incarnato e che questo Dio \u00e8 vicino al popolo a cui si rivolge.\nE allora merita fare anche una riflessione sulla Galilea. Al tempo di Ges\u00f9 la regione era abitata da popolazioni ebraiche che, agli occhi dell'ortodossia giudaica di Gerusalemme, si erano contaminate con i popoli vicini di religione pagana. Come dire non solamente che Ges\u00f9 \u00e8 il Dio incarnato, ma che il suo messaggio di salvezza non \u00e8 rivolto solo al popolo eletto, ossia agli ebrei, ma si estende a tutti i popoli: \u00e8 universale!\nEd infine il \u201cconvertitevi\u201d. Quale bisogno avevano gli ebrei di convertirsi? Conversione \u00e8 anteporre Ges\u00f9 e il suo messaggio di amore (\u201cAmatevi come io vi ho amato\u201d), al rispetto delle infinite regole di una religiosit\u00e0 fatta non di fede ma di pratiche rituali.", "riflettere": "Chi crede nel Figlio ha la vita eterna. Ci sia concesso di accrescere la nostra fede; di non ridurci ad una religiosit\u00e0 prettamente rituale, ma di maturare quella fede che spinse la donna emorroissa al solo toccare il mantello di Ges\u00f9. Ci siano di monito le parole di Ges\u00f9: \u201cDonna, la tua fede ti ha guarita\u201d.\nIn alternativa si potrebbe mettere questo pezzo tratto da un canto religioso: \u00abIo ti prego con il cuore, so che Tu mi ascolterai: rendi forte la mia fede pi\u00f9 che mai. Tieni accesa la mia luce, fino al giorno che tu sai: con i miei fratelli incontro a te verr\u00f2\u00bb.", "preghfin": "Offriamo in questa giornata la nostra preghiera\ne le nostre azioni al Signore per <i>tutti coloro che si occupano\ndella direzione spirituale e del discernimento vocazionale</i>.\nSappiano aiutare a leggere nelle pieghe dell'esistenza\ni prodigi che Dio compie nella vita di ciascuno\ne, avendo come modello Ges\u00f9, sappiano farsi canali della sua volont\u00e0\nper quanti accompagnano nel cammino spirituale e vocazionale."}