{"day": 21, "month": 1, "year": 2021, "weekday": 4, "date_str": "gioved\u00ec 21 gennaio 2021", "quotes": "Eb 7,25-8,6; Sal 39", "quote_vangelo": "secondo Marco (3,7-12)", "curatore": "Paola e Andrea Bonaccorsi", "prevangelo": "", "indications": "Sant'Agnese", "preghiniz": "Sacrificio e offerta non gradisci,\ngli orecchi mi hai aperto,\nnon hai chiesto olocausto n\u00e9 sacrificio per il peccato.\nAllora ho detto: \u00abEcco, io vengo\u00bb.\n\u00abNel rotolo del libro su di me \u00e8 scritto\ndi fare la tua volont\u00e0:\nmio Dio, questo io desidero;\nla tua legge \u00e8 nel mio intimo\u00bb.\nHo annunciato la tua giustizia\nnella grande assemblea;\nvedi: non tengo chiuse le labbra,\nSignore, tu lo sai.\nEsultino e gioiscano in te\nquelli che ti cercano;\ndicano sempre: \u00abIl Signore \u00e8 grande!\u00bb\nquelli che amano la tua salvezza.\n<i>(Salmo 39)</i>", "vangelo": "In quel tempo, Ges\u00f9, con i suoi discepoli si ritir\u00f2 presso il mare e lo segu\u00ec molta folla dalla Galilea. Dalla Giudea e da Gerusalemme, dall'Idumea e da oltre il Giordano e dalle parti di Tiro e Sid\u00f2ne, una grande folla, sentendo quanto faceva, and\u00f2 da lui.\nAllora egli disse ai suoi discepoli di tenergli pronta una barca, a causa della folla, perch\u00e9 non lo schiacciassero. Infatti aveva guarito molti, cosicch\u00e9 quanti avevano qualche male si gettavano su di lui per toccarlo.\nGli spiriti impuri, quando lo vedevano, cadevano ai suoi piedi e gridavano: \u00abTu sei il Figlio di Dio!\u00bb. Ma egli imponeva loro severamente di non svelare chi egli fosse.", "medita": "Perch\u00e9 gli \u201cspiriti impuri\u201d hanno cos\u00ec dimestichezza con Ges\u00f9 da riconoscerlo subito? Lo chiamano \u201cFiglio di Dio\u201d, una professione di fede che pochi protagonisti dei vangeli formulano. E Ges\u00f9 ha bisogno di farli tacere, perch\u00e9 non \u00e8 ancora giunto il momento di esplicitare la sua missione e occorre evitare che venga interpretata in senso politico.\nGli spiriti impuri, qualunque cosa voglia dire esattamente questa espressione, operano per la distruzione della persona. Ne minano la fiducia in se stessa, la speranza, l'autostima. La convincono del male. Ecco perch\u00e9 sentono subito la presenza di Ges\u00f9: perch\u00e9 lui ha uno sguardo di vita su ciascuno, rialza, mette in piedi, mette al centro, abbraccia.", "riflettere": "La realt\u00e0 ci offre nuovi esempi di impurit\u00e0 che distruggono le persone. I disturbi dell'alimentazione, in forte crescita nelle societ\u00e0 avanzate, distruggono l'esperienza normale del cibo assegnando un significato di morte all'ingestione. Chi ne esce racconta di un istinto di morte, quando si mangia eccessivamente come quando si rifiuta il cibo. Se conosciamo qualcuno che ha sofferto o che soffre, preghiamo perch\u00e9, all'interno di cure mediche appropriate, possa provare una liberazione come quella raccontata dal brano del vangelo.", "preghfin": "Signore,\ntu sei la vita che voglio vivere,\nla luce che voglio riflettere,\nil cammino che conduce al Padre,\nl'amore che voglio amare,\nla gioia che voglio condividere,\nla gioia che voglio seminare attorno a me.\nGes\u00f9, tu sei tutto per me, senza Te non posso nulla.\nTu sei il Pane di vita che la Chiesa mi d\u00e0.\n\u00c8 per te, in te, con te che posso vivere.\n<i>(Madre Teresa di Calcutta)</i>"}