{"day": 20, "month": 1, "year": 2021, "weekday": 3, "date_str": "mercoled\u00ec 20 gennaio 2021", "quotes": "Eb 7,1-3.15-17; Sal 109", "quote_vangelo": "secondo Marco (3,1-6)", "curatore": "Paola e Andrea Bonaccorsi", "prevangelo": "", "indications": "", "preghiniz": "Oracolo del Signore al mio signore:\n\u00abSiedi alla mia destra\nfinch\u00e9 io ponga i tuoi nemici\na sgabello dei tuoi piedi\u00bb.\nLo scettro del tuo potere\nstende il Signore da Sion:\ndomina in mezzo ai tuoi nemici!\nA te il principato\nnel giorno della tua potenza\ntra santi splendori;\ndal seno dell'aurora,\ncome rugiada, io ti ho generato.\nIl Signore ha giurato e non si pente:\n\u00abTu sei sacerdote per sempre\nal modo di Melch\u00ecsedek\u00bb.\n<i>(Salmo 109)</i>", "vangelo": "In quel tempo, Ges\u00f9 entr\u00f2 di nuovo nella sinagoga. Vi era l\u00ec un uomo che aveva una mano paralizzata, e stavano a vedere se lo guariva in giorno di sabato, per accusarlo.\nEgli disse all'uomo che aveva la mano paralizzata: \u00ab\u00c0lzati, vieni qui in mezzo!\u00bb. Poi domand\u00f2 loro: \u00ab\u00c8 lecito in giorno di sabato fare del bene o fare del male, salvare una vita o ucciderla?\u00bb. Ma essi tacevano. E guardandoli tutt'intorno con indignazione, rattristato per la durezza dei loro cuori, disse all'uomo: \u00abTendi la mano!\u00bb. Egli la tese e la sua mano fu guarita.\nE i farisei uscirono subito con gli erodiani e tennero consiglio contro di lui per farlo morire.", "medita": "Due sentimenti potenti di Ges\u00f9: indignazione e tristezza. \u201cLi guard\u00f2 tutt'intorno con indignazione\u201d. Fa un giro con lo sguardo, cerca di intercettare la coscienza di quegli uomini religiosi, sollecita una reazione, un moto della coscienza. Niente. L'indignazione \u00e8 un sentimento forte, che nasce da una distanza tra un valore grande, alto, nobile, e la realt\u00e0 che lo viene a violare. Ges\u00f9 \u00e8 indignato perch\u00e9 nella casa del Padre suo, nella sinagoga in cui si proclama la Parola, non vi \u00e8 traccia della misericordia. Nel luogo dove risuona solennemente la memoria del popolo ebreo con il suo Signore \u00e8 scomparsa la memoria dell'amore infinito per ogni creatura. In quel luogo si accetta di \u201cfare del male\u201d, persino di \u201cuccidere\u201d, se questo \u00e8 conforme alla legge. L'uomo, la persona concreta, non \u00e8 pi\u00f9 al centro. All'indignazione segue la tristezza, che rivela il peccato dei suoi interlocutori: hanno il cuore indurito, hanno dimenticato la promessa di Dio di trasformare i loro cuori di pietra in cuori di carne.\nEcco perch\u00e9 fa mettere al centro l'uomo con la mano paralizzata. Occorre guardare in faccia la vittima. \u201cMa essi tacevano\u201d. Quando si prepara a compiere nefandezze, a \u201cfare del male\u201d e \u201cuccidere\u201d, il potere sta in silenzio. Non spiega, non offre argomenti, esegue in silenzio. Ci vuole uno che parla (letteralmente, un profeta), che smaschera il silenzio e rimette al centro la vittima.", "riflettere": "L'organizzazione sociale, perfino la struttura urbana, sono oggi fatti per togliere dalla vista dei cittadini le situazioni di povert\u00e0, di esclusione. I malati stanno nelle strutture sanitarie, gli immigrati nei centri di accoglienza fuori citt\u00e0, i senza fissa dimora nelle periferie. Passiamo mesi e anni senza vederli. Lo \u201cscarto\u201d di cui parla spesso Papa Francesco \u00e8 innanzitutto uno scarto visivo, un sistema per non prendere in carico la vista dei poveri. Ges\u00f9 invece \u201cmette al centro\u201d della scena l'uomo con la mano paralizzata.\nProviamo a mettere al centro della nostra meditazione oggi, visivamente, una persona scartata. Guardiamola negli occhi. E decidiamo cosa fare.", "preghfin": "Signore, fa' di me un arcobaleno di bene, di speranza e di pace.\nArcobaleno che per nessuna ragione annunci\nle ingannevoli bont\u00e0, le paranze vane, le false paci.\nArcobaleno incarnato da te\nquale annuncio che mai fallir\u00e0\nil tuo amore di Padre,\nla morte del tuo Figlio,\nla meravigliosa azione del tuo Spirito, Signore.\n<i>(Helder Camara)</i>"}