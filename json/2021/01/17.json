{"day": 17, "month": 1, "year": 2021, "weekday": 7, "date_str": "domenica 17 gennaio 2021", "quotes": "1Sam 3,3b-10.19; Sal 39; 1Cor 6,13c-15a.17-20", "quote_vangelo": "secondo Giovanni (1,35-42)", "curatore": "Paola e Andrea Bonaccorsi", "prevangelo": "", "indications": "Sant'Antonio abate\nSalterio: seconda settimana", "preghiniz": "Ho sperato: ho sperato nel Signore\ned egli su di me si \u00e8 chinato,\nha dato ascolto al mio grido.\nMi ha tratto dalla fossa della morte,\ndal fango della palude;\ni miei piedi ha stabilito sulla roccia,\nha reso sicuri i miei passi.\nMi ha messo sulla bocca un canto nuovo,\nlode al nostro Dio.\nMolti vedranno e avranno timore\ne confideranno nel Signore.\nBeato l'uomo che spera nel Signore\ne non si mette dalla parte dei superbi,\nn\u00e9 si volge a chi segue la menzogna.\n<i>(Salmo 39)</i>", "vangelo": "In quel tempo Giovanni stava con due dei suoi discepoli e, fissando lo sguardo su Ges\u00f9 che passava, disse: \u00abEcco l'agnello di Dio!\u00bb. E i suoi due discepoli, sentendolo parlare cos\u00ec, seguirono Ges\u00f9.\nGes\u00f9 allora si volt\u00f2 e, osservando che essi lo seguivano, disse loro: \u00abChe cosa cercate?\u00bb. Gli risposero: \u00abRabb\u00ec \u2013 che, tradotto, significa maestro \u2013, dove dimori?\u00bb. Disse loro: \u00abVenite e vedrete\u00bb. Andarono dunque e videro dove egli dimorava e quel giorno rimasero con lui; erano circa le quattro del pomeriggio.\nUno dei due che avevano udito le parole di Giovanni e lo avevano seguito, era Andrea, fratello di Simon Pietro. Egli incontr\u00f2 per primo suo fratello Simone e gli disse: \u00abAbbiamo trovato il Messia\u00bb \u2013 che si traduce Cristo \u2013 e lo condusse da Ges\u00f9. Fissando lo sguardo su di lui, Ges\u00f9 disse: \u00abTu sei Simone, il figlio di Giovanni; sarai chiamato Cefa\u00bb, che significa Pietro.", "medita": "La liturgia ci ripropone il brano di luned\u00ec 4 gennaio. Gi\u00e0 questa \u00e8 una indicazione per la nostra meditazione: non si smette mai di scoprire.\nMeditiamo ora un altro passaggio: Ges\u00f9 chiama a s\u00e9 Pietro con un gesto tutto speciale, che non compir\u00e0 con gli altri discepoli. Fissa lo sguardo su di lui, lo chiama per nome (\u201ctu sei Simone, il figlio di Giovanni\u201d) e cambia il suo nome in Cefa. Il nome indica l'identit\u00e0, la natura pi\u00f9 profonda della persona. Cambiare il nome significa far cambiare la vita.\nMa c'\u00e8 un altro dettaglio su cui meditare: Ges\u00f9 \u201cfissa lo sguardo su di lui\u201d. Cosa c'\u00e8 in quello sguardo? Non lo sappiamo, uno sguardo non si spiega, si vive, intensamente. Per uno sguardo ci si innamora. Per capire qualcosa di questo sguardo, possiamo forse meditare su un altro sguardo che Ges\u00f9 rivolge a Pietro, alla fine della sua vicenda. Pietro \u00e8 nel cortile della casa del sommo sacerdote dove hanno portato il prigioniero, ha appena rinnegato Ges\u00f9 per tre volte e il gallo ha cantato. \u00abAllora il Signore si volt\u00f2 e fiss\u00f2 lo sguardo su Pietro, e Pietro si ricord\u00f2 della parola che il Signore gli aveva detto: \u201cPrima che il gallo canti, oggi mi rinnegherai tre volte\u201d. E, uscito fuori, pianse amaramente\u00bb (Lc 22, 61--62).\nLasciamoci interrogare da questi sguardi di Ges\u00f9 su di noi. Se ci viene da piangere, meglio.", "riflettere": "In qualche occasione abbiamo avuto la certezza interiore dello sguardo di Ges\u00f9 su di noi. Abbiamo incontrato il suo sguardo. Cosa \u00e8 successo in noi?", "preghfin": "O Dio, nostro Signore,\nquanto \u00e8 magnifico il tuo nome su tutta la terra,\npi\u00f9 dei cieli essa canta\nil tuo splendore.\n<i>(Salmo 8)</i>"}