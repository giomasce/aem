{"day": 10, "month": 1, "year": 2021, "weekday": 7, "date_str": "domenica 10 gennaio 2021", "quotes": "Is 55,1-11; Is 12,2-6; 1Gv 5,1-9", "quote_vangelo": "secondo Marco (1,7-11)", "curatore": "Paola e Andrea Bonaccorsi", "prevangelo": "", "indications": "Battesimo del Signore", "preghiniz": "Ecco, Dio \u00e8 la mia salvezza;\nio avr\u00f2 fiducia, non avr\u00f2 timore,\nperch\u00e9 mia forza e mio canto \u00e8 il Signore;\negli \u00e8 stato la mia salvezza.\nRendete grazie al Signore e invocate il suo nome,\nproclamate fra i popoli le sue opere,\nfate ricordare che il suo nome \u00e8 sublime.\nCantate inni al Signore, perch\u00e9 ha fatto cose eccelse,\nle conosca tutta la terra.\nCanta ed esulta, tu che abiti in Sion,\nperch\u00e9 grande in mezzo a te \u00e8 il Santo d'Israele.\n<i>(Isaia 12, 2--6)</i>", "vangelo": "In quel tempo, Giovanni proclamava: \u00abViene dopo di me colui che \u00e8 pi\u00f9 forte di me: io non sono degno di chinarmi per slegare i lacci dei suoi sandali. Io vi ho battezzato con acqua, ma egli vi battezzer\u00e0 in Spirito Santo\u00bb.\nEd ecco, in quei giorni, Ges\u00f9 venne da N\u00e0zaret di Galilea e fu battezzato nel Giordano da Giovanni. E, subito, uscendo dall'acqua, vide squarciarsi i cieli e lo Spirito discendere verso di lui come una colomba. E venne una voce dal cielo: \u00abTu sei il Figlio mio, l'amato: in te ho posto il mio compiacimento\u00bb.", "medita": "Il Battesimo nel Giordano \u00e8 celebrato nella tradizione orientale insieme alla visita dei Magi e alle nozze di Cana, come manifestazione di Ges\u00f9 al mondo. Tutti i vangeli sinottici riportano l'episodio, mentre in Giovanni \u00e8 riportato come testimonianza del Battista. Celebriamo quindi una grande festa di manifestazione, di offerta al mondo della gloria divina.\nMa \u00e8 possibile anche un altro punto di vista. Poich\u00e9 i dodici discepoli non sono ancora stati scelti da Ges\u00f9, non possono essere loro i testimoni oculari del Battesimo. Qualcuno ha raccontato loro cosa \u00e8 accaduto nel Giordano. \u00c8 Ges\u00f9 stesso che deve aver raccontato ai discepoli il primo momento, all'inizio della vita adulta, in cui il Padre gli ha parlato e lo ha confermato nella sua missione. Lo ha dichiarato suo Figlio, generato in eterno. Lo ha dichiarato suo prediletto, suo amato, suo unico figlio. \u00c8 Ges\u00f9 stesso, ancora, che racconta di aver sentito lo Spirito scendere su di lui. In un soffio, in un vento, in una esperienza leggera ma potente, come un volo. Letto in questa prospettiva il brano ci apre una finestra sulla progressiva consapevolezza di Ges\u00f9 uomo di essere parte della Trinit\u00e0 divina. Amato dal Padre, avvolto dallo Spirito.\nAncora una volta in questo mese di gennaio lasciamoci prendere dalla vertigine di intuire qualcosa, nel nostro infinitesimo, della vita di Dio.", "riflettere": "Lo Spirito Santo \u00e8 il grande assente della nostra vita spirituale. Forse perch\u00e9 non sappiamo come rappresentarlo? Il Padre ci ha creati \u201ca sua immagine e somiglianza\u201d, e quindi ci viene immediato dargli un volto umano, chiamarlo come farebbe un bambino. Il Figlio era uomo come noi. Ma lo Spirito? Quale immagine ci aiuta a invocarlo?", "preghfin": "Trinit\u00e0, Dio nostro, oggi sei apparso indivisibile.\nIl Padre, infatti, ha dato una chiara testimonianza del Figlio,\nlo Spirito in forma di colomba \u00e8 sceso dal Cielo,\nIl Figlio ha chinato il suo capo intemerato davanti al Precursore\ned essendo stato battezzato ha riscattato l'umanit\u00e0\ndalla schiavit\u00f9 quale amico degli uomini.\n<i>(Inno ortodosso, Grande Ora III, Vigilia dell'Epifania)</i>"}