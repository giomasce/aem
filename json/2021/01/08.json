{"day": 8, "month": 1, "year": 2021, "weekday": 5, "date_str": "venerd\u00ec 8 gennaio 2021", "quotes": "1Gv 4,7-10; Sal 71", "quote_vangelo": "secondo Marco (6,34-44)", "curatore": "Paola e Andrea Bonaccorsi", "prevangelo": "", "indications": "", "preghiniz": "O Dio, affida al re il tuo diritto,\nal figlio di re la tua giustizia;\negli giudichi il tuo popolo secondo giustizia\ne i tuoi poveri secondo il diritto.\nNei suoi giorni fiorisca il giusto\ne abbondi la pace,\nfinch\u00e9 non si spenga la luna.\nE d\u00f2mini da mare a mare,\ndal fiume sino ai confini della terra.\nI re di Tarsis e delle isole portino tributi,\ni re di Saba e di Seba offrano doni.\nTutti i re si prostrino a lui,\nlo servano tutte le genti.\nPerch\u00e9 egli liberer\u00e0 il misero che invoca\ne il povero che non trova aiuto.\nAbbia piet\u00e0 del debole e del misero\ne salvi la vita dei miseri.\n<i>(Salmo 71)</i>", "vangelo": "In quel tempo, sceso dalla barca, Ges\u00f9 vide una grande folla, ebbe compassione di loro, perch\u00e9 erano come pecore che non hanno pastore, e si mise a insegnare loro molte cose.\nEssendosi ormai fatto tardi, gli si avvicinarono i suoi discepoli dicendo: \u00abIl luogo \u00e8 deserto ed \u00e8 ormai tardi; congedali, in modo che, andando per le campagne e i villaggi dei dintorni, possano comprarsi da mangiare\u00bb. Ma egli rispose loro: \u00abVoi stessi date loro da mangiare\u00bb. Gli dissero: \u00abDobbiamo andare a comprare duecento denari di pane e dare loro da mangiare?\u00bb. Ma egli disse loro: \u00abQuanti pani avete? Andate a vedere\u00bb. Si informarono e dissero: \u00abCinque, e due pesci\u00bb.\nE ordin\u00f2 loro di farli sedere tutti, a gruppi, sull'erba verde. E sedettero, a gruppi di cento e di cinquanta. Prese i cinque pani e i due pesci, alz\u00f2 gli occhi al cielo, recit\u00f2 la benedizione, spezz\u00f2 i pani e li dava ai suoi discepoli perch\u00e9 li distribuissero a loro; e divise i due pesci fra tutti.\nTutti mangiarono a saziet\u00e0, e dei pezzi di pane portarono via dodici ceste piene e quanto restava dei pesci. Quelli che avevano mangiato i pani erano cinquemila uomini.", "medita": "L'abbondanza di cibo \u00e8 un segno messianico, una anticipazione del banchetto eterno della fine dei giorni, quando tutti verranno sulle alture e mangeranno senza denaro, e, senza spesa, berranno vino e latte. Qui si mangia buon pane e pesce fritto, appena pescato. Bisogna andare in una citt\u00e0 orientale, ad esempio a Istanbul, per mangiare per strada un panino con il pesce appena fritto.\nQui ne cucinano per cinquemila, la mensa dei poveri pi\u00f9 grande della storia. Con questa abbondanza, addirittura questo spreco (dodici ceste piene di avanzi!), Ges\u00f9 annuncia una nuova realt\u00e0 in cui i limiti all'amore sono aboliti, i paletti e le regole sono saltate. Si ama senza misura, fino allo spreco. Di quei cinquemila, quanti seguiranno Ges\u00f9? Quanti fino alla fine? Non importa. Se misurato sul successo di un leader religioso Ges\u00f9 \u00e8 un vero disastro: ha tutte queste folle che lo osannano, e finisce solo.", "riflettere": "A tavola, tutti i giorni, si potrebbe fare un piccolo gesto di preghiera. Per ringraziare del pane e dei pesci che riceviamo, e per pensare ai cinquemila che non ne hanno.", "preghfin": "O Signore, nelle cui mani \u00e8 la salute,\nio mio inginocchio davanti a te\nperch\u00e9 ogni dono buono e perfetto\nda te deve provenire.\nTi prego: concedi abilit\u00e0 alla mia mano,\nuna chiara visione alla mia mente,\ngentilezza e comprensione al mio cuore.\nConcedimi sincerit\u00e0 d'intenti\ne la forza di sollevare\nalmeno una parte dei fardelli\ndi questi sofferenti e fiduciosi uomini.\nE concedimi di realizzare\nil compito che mi spetta.\nTogli dal mio cuore ogni colpa e impaccio,\ncos\u00ec che, con la fede di un fanciullo,\npossa confidare in Te. Amen.\n<i>(Madre Teresa di Calcutta)</i>"}