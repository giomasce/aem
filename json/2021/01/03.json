{"day": 3, "month": 1, "year": 2021, "weekday": 7, "date_str": "domenica 3 gennaio 2021", "quotes": "Sir 24,1-2.8-12; Sal 147; Ef 1,3-6.15-18", "quote_vangelo": "secondo Giovanni (1,1-18)", "curatore": "Paola e Andrea Bonaccorsi", "prevangelo": "", "indications": "Salterio: seconda settimana", "preghiniz": "Canter\u00f2 in eterno l'amore del Signore,\ndi generazione in generazione\nfar\u00f2 conoscere con la mia bocca la tua fedelt\u00e0,\nperch\u00e9 ho detto: \u00ab\u00c8 un amore edificato per sempre;\nnel cielo rendi stabile la tua fedelt\u00e0\u00bb.\n\u00abHo stretto un'alleanza con il mio eletto,\nho giurato a Davide, mio servo.\nStabilir\u00f2 per sempre la tua discendenza,\ndi generazione in generazione edificher\u00f2 il tuo trono\u00bb.\n\u00abEgli mi invocher\u00e0: \u201cTu sei mio padre,\nmio Dio e roccia della mia salvezza\u201d.\nGli conserver\u00f2 sempre il mio amore,\nla mia alleanza gli sar\u00e0 fedele\u00bb.\n<i>(Salmo 88)</i>", "vangelo": "In principio era il Verbo, e il Verbo era presso Dio e il Verbo era Dio.  Egli era, in principio, presso Dio: tutto \u00e8 stato fatto per mezzo di lui e senza di lui nulla \u00e8 stato fatto di ci\u00f2 che esiste.  In lui era la vita e la vita era la luce degli uomini; la luce splende nelle tenebre e le tenebre non l'hanno vinta.\nVenne un uomo mandato da Dio: il suo nome era Giovanni.  Egli venne come testimone per dare testimonianza alla luce, perch\u00e9 tutti credessero per mezzo di lui.  Non era lui la luce, ma doveva dare testimonianza alla luce.\nVeniva nel mondo la luce vera, quella che illumina ogni uomo.  Era nel mondo e il mondo \u00e8 stato fatto per mezzo di lui; eppure il mondo non lo ha riconosciuto.  Venne fra i suoi, e i suoi non lo hanno accolto. A quanti per\u00f2 lo hanno accolto ha dato potere di diventare figli di Dio: a quelli che credono nel suo nome, i quali, non da sangue n\u00e9 da volere di carne n\u00e9 da volere di uomo, ma da Dio sono stati generati.\nE il Verbo si fece carne e venne ad abitare in mezzo a noi; e noi abbiamo contemplato la sua gloria, gloria come del Figlio unigenito che viene dal Padre, pieno di grazia e di verit\u00e0.\nGiovanni gli d\u00e0 testimonianza e proclama: \u00abEra di lui che io dissi: Colui che viene dopo di me \u00e8 avanti a me, perch\u00e9 era prima di me\u00bb.\nDalla sua pienezza noi tutti abbiamo ricevuto: grazia su grazia. Perch\u00e9 la Legge fu data per mezzo di Mos\u00e8, la grazia e la verit\u00e0 vennero per mezzo di Ges\u00f9 Cristo.  Dio, nessuno lo ha mai visto: il Figlio unigenito, che \u00e8 Dio ed \u00e8 nel seno del Padre, \u00e8 lui che lo ha rivelato.", "medita": "Uno dei testi pi\u00f9 grandiosi e solenni del Nuovo Testamento, che forse andrebbe meditato con una grande musica di sottofondo, che ci faccia chiudere gli occhi e volare in alto. Dall'alto Giovanni abbraccia l'intera storia dell'universo: in principio, all'inizio, lui era gi\u00e0 l\u00ec, in comunione con il Padre, e tutto quello che esiste \u00e8 stato fatto per mezzo di lui e in vista di lui. Riusciamo a intuire che la creazione era gi\u00e0 orientata a lui e quindi a noi, agli uomini. Nel bel mezzo della Trinit\u00e0, dell'inconoscibile luce di Dio, sta da sempre, dall'inizio di tutto, l'uomo. Stiamo noi, dentro l'umanit\u00e0 di Ges\u00f9, partecipi della gloria.\nE se riusciamo ad andare avanti, a vincere la vertigine che l'evangelista ci fa sperimentare, e ci chiediamo come possiamo noi, qui, ora, partecipare di questa realt\u00e0, ecco la risposta: noi tutti abbiamo ricevuto grazia su grazia. Dalla pienezza del cuore di Dio ci \u00e8 venuto il Verbo, che abita in mezzo a noi.", "riflettere": "\u201cNoi abbiamo contemplato la sua gloria\u201d, dice Giovanni, eppure \u201cDio, nessuno lo ha mai visto\u201d. Come possiamo contemplare senza vedere?", "preghfin": "Sii, Signore, in me per rinforzarmi,\nfuori di me per custodirmi,\nsopra di me per proteggermi,\nsotto di me per consolarmi,\ndavanti a me per guidarmi,\ndietro di me per seguirmi,\ntutt'intorno per rendermi sicuro.\n<i>(John Henry Newman)</i>"}