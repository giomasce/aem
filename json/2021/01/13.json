{"day": 13, "month": 1, "year": 2021, "weekday": 3, "date_str": "mercoled\u00ec 13 gennaio 2021", "quotes": "Eb 2,14-18; Sal 104", "quote_vangelo": "secondo Marco (1,29-39)", "curatore": "Paola e Andrea Bonaccorsi", "prevangelo": "", "indications": "", "preghiniz": "Rendete grazie al Signore e invocate il suo nome,\nproclamate fra i popoli le sue opere.\nA lui cantate, a lui inneggiate,\nmeditate tutte le sue meraviglie.\nGloriatevi del suo santo nome:\ngioisca il cuore di chi cerca il Signore.\nCercate il Signore e la sua potenza,\nricercate sempre il suo volto.\nVoi, stirpe di Abramo, suo servo,\nfigli di Giacobbe, suo eletto.\n\u00c8 lui il Signore, nostro Dio:\nsu tutta la terra i suoi giudizi.\nSi \u00e8 sempre ricordato della sua alleanza,\nparola data per mille generazioni,\ndell'alleanza stabilita con Abramo\ne del suo giuramento a Isacco.\n<i>(Salmo 104)</i>", "vangelo": "In quel tempo, Ges\u00f9, uscito dalla sinagoga, subito and\u00f2 nella casa di Simone e Andrea, in compagnia di Giacomo e Giovanni. La suocera di Simone era a letto con la febbre e subito gli parlarono di lei. Egli si avvicin\u00f2 e la fece alzare prendendola per mano; la febbre la lasci\u00f2 ed ella li serviva.\nVenuta la sera, dopo il tramonto del sole, gli portavano tutti i malati e gli indemoniati. Tutta la citt\u00e0 era riunita davanti alla porta. Guar\u00ec molti che erano affetti da varie malattie e scacci\u00f2 molti dem\u00f2ni; ma non permetteva ai dem\u00f2ni di parlare, perch\u00e9 lo conoscevano.\nAl mattino presto si alz\u00f2 quando ancora era buio e, uscito, si ritir\u00f2 in un luogo deserto, e l\u00e0 pregava. Ma Simone e quelli che erano con lui, si misero sulle sue tracce. Lo trovarono e gli dissero: \u00abTutti ti cercano!\u00bb. Egli disse loro: \u00abAndiamocene altrove, nei villaggi vicini, perch\u00e9 io predichi anche l\u00e0; per questo infatti sono venuto!\u00bb.\nE and\u00f2 per tutta la Galilea, predicando nelle loro sinagoghe e scacciando i dem\u00f2ni.", "medita": "Ges\u00f9 si alza \u201cal mattino presto\u201d e si ritira a pregare \u201cquando ancora \u00e8 buio\u201d. Che contrasto con la vicenda degli apostoli pi\u00f9 vicini a lui, che nel momento pi\u00f9 drammatico della sua vita, nell'Orto degli ulivi, si addormentano. Questa lettura pu\u00f2 essere un buon motivo per ripensare con calma alla nostra vita spirituale, a partire dalla domanda molto semplice: troviamo tutti i giorni un tempo per pregare? Per gli adulti \u00e8 diventato comune scusarsi dicendo \u201cNon ho tempo\u201d. Segue lungo elenco delle attivit\u00e0 della vita quotidiana: lavoro, casa, figli da portare in giro in varie attivit\u00e0, parrocchia, genitori anziani, tempo per gli amici. L'argomento \u201cNon ho tempo\u201d \u00e8 diventato indiscutibile, un vero tab\u00f9. Se uno dice: \u201cNon ho tempo\u201d nessuno si azzarda a mettere in dubbio. Tutti si guardano con un sorriso di complicit\u00e0. \u00c8 ovvio, non ha tempo, come possiamo giudicare.\nGes\u00f9 non si ferma alle nostre scuse. Ci sorprende con una risposta del tipo: \u201cSe uno ti dice che non ha tempo, in realt\u00e0 ti sta dicendo in che posizione ti trovi nel suo ordine di priorit\u00e0\u201d. Il problema non \u00e8 il tempo, \u00e8 l'ordine di priorit\u00e0.", "riflettere": "Una esperienza magnifica che molti fanno \u00e8 di salire in montagna per passare la notte (i pi\u00f9 giovani in tenda, quelli con qualche doloretto, magari, in rifugio). La mattina presto, quando \u00e8 ancora buio, uscire fuori per veder sorgere l'alba dai monti. Non \u00e8 solo una esperienza sublime, estetica. \u00c8 l'esperienza che fa Ges\u00f9: colui che tutto ha creato, che fa sorgere ogni giorno il sole sulla terra, \u00e8 con lui, \u00e8 suo Padre, non lo abbandona. Una esperienza che, in Ges\u00f9, \u00e8 data anche a noi oggi.", "preghfin": "Passi il tuo Spirito, Signore, sulle nostre mani stanche\nper rianimarle e rimetterle gioiosamente all'opera;\npassi il tuo Spirito fin dall'aurora\nper portare con s\u00e9 tutta la giornata in uno slancio generoso;\npassi all'avvicinarsi della notte\nper conservarci nella tua luce e nel tuo fervore.\nPassi il tuo Spirito su di noi,\nper farvi abbondare pensieri fecondi che rasserenano.\nPassi e rimanga in tutta la nostra vita.\nAmen.\n<i>(Padre Giovanni Vannucci)</i>"}