{"day": 12, "month": 1, "year": 2021, "weekday": 2, "date_str": "marted\u00ec 12 gennaio 2021", "quotes": "Eb 2,5-12; Sal 8", "quote_vangelo": "secondo Marco (1,21b-28)", "curatore": "Paola e Andrea Bonaccorsi", "prevangelo": "", "indications": "", "preghiniz": "O Signore, Signore nostro,\nquanto \u00e8 mirabile il tuo nome su tutta la terra!\nChe cosa \u00e8 mai l'uomo perch\u00e9 di lui ti ricordi,\nil figlio dell'uomo, perch\u00e9 te ne curi?\nDavvero l'hai fatto poco meno di un dio,\ndi gloria e di onore lo hai coronato.\nGli hai dato potere sulle opere delle tue mani,\ntutto hai posto sotto i suoi piedi.\nTutte le greggi e gli armenti\ne anche le bestie della campagna,\ngli uccelli del cielo e i pesci del mare,\nogni essere che percorre le vie dei mari.\n<i>(Salmo 8)</i>", "vangelo": "In quel tempo, Ges\u00f9, entrato di sabato nella sinagoga, [a Cafarnao,] insegnava. Ed erano stup\u00ecti del suo insegnamento: egli infatti insegnava loro come uno che ha autorit\u00e0, e non come gli scribi.\nEd ecco, nella loro sinagoga vi era un uomo posseduto da uno spirito impuro e cominci\u00f2 a gridare, dicendo: \u00abChe vuoi da noi, Ges\u00f9 Nazareno? Sei venuto a rovinarci? Io so chi tu sei: il santo di Dio!\u00bb. E Ges\u00f9 gli ordin\u00f2 severamente: \u00abTaci! Esci da lui!\u00bb. E lo spirito impuro, straziandolo e gridando forte, usc\u00ec da lui.\nTutti furono presi da timore, tanto che si chiedevano a vicenda: \u00abChe \u00e8 mai questo? Un insegnamento nuovo, dato con autorit\u00e0. Comanda persino agli spiriti impuri e gli obbediscono!\u00bb.\nLa sua fama si diffuse subito dovunque, in tutta la regione della Galilea.", "medita": "Marco rappresenta Ges\u00f9 come un guaritore di malattie fisiche e morali e come l'annunciatore dell'avvento del Regno di Dio. All'epoca si muovevano nell'Oriente molti medici ambulanti e taumaturghi: il racconto non ci deve stupire. Ma Ges\u00f9 non \u00e8 in alcun modo riconducibile a queste figure. Innanzitutto non si fa pagare e non pronuncia formule magiche. Poi coinvolge sempre attivamente la persona paziente, non la lascia in posizione passiva, e ne sollecita una adesione di fede. Non \u00e8 in primo piano la capacit\u00e0 taumaturgica ma la autorit\u00e0 di Ges\u00f9, che pu\u00f2 alzare la mano di Dio come benedizione su tutti gli uomini che attendono la liberazione. Anche in questo caso \u00e8 lo stesso spirito impuro che riconosce in Ges\u00f9 non un medico, ma \u201cil Santo di Dio\u201d, con una solenne e paradossale professione di fede.\nLe due semplici parole di Ges\u00f9 rivolte allo spirito maligno sono un trattato di vita spirituale e anche di psicologia: \u201cTaci\u201d ed \u201cEsci\u201d. Non si deve parlare con il male, quando si annida nella nostra coscienza. Non si deve discutere, trattare, negoziare. Si deve solo farlo uscire da noi.", "riflettere": "Scoprire il male dentro di noi pu\u00f2 essere una esperienza sconcertante. Non ci pensavamo. Ci pu\u00f2 venire la tentazione di ragionare con il nostro demone interiore, con una voce che ci scoraggia, ci deprime, ci condanna senza prove, ci induce al male. Ges\u00f9 ordina al male di uscire da noi, e il male ubbidisce gridando forte. Che esperienza abbiamo della lotta interiore?", "preghfin": "Santa Maria,\nMadre del Signore,\nla tua fede ci guida.\nVolgi lo sguardo\nverso i tuoi figli,\n\u00abTerra del cielo\u00bb.\nLa strada \u00e8 lunga e su di noi la notte scende:\nintercedi presso il Cristo,\n\u00abTerra del cielo\u00bb.\n<i>(Innario di Bose)</i>"}