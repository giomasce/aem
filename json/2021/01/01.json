{"day": 1, "month": 1, "year": 2021, "weekday": 5, "date_str": "venerd\u00ec 1 gennaio 2021", "quotes": "Nm 6,22-27; Sal 66; Gal 4,4-7", "quote_vangelo": "secondo Luca (2,16-21)", "curatore": "Paola e Andrea Bonaccorsi", "prevangelo": "", "indications": "Maria Santissima Madre di Dio\nTempo di Natale", "preghiniz": "Dio abbia piet\u00e0 di noi e ci benedica,\nsu di noi faccia splendere il suo volto;\nperch\u00e9 si conosca sulla terra la tua via,\nla tua salvezza fra tutte le genti.\nGioiscano le nazioni e si rallegrino,\nperch\u00e9 tu giudichi i popoli con rettitudine,\ngoverni le nazioni sulla terra.\nTi lodino i popoli, o Dio,\nti lodino i popoli tutti.\nCi benedica Dio e lo temano\ntutti i confini della terra.\n<i>(Salmo 66)</i>", "vangelo": "In quel tempo, [i pastori] andarono, senza indugio, e trovarono Maria e Giuseppe e il bambino, adagiato nella mangiatoia. E dopo averlo visto, riferirono ci\u00f2 che del bambino era stato detto loro.\nTutti quelli che udivano si stupirono delle cose dette loro dai pastori. Maria, da parte sua, custodiva tutte queste cose, meditandole nel suo cuore.\nI pastori se ne tornarono, glorificando e lodando Dio per tutto quello che avevano udito e visto, com'era stato detto loro.\nQuando furono compiuti gli otto giorni prescritti per la circoncisione, gli fu messo nome Ges\u00f9, come era stato chiamato dall'angelo prima che fosse concepito nel grembo.", "medita": "All'inizio di un nuovo anno proviamo ad avere una visione di insieme di cosa la liturgia della Parola ci propone nel periodo che segue il Natale. Le domeniche e le feste sono giorni di manifestazione luminosa di Ges\u00f9 e di riconoscimento della sua origine divina e gloriosa. Oggi ricordiamo la manifestazione di Ges\u00f9 appena nato ai pastori, il 6 gennaio la presentazione del bambino al mondo intero rappresentato dai re Magi, la seconda domenica il riconoscimento da parte del Padre durante il Battesimo nel Giordano, la terza il riconoscimento da parte di Giovanni Battista (\u201cEcco l'Agnello di Dio\u201d), le ultime due il riconoscimento dei discepoli che accettano l'invito di Ges\u00f9 a seguirlo. Nella prima domenica il riconoscimento di Ges\u00f9 esplode nell'inno di Giovanni: quel bambino, quella carne, \u00e8 il Verbo di Dio, \u00e8 colui che era fin dal principio, \u00e8 Dio stesso che \u00e8 venuto a visitarci.\nPoi per\u00f2 nei giorni feriali iniziamo il Vangelo di Marco, che ignora del tutto l'infanzia di Ges\u00f9 e gi\u00e0 dal primo capitolo racconta la sua predicazione da adulto. E qui vediamo che chi segue Ges\u00f9 lo fa per i miracoli e i prodigi, mentre l'annuncio del Regno incontra incomprensioni, scetticismo, ostacoli. Il loro cuore, ci verr\u00e0 detto pi\u00f9 volte, era indurito. Addirittura i suoi parenti pi\u00f9 stretti lo tratteranno come un povero pazzo (Mc 3, 21).\nCi disponiamo dunque ad un itinerario che somiglia molto all'esperienza dell'uomo contemporaneo, forse anche alla nostra. Ci verr\u00e0 chiesto pi\u00f9 volte di riconoscere, in quell'uomo di Galilea, nato in circostanze strane, portatore di un annuncio sconvolgente, il volto di Dio.", "riflettere": "<i>Maria meditava, custodendo tutte queste cose nel suo cuore</i>. Se uno venisse a vedere cosa c'\u00e8 nel nostro cuore, cosa troverebbe? Lasciamo che il Signore entri, non nascondiamo niente.", "preghfin": "Per mezzo di tuo Figlio, nostro Signore Ges\u00f9 Cristo,\nTu hai fatto di noi dei tuoi figli.\nSii in mezzo in noi e ammaestraci,\naffinch\u00e9 i nostri timori e i nostri scoraggiamenti,\nla nostra vanit\u00e0 e la nostra arroganza,\nla nostra incredulit\u00e0 e le nostre superstizioni\nscompaiano davanti alla tua grandezza e alla tua bont\u00e0;\naffinch\u00e9 i nostri cuori si aprano gli uni agli altri,\nonde possiamo comprenderci e soccorrerci reciprocamente.\n<i>(Karl Barth)</i>"}