{"day": 2, "month": 1, "year": 2021, "weekday": 6, "date_str": "sabato 2 gennaio 2021", "quotes": "1Gv 2,22-28; Sal 97", "quote_vangelo": "secondo Giovanni (1,19-28)", "curatore": "Paola e Andrea Bonaccorsi", "prevangelo": "", "indications": "Santi Basilio Magno e Gregorio Nazianzeno\nSalterio: prima settimana", "preghiniz": "Cantate al Signore un canto nuovo,\nperch\u00e9 ha compiuto meraviglie.\nGli ha dato vittoria la sua destra\ne il suo braccio santo.\nIl Signore ha fatto conoscere la sua salvezza,\nagli occhi delle genti ha rivelato la sua giustizia.\nEgli si \u00e8 ricordato del suo amore,\ndella sua fedelt\u00e0 alla casa d'Israele.\nTutti i confini della terra hanno veduto\nla vittoria del nostro Dio.\nAcclami il Signore tutta la terra,\ngridate, esultate, cantate inni!\n<i>(Salmo 97)</i>", "vangelo": "Questa \u00e8 la testimonianza di Giovanni, quando i Giudei gli inviarono da Gerusalemme sacerdoti e lev\u00ecti a interrogarlo: \u00abTu, chi sei?\u00bb.\nEgli confess\u00f2 e non neg\u00f2. Confess\u00f2: \u00abIo non sono il Cristo\u00bb. Allora gli chiesero: \u00abChi sei, dunque? Sei tu El\u00eca?\u00bb. \u00abNon lo sono\u00bb, disse. \u00abSei tu il profeta?\u00bb. \u00abNo\u00bb, rispose. Gli dissero allora: \u00abChi sei? Perch\u00e9 possiamo dare una risposta a coloro che ci hanno mandato. Che cosa dici di te stesso?\u00bb. Rispose: \u00abIo sono voce di uno che grida nel deserto: Rendete diritta la via del Signore, come disse il profeta Isa\u00eca\u00bb.\nQuelli che erano stati inviati venivano dai farisei. Essi lo interrogarono e gli dissero: \u00abPerch\u00e9 dunque tu battezzi, se non sei il Cristo, n\u00e9 El\u00eca, n\u00e9 il profeta?\u00bb. Giovanni rispose loro: \u00abIo battezzo nell'acqua. In mezzo a voi sta uno che voi non conoscete, colui che viene dopo di me: a lui io non sono degno di slegare il laccio del sandalo\u00bb. Questo avvenne in Bet\u00e0nia, al di l\u00e0 del Giordano, dove Giovanni stava battezzando.", "medita": "Fin dall'inizio la vicenda di Ges\u00f9 si intreccia con quella del profeta Giovanni. Ha un grande successo popolare, predica una penitenza di conversione e scuote le coscienze. Evidentemente nella Palestina dell'epoca di Ges\u00f9 vi era una forte attesa di un uomo di Dio, di un profeta venuto a ripristinare la giustizia violata dall'invasione romana, a punire i corrotti e a restituire dignit\u00e0 al popolo. Giovanni per\u00f2 allontana da s\u00e9 le aspettative: non sono io il Messia, non sono un profeta, non \u00e8 a me che dovete guardare.\nAll'inizio della predicazione tra Ges\u00f9 e Giovanni sembra esserci grande intesa. I vangeli dell'infanzia ricostruiranno questa intesa presentandoli come cugini, concepiti e partoriti nello stesso periodo, in una misteriosa comunione fin dal grembo materno. Poi per\u00f2 succede qualcosa: l'annuncio di Ges\u00f9 non \u00e8 di giustizia, \u00e8 di misericordia e perdono. Non \u00e8 di perdono ottenuto attraverso i meriti della penitenza e del comportamento integro, \u00e8 di perdono donato gratuitamente dal Padre. Quando Giovanni sente i resoconti dell'annuncio di Ges\u00f9 manda suoi emissari per chiedergli se davvero \u00e8 lui il Messia, o se si \u00e8 sbagliato e ne deve attendere un altro (Lc 7, 18--23). Questa domanda si far\u00e0 drammatica quando Giovanni capisce che sfidando Erode rischia la vita: per chi sta morendo, per i suoi meriti di integrit\u00e0 o per dare testimonianza al figlio di Dio? Forse alla fine Giovanni Battista muore per una causa, non per amore, e Ges\u00f9 dovr\u00e0 dire che \u201cil pi\u00f9 piccolo nel Regno di Dio \u00e8 pi\u00f9 grande di lui\u201d (Lc 7, 28). Entrambi muoiono ingiustamente, ma la morte di Giovanni non d\u00e0 salvezza, la morte di Ges\u00f9 ci salva.", "riflettere": "La domanda dei sacerdoti e dei leviti a Giovanni Battista \u00e8 chiara e diretta: \u00abTu chi sei?\u00bb. Mettiamo al posto dei sacerdoti e leviti i nostri colleghi di lavoro, i compagni di scuola o di universit\u00e0, gli amici del calcetto. Vengono e ci chiedono a brutto muso: \u00abMa tu, chi sei?\u00bb.", "preghfin": "Ti prego di venire nel mio cuore,\nperch\u00e9 ispirandolo a desiderarti\ntu lo rendi pronto a riceverti.\n<i>(Agostino di Ippona)</i>"}