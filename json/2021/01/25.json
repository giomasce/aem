{"day": 25, "month": 1, "year": 2021, "weekday": 1, "date_str": "luned\u00ec 25 gennaio 2021", "quotes": "At 22,3-16 <i>opp</i> At 9,1-22; Sal 116", "quote_vangelo": "secondo Marco (16,15-18)", "curatore": "Paola e Andrea Bonaccorsi", "prevangelo": "", "indications": "Conversione di San Paolo", "preghiniz": "Genti tutte, lodate il Signore,\npopoli tutti, cantate la sua lode.\nPerch\u00e9 forte \u00e8 il suo amore per noi\ne la fedelt\u00e0 del Signore dura per sempre.\n<i>(Salmo 116)</i>", "vangelo": "In quel tempo, [Ges\u00f9 apparve agli Undici] e disse loro: \u00abAndate in tutto il mondo e proclamate il Vangelo a ogni creatura. Chi creder\u00e0 e sar\u00e0 battezzato sar\u00e0 salvato, ma chi non creder\u00e0 sar\u00e0 condannato.\nQuesti saranno i segni che accompagneranno quelli che credono: nel mio nome scacceranno dem\u00f2ni, parleranno lingue nuove, prenderanno in mano serpenti e, se berranno qualche veleno, non recher\u00e0 loro danno; imporranno le mani ai malati e questi guariranno\u00bb.", "medita": "Oggi \u00e8 il giorno della conversione di San Paolo e la liturgia fa un grande salto nel vangelo di Marco e arriva alla fine del capitolo 16, quando Ges\u00f9 risorto invia i discepoli in missione \u201cin tutto il mondo\u201d e \u201ca ogni creatura\u201d. Il testo non \u00e8 di Marco, \u00e8 una aggiunta posteriore, anche se fa comunque parte del vangelo canonico.\nPaolo \u00e8 un passaggio importante per la storia di Ges\u00f9 che stiamo leggendo in questo mese. Marco infatti mostra Ges\u00f9 che annuncia un regno di Dio fondato sulla misericordia per tutti, senza esclusioni. Ma il popolo non capisce, le autorit\u00e0 religiose non capiscono e complottano contro Ges\u00f9 per farlo morire. Nemmeno la sua famiglia capisce. Nemmeno i Dodici, con cui aveva parlato a lungo e che aveva avuto con s\u00e9. Quando Ges\u00f9 muore, tutto potrebbe finire. E il vangelo di Marco finisce in effetti con lo sconcerto delle donne al sepolcro (che \u201cerano piene di spavento e di stupore\u201d), che non parlano a nessuno del sepolcro vuoto (\u201cnon dissero niente a nessuno, perch\u00e9 erano impaurite\u201d, Mc 16, 8). Il racconto delle apparizioni di Ges\u00f9 risorto \u00e8 una aggiunta successiva.\nPoi un giudeo zelante di nome Saulo, che nei primi anni di diffusione dei racconti di Ges\u00f9 viene mandato a confutare i discepoli e a perseguitarli, fa una esperienza del tutto simile all'incontro personale che hanno avuto i Dodici. Incontra Ges\u00f9 di persona, cos\u00ec racconta Paolo per ben tre volte negli Atti degli Apostoli. Lo incontra nel buio, quando i suoi occhi non vedono niente. Lo incontra in una voce (\u201cSaulo, Saulo, perch\u00e9 mi perseguiti?\u201d) che lo chiama per nome, si mostra come la voce di un vivente, si identifica con le vittime, lo chiama a cambiare vita. Paolo capisce che il regno annunciato da Ges\u00f9 \u00e8 per tutti, che nella sua carne sono state annullate le divisioni.", "riflettere": "Un'altra piccola incursione nella storia dell'arte. Nella <i>Conversione di San Paolo</i> di Caravaggio (1601) si vede Paolo a terra con gli occhi chiusi, accecato dalla luce. Le braccia per\u00f2 sono alzate, come a cercare un abbraccio. Forse la conversione richiede questo. Non \u00e8 necessario avere gli occhi aperti: possiamo anche stare nel buio, non capire tutto, vivere una situazione di incertezza e di confusione. Ma dobbiamo cercare un abbraccio, un affidamento.", "preghfin": "Signore, tocca i nostri cuori,\naffinch\u00e9, seguendo la tua croce,\nnoi diventiamo messaggeri del tuo amore e della tua pace,.\nfa che il nostro cuore sia colmo di gioia,\nperch\u00e9 riconosciamo la tua presenza in mezzo a noi.\nRendici accoglienti, Signore, verso tutti."}