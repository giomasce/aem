{"day": 24, "month": 1, "year": 2021, "weekday": 7, "date_str": "domenica 24 gennaio 2021", "quotes": "Gio 3,1-5.10; Sal 24; 1Cor 7,29-31", "quote_vangelo": "secondo Marco (1,14-20)", "curatore": "Paola e Andrea Bonaccorsi", "prevangelo": "", "indications": "San Francesco di Sales\nSalterio: terza settimana", "preghiniz": "A te, Signore, elevo l'anima mia,\nDio mio, in te confido: non sia confuso!\nNon trionfino su di me i miei nemici!\nChiunque spera in te non resti deluso,\nsia confuso chi tradisce per un nulla.\nFammi conoscere, Signore, le tue vie,\ninsegnami i tuoi sentieri.\nGuidami nella tua verit\u00e0 e istruiscimi,\nperch\u00e9 sei tu il Dio della mia salvezza,\nin te ho sempre sperato.\nRicordati, Signore, del tuo amore,\ndella tua fedelt\u00e0 che \u00e8 da sempre.\nNon ricordare i peccati della mia giovinezza:\nricordati di me nella tua misericordia,\nper la tua bont\u00e0, Signore.\nBuono e retto \u00e8 il Signore,\nla via giusta addita ai peccatori;\nguida gli umili secondo giustizia,\ninsegna ai poveri le sue vie.\n<i>(Salmo 24)</i>", "vangelo": "Dopo che Giovanni fu arrestato, Ges\u00f9 and\u00f2 nella Galilea, proclamando il vangelo di Dio, e diceva: \u00abIl tempo \u00e8 compiuto e il regno di Dio \u00e8 vicino; convertitevi e credete nel Vangelo\u00bb.\nPassando lungo il mare di Galilea, vide Simone e Andrea, fratello di Simone, mentre gettavano le reti in mare; erano infatti pescatori. Ges\u00f9 disse loro: \u00abVenite dietro a me, vi far\u00f2 diventare pescatori di uomini\u00bb. E subito lasciarono le reti e lo seguirono.\nAndando un poco oltre, vide Giacomo, figlio di Zebed\u00e8o, e Giovanni suo fratello, mentre anch'essi nella barca riparavano le reti. E subito li chiam\u00f2. Ed essi lasciarono il loro padre Zebed\u00e8o nella barca con i garzoni e andarono dietro a lui.", "medita": "Nel racconto di Marco domina un ritmo narrativo incalzante, il senso di una urgenza. Il tempo \u00e8 compiuto, non c'\u00e8 pi\u00f9 da attendere, ecco le cose attese si stanno verificando, alzatevi. Questo ritmo \u00e8 ribadito dai tempi della risposta de discepoli: Simone e Andrea lasciano le reti \u201csubito\u201d e lo seguono; quando vede Giacomo e Giovanni nella barca a riparare le reti \u201csubito\u201d li chiama.\nNell'esperienza cristiana dei nostri tempi questo senso di urgenza si \u00e8 attenuato. Le cose vanno come devono andare, noi cerchiamo di fare il possibile. La conversione \u00e8 alle nostre spalle, qualcosa abbiamo lasciato dietro anche noi (non tutto, certo), non c'\u00e8 ragione di sentire urgenza.\nEbbene, proviamo a cambiare prospettiva mettendoci dalla parte di coloro ai quali siamo mandati. I Dodici sono chiamati per \u201cstare con lui\u201d e poi per predicare e guarire. L\u00e0 fuori c'\u00e8 un mondo che li attende. Quel mondo esprime urgenza, quella urgenza che Ges\u00f9 stesso racconter\u00e0 quando dovr\u00e0 descrivere cosa succede alla fine: <i>Avevo fame, avevo sete, ero nudo</i>.\nQuando hai fame, hai bisogno di cibo \u201csubito\u201d. Quando hai sete, hai bisogno di acqua \u201csubito\u201d. Dopo, non serve pi\u00f9.", "riflettere": "Qualche giorno fa (11 gennaio) abbiamo meditato su tutte le volte che abbiamo avuto una idea di bene, una intuizione positiva di condivisione, e poi abbiamo rinviato. Sono passate quasi due settimane: come \u00e8 andata?", "preghfin": "Dio onnipotente, che sei presente in tutto l'universo\ne nella pi\u00f9 piccola delle tue creature,\nTu che circondi con la tua tenerezza tutto quanto esiste,\nriversa in noi la forza del tuo amore\naffinch\u00e9 ci prendiamo cura della vita e della bellezza.\nInondaci di pace, perch\u00e9 viviamo come fratelli e sorelle\nsenza nuocere a nessuno.\nO Dio dei poveri, aiutaci a riscattare\ngli abbandonati e i dimenticati di questa terra\nche tanto valgono ai tuoi occhi. Amen.\n<i>(Papa Francesco, Enciclica </i>Laudato Si'<i>)</i>"}