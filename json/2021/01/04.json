{"day": 4, "month": 1, "year": 2021, "weekday": 1, "date_str": "luned\u00ec 4 gennaio 2021", "quotes": "1Gv 3,7-10; Sal 97", "quote_vangelo": "secondo Giovanni (1,35-42)", "curatore": "Paola e Andrea Bonaccorsi", "prevangelo": "", "indications": "", "preghiniz": "Cantate al Signore un canto nuovo,\nperch\u00e9 ha compiuto meraviglie.\nGli ha dato vittoria la sua destra\ne il suo braccio santo.\nIl Signore ha fatto conoscere la sua salvezza,\nagli occhi delle genti ha rivelato la sua giustizia.\nEgli si \u00e8 ricordato del suo amore,\ndella sua fedelt\u00e0 alla casa d'Israele.\nTutti i confini della terra hanno veduto\nla vittoria del nostro Dio.\nAcclami il Signore tutta la terra,\ngridate, esultate, cantate inni!\n<i>(Salmo 97)</i>", "vangelo": "In quel tempo, Giovanni stava con due dei suoi discepoli e, fissando lo sguardo su Ges\u00f9 che passava, disse: \u00abEcco l'agnello di Dio!\u00bb. E i suoi due discepoli, sentendolo parlare cos\u00ec, seguirono Ges\u00f9.\nGes\u00f9 allora si volt\u00f2 e, osservando che essi lo seguivano, disse loro: \u00abChe cosa cercate?\u00bb. Gli risposero: \u00abRabb\u00ec \u2013 che, tradotto, significa maestro \u2013, dove dimori?\u00bb. Disse loro: \u00abVenite e vedrete\u00bb. Andarono dunque e videro dove egli dimorava e quel giorno rimasero con lui; erano circa le quattro del pomeriggio.\nUno dei due che avevano udito le parole di Giovanni e lo avevano seguito, era Andrea, fratello di Simon Pietro. Egli incontr\u00f2 per primo suo fratello Simone e gli disse: \u00abAbbiamo trovato il Messia\u00bb \u2013 che si traduce Cristo \u2013 e lo condusse da Ges\u00f9. Fissando lo sguardo su di lui, Ges\u00f9 disse: \u00abTu sei Simone, il figlio di Giovanni; sarai chiamato Cefa\u00bb \u2013 che significa Pietro.", "medita": "La missione dei discepoli inizia dall'esperienza, non dalla convinzione. E l'esperienza inizia spesso per caso: Ges\u00f9 passava di l\u00ec, per caso si trovava Giovanni con i suoi. Inizia con una testimonianza: qualcuno ti ha detto bene di Ges\u00f9, ti ha detto \u00abProvaci, \u00e8 interessante, vai a vedere\u00bb. Il discepolo all'inizio \u00e8 solo uno che \u00e8 andato a vedere. Magari aveva qualche domanda nascosta, qualche problema irrisolto. Ma poi la sua vita si trasforma.\n\u201cQuel giorno rimasero con lui\u201d. Ecco la svolta: passare del tempo con Ges\u00f9 cambia la vita. La chiave di tutto \u00e8 qui: rimanere con il Signore, in ogni momento della vita. Quando hai fede, rimani con il Signore. Quando sei nel dubbio, confidalo al Signore. Se sei nella preoccupazione, nel dolore, nell'angoscia, resta con il Signore. Anche quando sei arrabbiato con lui, non capisci cosa sta succedendo, ti chiedi perch\u00e9 capiti proprio a te\u2014magari proprio a te, che ami sinceramente il Signore e non credi di meritare quello che ti accade\u2014protesta, grida, litiga con lui, ma rimani con lui.\nAnche la missione di Pietro, quella da cui derivano due millenni di storia mondiale, il vescovo di Roma successore di Pietro\u2014ecco, anche questa missione, che inizia con la imposizione del nome di Cefa, deriva dalla relazione con Ges\u00f9: \u201cfiss\u00f2 lo sguardo su di lui\u201d, cio\u00e8 lo am\u00f2 intensamente.", "riflettere": "\u201cRimasero con lui\u201d. Il verbo \u201crimanere\u201d suggerisce una durata, una relazione che si prolunga nel tempo. Suggerisce anche che si sta bene: se con una persona stai bene, cerchi di rimanere con lei, non hai fretta di andartene.\nRiusciamo nelle nostre settimane congestionate a \u201crimanere\u201d con Ges\u00f9? Oppure facciamo la visitina veloce, la preghierina da semi-addormentati? E se per qualche ragione non riusciamo a trattenerci a lungo, abbiamo il desiderio di farlo?", "preghfin": "La cosa pi\u00f9 importante \u00e8 non pensare troppo e amare molto.\nPer questo motivo fate ci\u00f2 che pi\u00f9 vi spinge ad amare.\n<i>(Santa Teresa d'Avila)</i>"}