{"day": 28, "month": 1, "year": 2021, "weekday": 4, "date_str": "gioved\u00ec 28 gennaio 2021", "quotes": "Eb 10,19-25; Sal 23", "quote_vangelo": "secondo Marco (4,21-25)", "curatore": "Paola e Andrea Bonaccorsi", "prevangelo": "", "indications": "San Tommaso d'Aquino", "preghiniz": "Del Signore \u00e8 la terra e quanto contiene:\nil mondo con i suoi abitanti.\n\u00c8 lui che l'ha fondato sui mari\ne sui fiumi l'ha stabilito.\nChi potr\u00e0 salire il monte del Signore?\nChi potr\u00e0 stare nel suo luogo santo?\nChi ha mani innocenti e cuore puro,\nchi non si rivolge agli idoli.\nEgli otterr\u00e0 benedizione dal Signore,\ngiustizia da Dio sua salvezza.\nEcco la generazione che lo cerca,\nche cerca il tuo volto, Dio di Giacobbe.\n<i>(Salmo 23)</i>", "vangelo": "In quel tempo, Ges\u00f9 diceva [alla folla]: \u00abViene forse la lampada per essere messa sotto il moggio o sotto il letto? O non invece per essere messa sul candelabro? Non vi \u00e8 infatti nulla di segreto che non debba essere manifestato e nulla di nascosto che non debba essere messo in luce. Se uno ha orecchi per ascoltare, ascolti!\u00bb.\nDiceva loro: \u00abFate attenzione a quello che ascoltate. Con la misura con la quale misurate sar\u00e0 misurato a voi; anzi, vi sar\u00e0 dato di pi\u00f9. Perch\u00e9 a chi ha, sar\u00e0 dato; ma a chi non ha, sar\u00e0 tolto anche quello che ha\u00bb.", "medita": "Torna in questa lettura un tema di misura. Un tema familiare a contadini e commercianti, sempre impegnati a misurare i pesi e i volumi e a scambiare i prodotti dell'agricoltura.\nLavorare con le misure obbliga ad un atteggiamento preciso, scrupoloso, consapevole dei limiti e delle scarsit\u00e0. Non si butta niente, non si spreca niente. Tutto si misura. Ges\u00f9 istituisce una strana corrispondenza: nell'ultimo giorno (i verbi sono tutti al futuro) verr\u00e0 usata la stessa misura che avremo usato noi oggi. Ma se l'ultimo giorno sar\u00e0 il giorno del giudizio e della venuta del Signore, allora ogni misura sar\u00e0 eterna, infinita, letteralmente smisurata. Come pu\u00f2 Dio usare una misura inferiore alla sua?\nLa conseguenza \u00e8 una sola: che noi dobbiamo usare fin da subito, qui, una misura infinita, una misura smisurata. La carit\u00e0 \u00e8 questa misura smisurata. San Tommaso d'Aquino ha scritto che tutte le virt\u00f9 hanno una misura: possiamo tradurre che \u00e8 bene essere operosi, ma con misura, per non diventare frenetici; \u00e8 giusto essere prudenti, ma con misura, per non diventare timorosi e paurosi. Esiste una sola virt\u00f9, dice Tommaso, che non ammette misure, ed \u00e8 l'amore.", "riflettere": "Abbiamo molti modi di tenere l'amore per gli altri entro misure ben definite. Non esageriamo, ecco. E poi lei non si fa mai sentire. L'ultima volta in effetti ha risposto male. Serve reciprocit\u00e0: non si pu\u00f2 sempre dare. E poi \u201cla religione ci vuol posati\u201d.", "preghfin": "Non c'\u00e8 amore pi\u00f9 grande\ndi chi d\u00e0 la vita per la persona che ama (Gv 15, 13).\nO Spirito Santo,\nvieni nel mio cuore,\nriscaldalo,\ninfiammalo!\n<i>(Santa Caterina da Siena)</i>"}