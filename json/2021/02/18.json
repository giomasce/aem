{"day": 18, "month": 2, "year": 2021, "weekday": 4, "date_str": "gioved\u00ec 18 febbraio 2021", "quotes": "Dt 30,15-20; Sal 1", "quote_vangelo": "secondo Luca (9,22-25)", "curatore": "Laura e Paolo Puglisi", "prevangelo": "", "indications": "", "preghiniz": "Beato l'uomo che non segue il consiglio degli empi,\nnon indugia nella via dei peccatori\ne non siede in compagnia degli stolti;\nma si compiace della legge del Signore,\nla sua legge medita giorno e notte.\nSar\u00e0 come albero piantato lungo corsi d'acqua,\nche dar\u00e0 frutto a suo tempo\ne le sue foglie non cadranno mai;\nriusciranno tutte le sue opere.\nNon cos\u00ec, non cos\u00ec gli empi:\nma come pula che il vento disperde.\nIl Signore veglia sul cammino dei giusti,\nma la via degli empi andr\u00e0 in rovina.\n<i>(Salmo 1)</i>", "vangelo": "In quel tempo, Ges\u00f9 disse ai suoi discepoli: \u00abIl Figlio dell'uomo deve soffrire molto, essere rifiutato dagli anziani, dai capi dei sacerdoti e dagli scribi, venire ucciso e risorgere il terzo giorno\u00bb.\nPoi, a tutti, diceva: \u00abSe qualcuno vuole venire dietro a me, rinneghi se stesso, prenda la sua croce ogni giorno e mi segua. Chi vuole salvare la propria vita, la perder\u00e0, ma chi perder\u00e0 la propria vita per causa mia, la salver\u00e0. Infatti, quale vantaggio ha un uomo che guadagna il mondo intero, ma perde o rovina se stesso?\u00bb.", "medita": "Seguire Ges\u00f9 vuol dire accettare di condividere la sua vita, che \u00e8 vita di gioia, luce, gloria e dolore. La vita di Ges\u00f9 \u00e8 un tutto, un insieme, di cui la Croce \u00e8 un passaggio essenziale.\nLa Croce \u00e8 la conseguenza dell'impegno liberamente assunto da Ges\u00f9 di rivelare la Buona Novella che Dio \u00e8 Padre, e che quindi tutti e tutte dobbiamo essere accettati e trattati da fratelli e sorelle. A causa di questo annuncio rivoluzionario fu perseguitato e non ebbe paura di dare la propria vita. L'annuncio di Cristo in questo caso \u00e8 di quelli che per essere accettati sconvolgono la vita, e necessita di un atto di fede completo, come quello di Abramo che porta sul monte Isacco per sacrificarlo: \u201cChi perder\u00e0 la propria vita per causa mia, la salver\u00e0\u201d. Perdere la vita per causa di di Cristo vuol dire perdere la vita per i fratelli, e non c'\u00e8 prova d'amore pi\u00f9 grande che dare la vita per il fratello, che vuol dire rinnegare se stessi, dire di no al proprio egoismo, prendere la prorpia Croce di ogni giorno. Non una Croce astratta, ma quella che Cristo ci porge e che ogni giorno ci troviamo davanti. Solo accogliendola, amandola e dicendo \u201cNo\u201d a noi stessi potremo dire di seguirlo veramente.", "riflettere": "La condizione per seguire Ges\u00f9 \u00e8 la croce. Come reagisco davanti alle croci della vita?", "preghfin": "Ti adoriamo o Cristo, Tu hai sofferto per noi,\nlasciandoci un esempio perch\u00e9 anche noi amiamo come Te.\nTu, sul legno della Croce, hai dato la tua vita\nper liberarci dal peccato e dalla morte.\nTu ti sei caricato delle nostre sofferenze\nperch\u00e9 noi fossimo liberati ed ogni nostra situazione\nfosse aperta alla speranza."}