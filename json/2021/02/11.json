{"day": 11, "month": 2, "year": 2021, "weekday": 4, "date_str": "gioved\u00ec 11 febbraio 2021", "quotes": "Gn 2,18-25; Sal 127", "quote_vangelo": "secondo Marco (7,24-30)", "curatore": "Laura e Paolo Puglisi", "prevangelo": "", "indications": "Beata Vergine Maria di Lourdes", "preghiniz": "Beato chi teme il Signore\ne cammina nelle sue vie.\nDella fatica delle tue mani ti nutrirai,\nsarai felice e avrai ogni bene.\nLa tua sposa come vite feconda\nnell'intimit\u00e0 della tua casa;\ni tuoi figli come virgulti d'ulivo\nintorno alla tua mensa.\nEcco com'\u00e8 benedetto\nl'uomo che teme il Signore.\nTi benedica il Signore da Sion.\nPossa tu vedere il bene di Gerusalemme\ntutti i giorni della tua vita!\n<i>(Salmo 127)</i>", "vangelo": "In quel tempo, Ges\u00f9 and\u00f2 nella regione di Tiro. Entrato in una casa, non voleva che alcuno lo sapesse, ma non pot\u00e9 restare nascosto.\nUna donna, la cui figlioletta era posseduta da uno spirito impuro, appena seppe di lui, and\u00f2 e si gett\u00f2 ai suoi piedi. Questa donna era di lingua greca e di origine siro-fenicia.\nElla lo supplicava di scacciare il demonio da sua figlia. Ed egli le rispondeva: \u00abLascia prima che si sazino i figli, perch\u00e9 non \u00e8 bene prendere il pane dei figli e gettarlo ai cagnolini\u00bb. Ma lei gli replic\u00f2: \u00abSignore, anche i cagnolini sotto la tavola mangiano le briciole dei figli\u00bb. Allora le disse: \u00abPer questa tua parola, va': il demonio \u00e8 uscito da tua figlia\u00bb.\nTornata a casa sua, trov\u00f2 la bambina coricata sul letto e il demonio se n'era andato.", "medita": "La fama di Ges\u00f9 si \u00e8 sparsa anche tra i pagani (\u2026 era di lingua greca e di origine siro-fenicia), quindi, per gli ebrei, tra gli \u201cimpuri\u201d. Probabilmente Ges\u00f9 stuzzica questa donna: \u201cLascia prima che si sazino i figli\u2026\u201d, ma non la esclude, il suo \u201cprima\u201d non vuol dire che non ci sar\u00e0 un momento per lei. La donna sembra capire Ges\u00f9 e chiede per\u00f2 una immediatezza nel dono, la possibilit\u00e0 di raccogliere da subito le briciole. Con fede lo chiama \u201cSignore\u201d e Ges\u00f9, quasi come ricevesse una lezione, la accoglie e l'ammette alla mensa dei figli.\nGes\u00f9 fa capire che i pagani non sono per sempre esclusi dal banchetto della salvezza, e il messaggio \u00e8 forte per chi pensa che Dio sia solo per il popolo eletto. Accontentando questa donna idealmente si aprono le frontiere della salvezza oltre il popolo ebraico. Ges\u00f9 continua a rompere gli schemi e le certezze di tanti: la salvezza \u00e8 per tutti i popoli. L'unico requisito decisivo non \u00e8 pi\u00f9 l'etnia o la cultura, ma la fede.", "riflettere": "La donna accoglie la parola di Dio che porta alla salvezza. Accogliamo la Sua parola con altrettanta fede?", "preghfin": "Mio Dio, dammi la fede,\nla fede vera, la fede pratica,\nla fede che fa entrare\nil Vangelo nella vita\u2026\nMio Dio, dammi la fede\ndi chi costruisce sulla pietra\ne non la fede morta\ndi chi costruisce sulla sabbia\u2026\n<i>(Charles de Foucauld)</i>"}