{"day": 13, "month": 2, "year": 2021, "weekday": 6, "date_str": "sabato 13 febbraio 2021", "quotes": "Gn 3,9-24; Sal 89", "quote_vangelo": "secondo Marco (8,1-10)", "curatore": "Laura e Paolo Puglisi", "prevangelo": "", "indications": "", "preghiniz": "Prima che nascessero i monti\ne la terra e il mondo fossero generati,\nda sempre e per sempre tu sei, o Dio.\nTu fai ritornare l'uomo in polvere,\nquando dici: \u00abRitornate, figli dell'uomo\u00bb.\nMille anni, ai tuoi occhi,\nsono come il giorno di ieri che \u00e8 passato,\ncome un turno di veglia nella notte.\nTu li sommergi:\nsono come un sogno al mattino,\ncome l'erba che germoglia;\nal mattino fiorisce e germoglia,\nalla sera \u00e8 falciata e secca.\nInsegnaci a contare i nostri giorni\nE acquisteremo un cuore saggio.\nRitorna, Signore: fino a quando?\nAbbi piet\u00e0 dei tuoi servi!\n<i>(Salmo 89)</i>", "vangelo": "In quei giorni, poich\u00e9 vi era di nuovo molta folla e non avevano da mangiare, Ges\u00f9 chiam\u00f2 a s\u00e9 i discepoli e disse loro: \u00abSento compassione per la folla; ormai da tre giorni stanno con me e non hanno da mangiare. Se li rimando digiuni alle loro case, verranno meno lungo il cammino; e alcuni di loro sono venuti da lontano\u00bb.\nGli risposero i suoi discepoli: \u00abCome riuscire a sfamarli di pane qui, in un deserto?\u00bb. Domand\u00f2 loro: \u00abQuanti pani avete?\u00bb. Dissero: \u00abSette\u00bb.\nOrdin\u00f2 alla folla di sedersi per terra. Prese i sette pani, rese grazie, li spezz\u00f2 e li dava ai suoi discepoli perch\u00e9 li distribuissero; ed essi li distribuirono alla folla. Avevano anche pochi pesciolini; recit\u00f2 la benedizione su di essi e fece distribuire anche quelli.\nMangiarono a saziet\u00e0 e portarono via i pezzi avanzati: sette sporte. Erano circa quattromila. E li conged\u00f2.\nPoi sal\u00ec sulla barca con i suoi discepoli e subito and\u00f2 dalle parti di Dalmanut\u00e0.", "medita": "Il pane che il Signore d\u00e0 ai suoi apostoli prefigura inequivocabilmente un altro pane che verr\u00e0 dato all'inizio dell'ultimo gesto che Ges\u00f9 far\u00e0 per i suoi discepoli. Chi di noi non voterebbe un governo che invece di chiedere tasse regalasse a tutti i cittadini un milione a testa?\nIl clima del racconto \u00e8 di grande compassione: Ges\u00f9 prova tenerezza per la folla e vuole aiutarla, sfamarla, e chiede la collaborazione degli apostoli i quali, attoniti, invitano al sano realismo Ges\u00f9.\nCon la moltiplicazione dei pani e dei pesci Ges\u00f9 viene osannato come Messia, ma un'ambiguit\u00e0 di fondo rester\u00e0 in questa massiccia adesione da parte della folla. Si osanna il Messia finch\u00e9 elargisce. Non succede forse anche a noi di cercare Dio pi\u00f9 per ci\u00f2 che d\u00e0 che non veramente per ci\u00f2 che \u00e8? Chiediamo a Dio di fare qualcosa per le sofferenze del mondo e quando lui ci invita a darci da fare, lo invitiamo al sano realismo. Eppure Dio ha bisogno di noi, ha bisogno del nostro nulla per fare qualcosa. Quando gridiamo a Dio: \u201cCosa fai per questa situazione?\u201d, Dio ci risponde: \u201cTu, che cosa fai?\u201d. Credere non \u00e8 delegare a Dio la risoluzione dei nostri problemi, ma imparare ad affrontarli in una prospettiva diversa. (Paolo Curtaz, commento del 15 febbraio 2003)", "riflettere": "La folla che chiede pane e giustizia ci scuote, Signore, e tu ci chiedi di aiutarti a mettere del nostro perch\u00e9 ogni uomo riceva speranza.", "preghfin": "Oh! Signore, fa di me uno strumento della tua pace:\ndove \u00e8 odio, fa ch'io porti amore;\ndove \u00e8 offesa, ch'io porti il perdono;\ndove \u00e8 discordia, ch'io porti la fede;\ndove \u00e8 l'errore, ch'io porti la Verit\u00e0;\ndove \u00e8 la disperazione, ch'io porti la speranza.\nDove \u00e8 tristezza, ch'io porti la gioia;\ndove sono le tenebre, ch'io porti la luce.\nOh! Maestro, fa che io non cerchi tanto\nad essere compreso, quanto a comprendere;\nad essere amato, quanto ad amare.\nPoich\u00e9 \u00e8\ndando, che si riceve;\nperdonando, che si \u00e8 perdonati;\nmorendo, che si risuscita a Vita Eterna.\n<i>(San Francesco di Assisi)</i>"}