{"day": 12, "month": 2, "year": 2021, "weekday": 5, "date_str": "venerd\u00ec 12 febbraio 2021", "quotes": "Gn 3,1-8; Sal 31", "quote_vangelo": "secondo Marco (7,31-37)", "curatore": "Laura e Paolo Puglisi", "prevangelo": "", "indications": "", "preghiniz": "Beato l'uomo a cui \u00e8 tolta la colpa\ne coperto il peccato.\nBeato l'uomo a cui Dio non imputa il delitto\ne nel cui spirito non \u00e8 inganno.\nTi ho fatto conoscere il mio peccato,\nnon ho coperto la mia colpa.\nHo detto: \u00abConfesser\u00f2 al Signore le mie iniquit\u00e0\u00bb\ne tu hai tolto la mia colpa e il mio peccato.\nPer questo ti prega ogni fedele\nnel tempo dell'angoscia;\nquando irromperanno grandi acque\nnon potranno raggiungerlo.\nTu sei il mio rifugio, mi liberi dall'angoscia,\nmi circondi di canti di liberazione.\n<i>(Salmo 31)</i>", "vangelo": "In quel tempo, Ges\u00f9, uscito dalla regione di Tiro, passando per Sid\u00f2ne, venne verso il mare di Galilea in pieno territorio della Dec\u00e0poli.\nGli portarono un sordomuto e lo pregarono di imporgli la mano. Lo prese in disparte, lontano dalla folla, gli pose le dita negli orecchi e con la saliva gli tocc\u00f2 la lingua; guardando quindi verso il cielo, emise un sospiro e gli disse: \u00abEffat\u00e0\u00bb, cio\u00e8: \u00abApriti!\u00bb. E subito gli si aprirono gli orecchi, si sciolse il nodo della sua lingua e parlava correttamente.\nE comand\u00f2 loro di non dirlo a nessuno. Ma pi\u00f9 egli lo proibiva, pi\u00f9 essi lo proclamavano e, pieni di stupore, dicevano: \u00abHa fatto bene ogni cosa: fa udire i sordi e fa parlare i muti!\u00bb.", "medita": "La chiusura dell'uomo, il suo isolamento, non dipende solo dagli organi di senso. C'\u00e8 una chiusura interiore, che riguarda il nucleo profondo della persona, quello che la Bibbia chiama il \u2018cuore'. \u00c8 questo che Ges\u00f9 \u00e8 venuto ad \u2018aprire', a liberare, per renderci capaci di vivere pienamente la relazione con Dio e con gli altri. Al centro c'\u00e8 una piccola parola che riassume tutto il messaggio e tutta l'opera di Cristo. Marco la riporta nella lingua stessa in cui Ges\u00f9 la pronunci\u00f2: \u00abeffat\u00e0\u00bb, che significa: \u00abapriti\u00bb. Ecco perch\u00e9 dicevo che questa piccola parola, \u00abeffat\u00e0\u2014apriti\u00bb, riassume in s\u00e9 tutta la missione di Cristo. Egli si \u00e8 fatto uomo perch\u00e9 l'uomo, reso interiormente sordo e muto dal peccato, diventi capace di ascoltare la voce di Dio, la voce dell'Amore che parla al suo cuore, e cos\u00ec impari a parlare a sua volta il linguaggio dell'amore, a comunicare con Dio e con gli altri. Per questo motivo la parola e il gesto dell'\u00abeffat\u00e0\u00bb sono stati inseriti nel Rito del Battesimo, come uno dei segni che ne spiegano il significato: il sacerdote, toccando la bocca e le orecchie del neo-battezzato dice: \u00abEffat\u00e0\u00bb, pregando che possa presto ascoltare la Parola di Dio e professare la fede. Mediante il Battesimo, la persona umana inizia, per cos\u00ec dire, a \u00abrespirare\u00bb lo Spirito Santo, quello che Ges\u00f9 aveva invocato dal Padre con quel profondo sospiro, per guarire il sordomuto. (Benedetto XVI, Angelus del 9 settembre 2012)", "riflettere": "Maria \u00e8 pienamente \u201caperta\u201d all'amore del Signore, il suo cuore \u00e8 costantemente in ascolto della sua Parola. La sua materna intercessione ci ottenga di sperimentare ogni giorno, nella fede, il miracolo dell'\u201ceffat\u00e0\u201d, per vivere in comunione con Dio e con i fratelli. (Benedetto XVI, Angelus del 9 settembre 2012)", "preghfin": "Maria, Madre del Volto Santo,\naiutaci ad avere \u201cmani innocenti e cuore puro\u201d,\nmani illuminate dalla verit\u00e0 dell'amore\ne cuori rapiti dalla bellezza divina,\nperch\u00e9, trasformati dall'incontro con Cristo,\nci doniamo ai poveri e ai sofferenti,\nnei cui volti riluce l'arcana presenza\ndel tuo Figlio Ges\u00f9,\nche vive e regna nei secoli dei secoli."}