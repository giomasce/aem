{"day": 16, "month": 2, "year": 2021, "weekday": 2, "date_str": "marted\u00ec 16 febbraio 2021", "quotes": "Gn 6,5-8;7,1-5.10; Sal 28", "quote_vangelo": "secondo Marco (8,14-21)", "curatore": "Laura e Paolo Puglisi", "prevangelo": "", "indications": "", "preghiniz": "Date al Signore, figli di Dio,\ndate al Signore gloria e potenza.\nDate al Signore la gloria del suo nome,\nprostratevi al Signore nel suo atrio santo.\nLa voce del Signore \u00e8 sopra le acque,\nil Signore sulle grandi acque.\nLa voce del Signore \u00e8 forza,\nla voce del Signore \u00e8 potenza.\nTuona il Dio della gloria,\nnel suo tempio tutti dicono: \u00abGloria!\u00bb.\nIl Signore \u00e8 seduto sull'oceano del cielo,\nil Signore siede re per sempre.\n<i>(Salmo 28)</i>", "vangelo": "In quel tempo, i discepoli avevano dimenticato di prendere dei pani e non avevano con s\u00e9 sulla barca che un solo pane. Allora Ges\u00f9 li ammoniva dicendo: \u00abFate attenzione, guardatevi dal lievito dei farisei e dal lievito di Erode!\u00bb. Ma quelli discutevano fra loro perch\u00e9 non avevano pane.\nSi accorse di questo e disse loro: \u00abPerch\u00e9 discutete che non avete pane? Non capite ancora e non comprendete? Avete il cuore indurito? Avete occhi e non vedete, avete orecchi e non udite? E non vi ricordate, quando ho spezzato i cinque pani per i cinquemila, quante ceste colme di pezzi avete portato via?\u00bb. Gli dissero: \u00abDodici\u00bb. \u00abE quando ho spezzato i sette pani per i quattromila, quante sporte piene di pezzi avete portato via?\u00bb. Gli dissero: \u00abSette\u00bb. E disse loro: \u00abNon comprendete ancora?\u00bb.", "medita": "Ges\u00f9 si trova con i suoi discepoli (cio\u00e8 con noi) sulla barca, questa volta non c'\u00e8 una tempesta, ma la scatena Lui con una serie di domande sul pane. Ges\u00f9 dice: \u201cState attenti al lievito\u201d. Il lievito dei farisei e di Erode, cio\u00e8 il desiderio religioso di possedere Dio e il desiderio umano di avere il potere, vanno sempre insieme, e ci impediscono di vedere il pane della vita presente sulla barca: Cristo.\nIl fariseo \u00e8 la persona religiosa che cerca sempre dei segni da Dio, perch\u00e9 non crede all'Amore. E se non credi all'Amore, puoi chiedere mille segni e non basta mai. Chi invece ama sa leggere tutto come segno: tutto quello che c'\u00e8 o significa qualcosa o \u00e8 senza senso. E per noi una cosa ha senso quando \u00e8 segno di amore, di comunione, senn\u00f2 \u00e8 segno di morte, \u00e8 inganno. Oltre al lievito dei farisei, che \u00e8 religioso, \u00e8 la falsa immagine di Dio, un Dio potente che tu vuoi dominare e avere favorevole, quindi ignori che Dio ti ami, che possiamo vivere nell'amore, c'\u00e8 anche il lievito di Erode, del potere politico. E sono molto connessi il lievito dei farisei, il lievito religioso e quello del potere, perch\u00e9 nessuna dittatura si sostiene senza millantare una forma di religione per giustificare il potere. E l'immagine che hai di Dio, poi, \u00e8 quella che realizzi nella societ\u00e0. La falsa immagine di Dio religiosa produce la falsa immagine di uomo. Per cui il lievito dei farisei \u00e8 quello in fondo di possedere Dio\u2026 se non riesci a possedere Dio almeno possediamo le cose, almeno prendiamo in mano il potere e almeno facciamo finta che Dio sia con noi. (Don Franco Mastrolonardo)", "riflettere": "Qual \u00e8 oggi per noi il lievito dei farisei e di Erode? Cosa significa oggi per me avere un \u201ccuore indurito\u201d?\nIl lievito di Erode e dei farisei impedisce ai discepoli di capire la Buona Novella. Forse oggi la propaganda della televisione ci impedisce di capire la Buona Novella di Ges\u00f9?", "preghfin": "I loro idoli sono argento e oro,\nopera delle mani dell'uomo.\nHanno bocca e non parlano,\nhanno occhi e non vedono,\nhanno orecchi e non odono,\nhanno narici e non odorano.\nLe loro mani non palpano,\ni loro piedi non camminano;\ndalla loro gola non escono suoni!\nDiventi come loro chi li fabbrica\ne chiunque in essi confida!\n<i>(Salmo 115)</i>"}