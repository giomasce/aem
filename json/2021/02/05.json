{"day": 5, "month": 2, "year": 2021, "weekday": 5, "date_str": "venerd\u00ec 5 febbraio 2021", "quotes": "Eb 13,1-8; Sal 26", "quote_vangelo": "secondo Marco (6,14-29)", "curatore": "Laura e Paolo Puglisi", "prevangelo": "", "indications": "Santa Agata", "preghiniz": "Il Signore \u00e8 mia luce e mia salvezza:\ndi chi avr\u00f2 timore?\nIl Signore \u00e8 difesa della mia vita:\ndi chi avr\u00f2 paura?\nSe contro di me si accampa un esercito,\nil mio cuore non teme;\nse contro di me si scatena una guerra,\nanche allora ho fiducia.\nNella sua dimora mi offre riparo\nnel giorno della sventura.\nMi nasconde nel segreto della sua tenda,\nsopra una roccia m'innalza.\n<i>(Salmo 26)</i>", "vangelo": "In quel tempo, il re Erode sent\u00ec parlare di Ges\u00f9, perch\u00e9 il suo nome era diventato famoso. Si diceva: \u00abGiovanni il Battista \u00e8 risorto dai morti e per questo ha il potere di fare prodigi\u00bb. Altri invece dicevano: \u00ab\u00c8 El\u00eca\u00bb. Altri ancora dicevano: \u00ab\u00c8 un profeta, come uno dei profeti\u00bb. Ma Erode, al sentirne parlare, diceva: \u00abQuel Giovanni che io ho fatto decapitare, \u00e8 risorto!\u00bb.\nProprio Erode, infatti, aveva mandato ad arrestare Giovanni e lo aveva messo in prigione a causa di Erod\u00ecade, moglie di suo fratello Filippo, perch\u00e9 l'aveva sposata. Giovanni infatti diceva a Erode: \u00abNon ti \u00e8 lecito tenere con te la moglie di tuo fratello\u00bb. Per questo Erod\u00ecade lo odiava e voleva farlo uccidere, ma non poteva, perch\u00e9 Erode temeva Giovanni, sapendolo uomo giusto e santo, e vigilava su di lui; nell'ascoltarlo restava molto perplesso, tuttavia lo ascoltava volentieri.\nVenne per\u00f2 il giorno propizio, quando Erode, per il suo compleanno, fece un banchetto per i pi\u00f9 alti funzionari della sua corte, gli ufficiali dell'esercito e i notabili della Galilea. Entrata la figlia della stessa Erod\u00ecade, danz\u00f2 e piacque a Erode e ai commensali. Allora il re disse alla fanciulla: \u00abChiedimi quello che vuoi e io te lo dar\u00f2\u00bb. E le giur\u00f2 pi\u00f9 volte: \u00abQualsiasi cosa mi chiederai, te la dar\u00f2, fosse anche la met\u00e0 del mio regno\u00bb. Ella usc\u00ec e disse alla madre: \u00abChe cosa devo chiedere?\u00bb. Quella rispose: \u00abLa testa di Giovanni il Battista\u00bb. E subito, entrata di corsa dal re, fece la richiesta, dicendo: \u00abVoglio che tu mi dia adesso, su un vassoio, la testa di Giovanni il Battista\u00bb. Il re, fattosi molto triste, a motivo del giuramento e dei commensali non volle opporle un rifiuto.\nE subito il re mand\u00f2 una guardia e ordin\u00f2 che gli fosse portata la testa di Giovanni. La guardia and\u00f2, lo decapit\u00f2 in prigione e ne port\u00f2 la testa su un vassoio, la diede alla fanciulla e la fanciulla la diede a sua madre. I discepoli di Giovanni, saputo il fatto, vennero, ne presero il cadavere e lo posero in un sepolcro.", "medita": "La vita di Giovanni finisce per il capriccio di una ballerina, per l'odio vendicativo di un'adultera e soprattutto per un re mediocre, ubriaco, corrotto, privo di qualsiasi autorevolezza.\nIl pensiero non pu\u00f2 non andare ai martiri Cristiani di oggi, della Chiesa che soffre per mano degli estremismi. Chiesa sofferente nei paesi dove i Cristiani sono minoranza senza tutele. Uomini, donne, bambini che sono perseguitati, odiati, cacciati via dalle case, torturati, massacrati nella quasi indifferenza. Un martirio a causa dell'autorit\u00e0 corrotta, a causa di persone che odiano Ges\u00f9 Cristo.\nSe anche questi popoli troveranno conforto nelle parole di Cristo (\u201cBeati voi, quando gli uomini vi odieranno, e quando vi scacceranno da loro, e vi insulteranno e metteranno al bando il vostro nome come malvagio, a motivo del Figlio dell'uomo. Rallegratevi in quel giorno e saltate di gioia, perch\u00e9, ecco, il vostro premio \u00e8 grande nei cieli; perch\u00e9 i padri loro facevano lo stesso ai profeti\u201d), noi potremo presentarci al Suo cospetto in pace con noi stessi?", "riflettere": "\u201cNon dimenticateci, non lasciateci soli\u201d. \u00c8 il grido drammatico lanciato dai cristiani iracheni e raccolto dal vescovo di Carpi Francesco Cavina che se ne fa portavoce per sensibilizzare l'occidente.", "preghfin": "O Dio, fedele nell'amore,\nche unisci la tua chiesa alla passione di Cristo tuo Figlio,\nconcedi ai nostri fratelli e alle nostre sorelle\nche soffrono persecuzioni a causa della loro fede in te\nla beatitudine di chi soffre perch\u00e9 \u00e8 cristiano,\naffinch\u00e9 siano testimoni fedeli delle tue promesse.\nPer Cristo nostro Signore."}