{"day": 27, "month": 2, "year": 2021, "weekday": 6, "date_str": "sabato 27 febbraio 2021", "quotes": "Dt 26,16-19; Sal 118", "quote_vangelo": "secondo Matteo (5,43-48)", "curatore": "Laura e Paolo Puglisi", "prevangelo": "", "indications": "", "preghiniz": "Beato chi \u00e8 integro nella sua via\ne cammina nella legge del Signore.\nBeato chi custodisce i suoi insegnamenti\ne lo cerca con tutto il cuore.\nTu hai promulgato i tuoi precetti\nperch\u00e9 siano osservati interamente.\nSiano stabili le mie vie\nnel custodire i tuoi decreti.\nTi loder\u00f2 con cuore sincero,\nquando avr\u00f2 appreso i tuoi giusti giudizi.\nVoglio osservare i tuoi decreti:\nnon abbandonarmi mai.\n<i>(Salmo 118)</i>", "vangelo": "In quel tempo, Ges\u00f9 disse ai suoi discepoli: \u00abAvete inteso che fu detto: \u201cAmerai il tuo prossimo\u201d e odierai il tuo nemico. Ma io vi dico: amate i vostri nemici e pregate per quelli che vi perseguitano, affinch\u00e9 siate figli del Padre vostro che \u00e8 nei cieli; egli fa sorgere il suo sole sui cattivi e sui buoni, e fa piovere sui giusti e sugli ingiusti.\nInfatti, se amate quelli che vi amano, quale ricompensa ne avete? Non fanno cos\u00ec anche i pubblicani? E se date il saluto soltanto ai vostri fratelli, che cosa fate di straordinario? Non fanno cos\u00ec anche i pagani? Voi, dunque, siate perfetti come \u00e8 perfetto il Padre vostro celeste\u00bb.", "medita": "Per la mentalit\u00e0 del tempo (e purtroppo molto anche di oggi) non c'era nessun problema nel fatto che una persona odiasse il suo nemico. Ges\u00f9 discorda e coerentemente nell'ora della sua crocifissione osserv\u00f2 ci\u00f2 che predic\u00f2. Mentre lo inchiodavano alla croce am\u00f2 i soldati che lo uccidevano. Guardando quei soldati, Ges\u00f9 sent\u00ec dolore e preg\u00f2 per loro e per tutti. Li scusa: \u201cNon sanno cosa stanno facendo\u201d. Li sente fratelli, li ama.\nLe parole di Ges\u00f9 mirano a cambiare il sistema della convivenza umana, il vero amore non pu\u00f2 dipendere da ci\u00f2 che ricevo dall'altro. L'amore deve volere il bene dell'altro indipendentemente da ci\u00f2 che lui fa per me. Perch\u00e9 cos\u00ec \u00e8 l'amore di Dio per noi.", "riflettere": "Amare i nemici. Sono capace di amare i miei nemici? Ges\u00f9, nell'ora della sua morte, amava il nemico che lo uccideva.", "preghfin": "Benedetto il tuo volto,\nse sul tuo volto sai accettare\nun po' di lacrime altrui.\nBenedette le tue mani,\nse le tue mani sanno accettare\nil lavoro di un fratello.\nBenedette le tue labbra,\nse hanno saputo trasmettere\nun messaggio d'amore\ne sanno baciare un nemico."}