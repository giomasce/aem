{"day": 28, "month": 2, "year": 2021, "weekday": 7, "date_str": "domenica 28 febbraio 2021", "quotes": "Gn 22,1-2.9a.10-13.15-18; Sal 115; Rm 8,31b-34", "quote_vangelo": "secondo Marco (9,2-10)", "curatore": "Laura e Paolo Puglisi", "prevangelo": "", "indications": "Salterio: seconda settimana", "preghiniz": "Ho creduto anche quando dicevo:\n\u00abSono troppo infelice\u00bb.\nAgli occhi del Signore \u00e8 preziosa\nla morte dei suoi fedeli.\nTi prego, Signore, perch\u00e9 sono tuo servo;\nio sono tuo servo, figlio della tua schiava:\ntu hai spezzato le mie catene.\nA te offrir\u00f2 un sacrificio di ringraziamento\ne invocher\u00f2 il nome del Signore.\n<i>(Salmo 115)</i>", "vangelo": "In quel tempo, Ges\u00f9 prese con s\u00e9 Pietro, Giacomo e Giovanni e li condusse su un alto monte, in disparte, loro soli.\nFu trasfigurato davanti a loro e le sue vesti divennero splendenti, bianchissime: nessun lavandaio sulla terra potrebbe renderle cos\u00ec bianche. E apparve loro Elia con Mos\u00e8 e conversavano con Ges\u00f9. Prendendo la parola, Pietro disse a Ges\u00f9: \u00abRabb\u00ec, \u00e8 bello per noi essere qui; facciamo tre capanne, una per te, una per Mos\u00e8 e una per Elia\u00bb. Non sapeva infatti che cosa dire, perch\u00e9 erano spaventati. Venne una nube che li copr\u00ec con la sua ombra e dalla nube usc\u00ec una voce: \u00abQuesti \u00e8 il Figlio mio, l'amato: ascoltatelo!\u00bb. E improvvisamente, guardandosi attorno, non videro pi\u00f9 nessuno, se non Ges\u00f9 solo, con loro.\nMentre scendevano dal monte, ordin\u00f2 loro di non raccontare ad alcuno ci\u00f2 che avevano visto, se non dopo che il Figlio dell'uomo fosse risorto dai morti. Ed essi tennero fra loro la cosa, chiedendosi che cosa volesse dire risorgere dai morti.", "medita": "In una societ\u00e0 come \u00e8 quella occidentale, affannata di consumi e del produrre, in cui sembra essere necessario accelerare sempre, andare sempre pi\u00f9 di corsa, Dio esclama: \u00abQuesti \u00e8 il Figlio mio, l'amato: ascoltatelo!\u00bb. Dio ci chiede l'ascolto profondo della vita. Ma per poter ascoltare dobbiamo fermarci, andando contro il pensiero comune, andando contro \u201cIl tempo \u00e8 denaro\u201d, andando contro il \u201cChi si ferma \u00e8 perduto\u201d. Dio ci chiede di fermarci, in una sorta di nuovo motto: \u201cChi si ferma \u00e8 salvato\u201d. C'\u00e8 bisogno di silenzio per entrare in contatto con il profondo, con la nostra vera identit\u00e0, col nostro io autentico. Fermiamoci davanti a Dio, fermiamoci in questa societ\u00e0 che fa molto rumore, per ritrovarci.\nAnche noi, allora, come Ges\u00f9 dobbiamo trasfigurarci, cio\u00e8 dobbiamo cambiare aspetto nella nostra interiorit\u00e0, al fine di riuscire nell'intento, mettendo in pratica gli insegnamenti di Ges\u00f9, riconoscendolo come l'unico Salvatore e partecipando all'Eucarestia domenicale, di prepararci efficacemente alla prossima Pasqua.", "riflettere": "Diceva Leonardo Da Vinci: \u00abSaper ascoltare significa possedere, oltre al proprio, il cervello degli altri\u00bb. Che cuore arriveremmo ad avere se riuscissimo veramente a fermarci ad ascoltare Dio?", "preghfin": "Tacere davanti a te, offrirti il mio silenzio\nin omaggio d'amore.\nTacere davanti a te per poter dire l'inesprimibile\nal di l\u00e0 delle parole.\nTacere per liberare il fondo del mio spirito,\nl'essenza della mia anima.\nTacere per lasciar battere il cuore pi\u00f9 forte\nnella tua intimit\u00e0,\ne per prendere il tempo di guardarti meglio,\npi\u00f9 libero e pi\u00f9 sereno."}