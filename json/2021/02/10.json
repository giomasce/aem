{"day": 10, "month": 2, "year": 2021, "weekday": 3, "date_str": "mercoled\u00ec 10 febbraio 2021", "quotes": "Gn 2,4b-9.15-17; Sal 103", "quote_vangelo": "secondo Marco (7,14-23)", "curatore": "Laura e Paolo Puglisi", "prevangelo": "", "indications": "Santa Scolastica", "preghiniz": "Quando vedo i tuoi cieli, opera delle tue dita,\nla luna e le stelle che tu hai fissato,\nche cosa \u00e8 mai l'uomo perch\u00e9 di lui ti ricordi,\nil figlio dell'uomo, perch\u00e9 te ne curi?\nDavvero l'hai fatto poco meno di un dio,\ndi gloria e di onore lo hai coronato.\nGli hai dato potere sulle opere delle tue mani,\ntutto hai posto sotto i suoi piedi.\nTutte le greggi e gli armenti\ne anche le bestie della campagna,\ngli uccelli del cielo e i pesci del mare,\nogni essere che percorre le vie dei mari.\n<i>(Salmo 103)</i>", "vangelo": "In quel tempo, chiamata di nuovo la folla, diceva loro: \u00abAscoltatemi tutti e comprendete bene! Non c'\u00e8 nulla fuori dell'uomo che, entrando in lui, possa renderlo impuro. Ma sono le cose che escono dall'uomo a renderlo impuro\u00bb.\nQuando entr\u00f2 in una casa, lontano dalla folla, i suoi discepoli lo interrogavano sulla parabola. E disse loro: \u00abCos\u00ec neanche voi siete capaci di comprendere? Non capite che tutto ci\u00f2 che entra nell'uomo dal di fuori non pu\u00f2 renderlo impuro, perch\u00e9 non gli entra nel cuore ma nel ventre e va nella fogna?\u00bb. Cos\u00ec rendeva puri tutti gli alimenti.\nE diceva: \u00abCi\u00f2 che esce dall'uomo \u00e8 quello che rende impuro l'uomo. Dal di dentro infatti, cio\u00e8 dal cuore degli uomini, escono i propositi di male: impurit\u00e0, furti, omicidi, adult\u00e8ri, avidit\u00e0, malvagit\u00e0, inganno, dissolutezza, invidia, calunnia, superbia, stoltezza. Tutte queste cose cattive vengono fuori dall'interno e rendono impuro l'uomo\u00bb.", "medita": "\u201cCos\u00ec neanche voi siete capaci di comprendere?\u201d. Con grande pazienza Ges\u00f9 predica alla folla ma deve anche rispiegare in privato ai discepoli che lo seguono e lo ascoltano quotidianamente. Difficile scardinare vecchi modi di pensare e portare la buona novella, il pensiero comune era tale per cui solo osservando tutte le prescrizioni si era graditi al cospetto di Dio. Ges\u00f9 invita a cambiare prospettiva e a non mettere sullo stesso piano (quando non ad un piano superiore) i tanti piccoli precetti istituiti dall'uomo, da osservare con scrupolo, e le norme che vengono da Dio.\nGes\u00f9 invita a mantenere un cuore retto, libero e pulito: \u201cBeati i puri di cuore perch\u00e9 vedranno Dio\u201d. E invita a non vivere intimoriti, nella sfiducia di tutto e di tutti, terrorizzati di rimanere contaminati da cose impure. L'autenticit\u00e0 della propria fede si misura dal cuore, dalle scelte libere che escono dall'interno e non dai fatti esterni e superficiali, magari accecati dall'egoismo.\nSant'Agostino scrisse: \u201cAma e fa' quello che vuoi\u201d, ovvero scegli di fare il bene, discerni nel cuore ci\u00f2 che \u00e8 volont\u00e0 di Dio e muoviti nel Suo solco.", "riflettere": "Ama e fa' quello che vuoi.", "preghfin": "Non permettere mai\nche qualcuno venga a te\ne vada via senza essere\nmigliore e pi\u00f9 contento.\nSii l'espressione\ndella bont\u00e0 di Dio.\nBont\u00e0 sul tuo volto\ne nei tuoi occhi,\nbont\u00e0 nel tuo sorriso\ne nel tuo saluto.\nAi bambini, ai poveri\ne a tutti coloro che soffrono\nnella carne e nello spirito\noffri sempre un sorriso gioioso.\nDai a loro non solo le tue cure\nma anche il tuo cuore."}