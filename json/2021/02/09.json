{"day": 9, "month": 2, "year": 2021, "weekday": 2, "date_str": "marted\u00ec 9 febbraio 2021", "quotes": "Gn 1,20-2,4a; Sal 8", "quote_vangelo": "secondo Marco (7,1-13)", "curatore": "Laura e Paolo Puglisi", "prevangelo": "", "indications": "", "preghiniz": "Quando vedo i tuoi cieli, opera delle tue dita,\nla luna e le stelle che tu hai fissato,\nche cosa \u00e8 mai l'uomo perch\u00e9 di lui ti ricordi,\nil figlio dell'uomo, perch\u00e9 te ne curi?\nDavvero l'hai fatto poco meno di un dio,\ndi gloria e di onore lo hai coronato.\nGli hai dato potere sulle opere delle tue mani,\ntutto hai posto sotto i suoi piedi.\nTutte le greggi e gli armenti\ne anche le bestie della campagna,\ngli uccelli del cielo e i pesci del mare,\nogni essere che percorre le vie dei mari.\n<i>(Salmo 8)</i>", "vangelo": "In quel tempo, si riunirono attorno a Ges\u00f9 i farisei e alcuni degli scribi, venuti da Gerusalemme. Avendo visto che alcuni dei suoi discepoli prendevano cibo con mani impure, cio\u00e8 non lavate \u2013 i farisei infatti e tutti i Giudei non mangiano se non si sono lavati accuratamente le mani, attenendosi alla tradizione degli antichi e, tornando dal mercato, non mangiano senza aver fatto le abluzioni, e osservano molte altre cose per tradizione, come lavature di bicchieri, di stoviglie, di oggetti di rame e di letti \u2013, quei farisei e scribi lo interrogarono: \u00abPerch\u00e9 i tuoi discepoli non si comportano secondo la tradizione degli antichi, ma prendono cibo con mani impure?\u00bb.\nEd egli rispose loro: \u00abBene ha profetato Isa\u00eca di voi, ipocriti, come sta scritto: \u201cQuesto popolo mi onora con le labbra, ma il suo cuore \u00e8 lontano da me.  Invano mi rendono culto, insegnando dottrine che sono precetti di uomini\u201d. Trascurando il comandamento di Dio, voi osservate la tradizione degli uomini\u00bb.\nE diceva loro: \u00abSiete veramente abili nel rifiutare il comandamento di Dio per osservare la vostra tradizione. Mos\u00e8 infatti disse: \u201cOnora tuo padre e tua madre\u201d, e: \u201cChi maledice il padre o la madre sia messo a morte\u201d. Voi invece dite: \u201cSe uno dichiara al padre o alla madre: Ci\u00f2 con cui dovrei aiutarti \u00e8 korb\u00e0n, cio\u00e8 offerta a Dio\u201d, non gli consentite di fare pi\u00f9 nulla per il padre o la madre. Cos\u00ec annullate la parola di Dio con la tradizione che avete tramandato voi. E di cose simili ne fate molte\u00bb.", "medita": "I farisei provano a mettere alle strette Ges\u00f9, a stringerlo in un angolo: \u201cla legge prescrive\u201d, \u201cla tradizione tramanda\u201d. Ma Ges\u00f9 \u00e8 venuto a liberarci da una visione di Dio piccina, fatta di regole e di minuzie, per darci una prospettiva ampia, adulta, liberante. Ges\u00f9 non usa mezzi termini e ci invita a tornare ad una visione semplice ed essenziale alla cui base c'\u00e8 l'amore vero e sincero verso di Dio e verso i nostri fratelli. Ges\u00f9 ci invita a fidarci e ad usare la libert\u00e0 che ci \u00e8 stata donata con vera giustizia e a non nasconderci dietro remore o dietro regole inventate dagli uomini. Ges\u00f9 fa un passo in avanti, rivoluzionario: pone l'uomo, la persona, non sopra la legge ma sopra l'interpretazione restrittiva della legge, spiazzando quanti credono di essere nel giusto e superiori agli altri, se non alle stesse leggi di Dio (arrivando fino al paradosso in cui si preferisce finanziare le casse del tempio piuttosto che sostenere i propri genitori anziani).", "riflettere": "Non \u00e8 nell'adempiere a rituali che purifichiamo il nostro cuore, dice Ges\u00f9 ai farisei. Il cuore guarisce solo quando ci abbandoniamo docilmente alla Sua Volont\u00e0.", "preghfin": "Chiamato ad annunciare la tua parola,\naiutami, Signore, a vivere di Te,\ne a essere strumento della tua pace.\nToccami il cuore e rendimi trasparente la vita,\nperch\u00e9 le mie parole, quando veicolano la tua,\nnon suonino false sulle mie labbra.\nConcedimi la gioia di lavorare in comunione,\ne inondami di tristezza ogni volta che,\nisolandomi dagli altri,\npretendo di fare la mia corsa da solo.\nSalvami dalla presunzione di sapere tutto.\nDall'arroganza di chi non ammette dubbi.\nDalla durezza di chi non tollera ritardi.\nDal rigore di chi non perdona debolezze.\nDall'ipocrisia di chi salva i princ\u00ecpi e uccide le persone.\nTrasportami, dal Tabor della contemplazione,\nalla pianura dell'impegno quotidiano.\nE se l'azione inaridir\u00e0 la mia vita,\nriconducimi sulla montagna del silenzio.\n<i>(Don Tonino Bello)</i>"}