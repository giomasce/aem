{"day": 7, "month": 2, "year": 2021, "weekday": 7, "date_str": "domenica 7 febbraio 2021", "quotes": "Gb 7,1-4.6-7; Sal 146; 1Cor 9,16-19.22-23", "quote_vangelo": "secondo Marco (1,29-39)", "curatore": "Laura e Paolo Puglisi", "prevangelo": "", "indications": "Salterio: prima settimana", "preghiniz": "\u00c8 bello cantare inni al nostro Dio,\n\u00e8 dolce innalzare la lode.\nIl Signore ricostruisce Gerusalemme,\nraduna i dispersi d'Israele.\nRisana i cuori affranti\ne fascia le loro ferite.\nEgli conta il numero delle stelle\ne chiama ciascuna per nome.\nGrande \u00e8 il Signore nostro,\ngrande nella sua potenza;\nla sua sapienza non si pu\u00f2 calcolare.\nIl Signore sostiene i poveri,\nma abbassa fino a terra i malvagi.\n<i>(Salmo 146)</i>", "vangelo": "In quel tempo, Ges\u00f9, uscito dalla sinagoga, subito and\u00f2 nella casa di Simone e Andrea, in compagnia di Giacomo e Giovanni. La suocera di Simone era a letto con la febbre e subito gli parlarono di lei. Egli si avvicin\u00f2 e la fece alzare prendendola per mano; la febbre la lasci\u00f2 ed ella li serviva.\nVenuta la sera, dopo il tramonto del sole, gli portavano tutti i malati e gli indemoniati. Tutta la citt\u00e0 era riunita davanti alla porta. Guar\u00ec molti che erano affetti da varie malattie e scacci\u00f2 molti dem\u00f2ni; ma non permetteva ai dem\u00f2ni di parlare, perch\u00e9 lo conoscevano.\nAl mattino presto si alz\u00f2 quando ancora era buio e, uscito, si ritir\u00f2 in un luogo deserto, e l\u00e0 pregava. Ma Simone e quelli che erano con lui si misero sulle sue tracce. Lo trovarono e gli dissero: \u00abTutti ti cercano!\u00bb. Egli disse loro: \u00abAndiamocene altrove, nei villaggi vicini, perch\u00e9 io predichi anche l\u00e0; per questo infatti sono venuto!\u00bb.\nE and\u00f2 per tutta la Galilea, predicando nelle loro sinagoghe e scacciando i dem\u00f2ni.", "medita": "La suocera di Pietro viene guarita e serve il Signore. Se siamo guariti interiormente \u00e8 per servire. La Chiesa serve il suo Maestro che si mette alla soglia per annunciare il Regno. Non \u00e8 pi\u00f9 nella sinagoga, l'annuncio, ma sulla soglia, ai bordi, al confine, ai margini, per strada\u2026 La gente accoglie la Parola che cambia la vita e gioisce: Ges\u00f9 opera miracoli di conversione. Il segreto dell'energia di Ges\u00f9 \u00e8 nella preghiera, intimo colloquio col Padre che gli permette di entrare in contatto con tante persone con verit\u00e0 e attenzione. Imparassimo da Ges\u00f9 a ritagliare del tempo per stare con Dio! E meno ne abbiamo e pi\u00f9 siamo invitati a trovarlo per poter stare con colui che illumina le nostre coscienze e le nostre scelte! Una preghiera silenziosa, intensa, autentica, ci permette di affrontare la giornata con un altro spirito. Pietro, scocciato, raggiunge Ges\u00f9, come a richiamarlo ai suoi doveri: ora che a Cafarnao lo aspettano, occorre che si coltivi la nascente comunit\u00e0. Ma Ges\u00f9 non vuole essere rinchiuso, nemmeno nella sua comunit\u00e0, e chiede di andare altrove per annunciare il Regno. Che la Chiesa, come il suo Maestro, abbia il coraggio di portare il Vangelo nelle strade! (Paolo Curtaz, commento del 11 febbraio 2013)", "riflettere": "Al mattino presto si alz\u00f2 quando ancora era buio e, uscito, si ritir\u00f2 in un luogo deserto, e l\u00e0 pregava.", "preghfin": "Solo quando avremo taciuto noi, Dio potr\u00e0 parlare.\nComunicher\u00e0 a noi solo sulle sabbie del deserto.\nNel silenzio maturano le grandi cose della vita:\nla conversione, l'amore, il sacrificio.\nQuando il sole si eclissa pure per noi,\ne il Cielo non risponde al nostro grido,\ne la terra rimbomba cava sotto i passi,\ne la paura dell'abbandono rischia di farci disperare,\nrimanici accanto.\nIn quel momento, rompi pure il silenzio:\nper dirci parole d'amore!\nE sentiremo i brividi della Pasqua.\n<i>(Don Tonino Bello)</i>"}