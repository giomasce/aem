{"day": 21, "month": 2, "year": 2021, "weekday": 7, "date_str": "domenica 21 febbraio 2021", "quotes": "Gn 9,8-15; Sal 24; 1Pt 3,18-22", "quote_vangelo": "secondo Marco (1,12-15)", "curatore": "Laura e Paolo Puglisi", "prevangelo": "", "indications": "Salterio: prima settimana", "preghiniz": "Fammi conoscere, Signore, le tue vie,\ninsegnami i tuoi sentieri.\nGuidami nella tua fedelt\u00e0 e istruiscimi,\nperch\u00e9 sei tu il Dio della mia salvezza.\nRic\u00f2rdati, Signore, della tua misericordia\ne del tuo amore, che \u00e8 da sempre.\nRic\u00f2rdati di me nella tua misericordia,\nper la tua bont\u00e0, Signore.\nBuono e retto \u00e8 il Signore,\nindica ai peccatori la via giusta;\nguida i poveri secondo giustizia,\ninsegna ai poveri la sua via.\n<i>(Salmo 24)</i>", "vangelo": "In quel tempo, lo Spirito sospinse Ges\u00f9 nel deserto e nel deserto rimase quaranta giorni, tentato da Satana. Stava con le bestie selvatiche e gli angeli lo servivano.\nDopo che Giovanni fu arrestato, Ges\u00f9 and\u00f2 nella Galilea, proclamando il vangelo di Dio, e diceva: \u00abIl tempo \u00e8 compiuto e il regno di Dio \u00e8 vicino; convertitevi e credete nel Vangelo\u00bb.", "medita": "\u201cConvertitevi e credete al vangelo\u201d. Con queste parole Cristo inizia il suo annuncio per la salvezza e inaugura un tempo nuovo, il tempo della misericordia e della redenzione. Da questo momento in avanti l'uomo \u00e8 chiamato ad affidarsi e a riporre la sua fiducia in lui, a convertirsi accogliendo il dono della redenzione.\nChe cos'\u00e8 la conversione? La conversione \u00e8 cambiare rotta, \u00e8 effettuare una inversione a \u201cU\u201d, \u00e8 tornare indietro per non continuare sulla via dell'errore. Convertirsi \u00e8 dare un taglio netto con la vita passata sbagliata, \u00e8 allontanarsi dal male e rimettersi sulla strada di Dio. Convertirsi \u00e8 fare silenzio e mettersi in ascolto. Convertirsi, \u00e8 tempo di solitudine e di accoglienza, \u00e8 tempo di contemplazione del Mistero e tempo di preghiera pi\u00f9 intensa. Convertirsi \u00e8 conformarsi al Vangelo. Convertirsi \u00e8 prendere coscienza che il tempo passa e si compie. Convertirsi \u00e8 sapere dell'esistenza di un Regno dei Cieli che si avvicina e che \u00e8 gi\u00e0 in mezzo a noi. La conversione \u00e8 la rinascita dell'uomo. Credere al Vangelo \u00e8 la via della salvezza. \u00c8 necessario, dunque, convertirsi e credere al Vangelo, credere nella passione e morte di Ges\u00f9, credere nella sua sovranit\u00e0 sugli angeli, i principati e le potest\u00e0. Convertirsi \u00e8 credere \u00e8 accettare il battesimo di Ges\u00f9 che ora ci salva.", "riflettere": "La conversione comporta implicitamente una chiamata di Dio, e nello stesso tempo la forza di volont\u00e0 della persona e la promessa di aderire alla vocazione divina. Dunque la conversione \u00e8 al tempo stesso un dono della Grazia di Dio ed un atto libero dell'uomo.", "preghfin": "Padre misericordioso,\nfa' che quelli che odono ma non capiscono,\nquesta volta odano la Tua Voce\ne capiscano che sei Tu, il Santo dei Santi;\napri gli occhi di quelli che guardano ma non vedono,\nquesta volta vedano con i loro occhi\nil Tuo santo volto e la Tua gloria,\nponi il Tuo dito sul loro cuore\nperch\u00e9 il loro cuore si apra e comprendano la Tua fedelt\u00e0,\nTi prego e Ti chiedo tutte queste cose, Padre giusto,\nperch\u00e9 tutte le nazioni si convertano\ne guariscano nelle piaghe del Tuo figlio prediletto Ges\u00f9 Cristo."}