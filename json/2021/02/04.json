{"day": 4, "month": 2, "year": 2021, "weekday": 4, "date_str": "gioved\u00ec 4 febbraio 2021", "quotes": "Eb 12,18-19.21-24; Sal 47", "quote_vangelo": "secondo Marco (6,7-13)", "curatore": "Laura e Paolo Puglisi", "prevangelo": "Il commento di oggi \u00e8 proposto dal Centro Diocesano per le Vocazioni di Pisa", "indications": "", "preghiniz": "Dio di bont\u00e0 e di misericordia,\nche ci chiedi di collaborare alla tua opera di salvezza,\nmanda numerosi e santi operai per la tua vigna,\nperch\u00e9 alla tua Chiesa non manchino mai\nannunciatori coraggiosi del Vangelo,\nsacerdoti che ti offrano anche con la vita il sacrificio dell'Eucarestia\ne che quali segni splendenti di Cristo buon pastore,\nguidino il tuo popolo sulle strade della carit\u00e0.\nManda il tuo Spirito Santo a rinfrancare il cuore dei giovani,\nperch\u00e9 abbiano il coraggio di dirti S\u00ec quando li chiami al servizio dei fratelli,\nla perseveranza nel seguire Ges\u00f9 anche sulla via della croce\ne la gioia grande di essere nel mondo testimoni del tuo amore.\nO Maria, Madre dei sacerdoti, dona a tutti i membri della Chiesa pisana\nla tua stessa fedelt\u00e0 per testimoniare a tutti\nla gioia che nasce dall'incontro con Cristo\nche vive e regna nei secoli in eterno. Amen.\n<i>(Giovanni Paolo Benotto)</i>", "vangelo": "In quel tempo, Ges\u00f9 chiam\u00f2 a s\u00e9 i Dodici e prese a mandarli a due a due e dava loro potere sugli spiriti impuri. E ordin\u00f2 loro di non prendere per il viaggio nient'altro che un bastone: n\u00e9 pane, n\u00e9 sacca, n\u00e9 denaro nella cintura; ma di calzare sandali e di non portare due tuniche.\nE diceva loro: \u00abDovunque entriate in una casa, rimanetevi finch\u00e9 non sarete partiti di l\u00ec. Se in qualche luogo non vi accogliessero e non vi ascoltassero, andatevene e scuotete la polvere sotto i vostri piedi come testimonianza per loro\u00bb.\nEd essi, partiti, proclamarono che la gente si convertisse, scacciavano molti dem\u00f2ni, ungevano con olio molti infermi e li guarivano.", "medita": "La missione dei dodici \u00e8 la continuazione della missione stessa di Ges\u00f9. Essi furono scelti \u201cperch\u00e9 stessero con lui e per mandarli a predicare\u201d. Gli apostoli dovranno riprodurre in s\u00e9 il Cristo, che annuncia la buona novella del regno. Ecco perch\u00e9 questo brano non riporta parole del Signore riguardo a ci\u00f2 che gli apostoli dovranno dire, ma solo su come dovranno presentarsi. Ges\u00f9 non chiama a s\u00e9 per trattenere, lontani dal mondo, coloro che gli rispondono, ma per inviarli allo sbaraglio, in mezzo alla gente che potr\u00e0 accoglierli oppure no. La vocazione \u00e8 inscindibile dalla missione e deve sfociare in essa. L'esodo non \u00e8 un <i>optional</i>, ma la necessaria irradiazione della vita spirituale. A chi crede il Signore d\u00e0 il potere di operare il bene in nome suo. I discepoli vanno a due a due, nessuno parte da solo, perch\u00e9 l'evangelizzazione \u00e8 una missione comunitaria, porta frutti solo se fatta in comunione con la Chiesa, coi fratelli. Ogni vero annuncio nasce dal confronto, dall'approfondimento in comune. Ecco perch\u00e9, insieme, si arriva prima, si opera meglio e non si corre il rischio di portare le proprie idee al posto di quelle di Ges\u00f9. Oggi \u00e8 la Chiesa che ci manda e ci accompagna. Andare, allora, ma in semplicit\u00e0, in povert\u00e0, senza bagagli troppo pesanti. Liberi per amore, vuoti per lasciarsi riempire, ricchi solo di Lui. \u201cNon prendete nulla per il viaggio, oltre al bastone\u201d. Cio\u00e8, appoggiamoci a Lui, il resto pu\u00f2 essere utile, se c'\u00e8, ma non \u00e8 necessario. Quanto ci sbagliamo pensando di poter richiamare la gente al Vangelo usando solo i mezzi umani. Ci\u00f2 che conta pi\u00f9 di tutto \u00e8 avere Ges\u00f9 nel cuore. Conoscerlo, amarlo, volerlo servire, volergli assomigliare, contare sulla sua forza e non sulla nostra capacit\u00e0.", "riflettere": "Nella Chiesa \u00e8 Ges\u00f9 stesso che ti manda, modella il tuo cuore e ti trasforma con la sua parola di vita. Quanti lo cercano e non sanno dove abita! Tu sei mandato proprio a loro. Tu diventi un portatore di speranza, un costruttore di pace, uno che d\u00e0 quello che ha. \u00c8 questo, il tuo impegno di oggi, di domani e di sempre. Gratuitamente hai ricevuto, gratuitamente dai. Ges\u00f9 ti precede e ti traccia la strada.", "preghfin": "Offriamo in questa giornata la nostra preghiera\ne le nostre azioni a Dio Padre per quanti hanno scelto\ndi seguire Ges\u00f9 e di servire la Chiesa attraverso la <i>vocazione alla vita consacrata</i>,\nche \u00e8 la chiamata ad essere segno visibile e concreto di comunione e amore per tutti.\nIn particolare gli affidiamo i giovani in formazione,\ne quanti in questo tempo si stanno interrogando\nsul progetto d'amore che Dio ha su ciascuno.\nSeguire il Signore esige perci\u00f2 impegno, fedelt\u00e0, coraggio e fede.\nChiediamo al Padre, fonte di ogni vocazione,\nil dono di seguire il Figlio per servirlo ogni giorno con cuore libero."}