{"day": 20, "month": 2, "year": 2021, "weekday": 6, "date_str": "sabato 20 febbraio 2021", "quotes": "Is 58,9b-14; Sal 85", "quote_vangelo": "secondo Luca (5,27-32)", "curatore": "Laura e Paolo Puglisi", "prevangelo": "", "indications": "", "preghiniz": "Signore, tendi l'orecchio, rispondimi,\nperch\u00e9 io sono povero e misero.\nCustodiscimi perch\u00e9 sono fedele;\ntu, Dio mio, salva il tuo servo, che in te confida.\nPiet\u00e0 di me, Signore,\na te grido tutto il giorno.\nRallegra la vita del tuo servo,\nperch\u00e9 a te, Signore, rivolgo l'anima mia.\nTu sei buono, Signore, e perdoni,\nsei pieno di misericordia con chi t'invoca.\nPorgi l'orecchio, Signore, alla mia preghiera\ne sii attento alla voce delle mie suppliche.\n<i>(Salmo 85)</i>", "vangelo": "In quel tempo, Ges\u00f9 vide un pubblicano di nome Levi, seduto al banco delle imposte, e gli disse: \u00abSeguimi!\u00bb. Ed egli, lasciando tutto, si alz\u00f2 e lo segu\u00ec.\nPoi Levi gli prepar\u00f2 un grande banchetto nella sua casa. C'era una folla numerosa di pubblicani e d'altra gente, che erano con loro a tavola. I farisei e i loro scribi mormoravano e dicevano ai suoi discepoli: \u00abCome mai mangiate e bevete insieme ai pubblicani e ai peccatori?\u00bb. Ges\u00f9 rispose loro: \u00abNon sono i sani che hanno bisogno del medico, ma i malati; io non sono venuto a chiamare i giusti, ma i peccatori perch\u00e9 si convertano\u00bb.", "medita": "Levi era un pubblicano, ovvero era un dipendente del governo d'occupazione romana. Esigeva i tributi dal popolo. I pubblicani godevano di pessima fama, spesso peggiorata dal fatto che alcuni erano soliti compiere abusi e sfrenatezze senza provare piet\u00e0 per i poveri, magari traendo arbitrariamente vantaggio dall'indeterminatezza con cui venivano stabilite le tasse. Il popolo considerava i pubblicani grandissimi peccatori, che agivano contro Dio a vantaggio del nemico oppressore e idolatra. Levi nella tradizione \u00e8 identificato con Matteo, l'evangelista.\nDall'immediatezza della risposta di Matteo traspare tutto ci\u00f2 che in Matteo si agitava. Non era felice di s\u00e9 e l'odio dei suoi fratelli lo allontanava ancor pi\u00f9 dalla possibilit\u00e0 di cambiare la sua vita. Nello sguardo di Ges\u00f9, Matteo trova occhi che riescono a scrutargli l'anima, leggendovi tutto ci\u00f2 che vi si agita. Matteo si sente compreso e conosciuto senza che si fossero mai visti prima. L'amore che gli \u00e8 andato incontro ha immediatamente conquistato un cuore che per tutti era perduto. Egli lasci\u00f2 tutto e lo segu\u00ec. I farisei conoscevano la legge a memoria ed erano considerati i pi\u00f9 rispettosi delle regole, dei veri e propri santi che non sbagliavano mai. Questo ne faceva la categoria pi\u00f9 adatta per decidere se qualcuno fosse peccatore o no. Ges\u00f9 erompe mettendo in evidenza la loro ipocrisia, visto che essi covavano sentimenti che di santo non avevano nulla.\nCristo ci invita a vedere i fratelli lontani come i legittimi destinatari della sua misericordia, a pregare per loro per collaborare al progetto di salvezza che Dio Padre ha su ogni uomo e che nel suo volere ha reso possibile per tutti per mezzo della vita e della croce di Ges\u00f9.", "riflettere": "Cosa significa \u201cessere chiamati\u201d? Quale conversione Dio aspetta da ciascuno di noi?", "preghfin": "Signore Ges\u00f9, seguire te \u00e8 far sbocciare sogni e prendere decisioni:\n\u00e8 darsi al meglio della vita.\nAttiraci all'incontro con te e chiamaci a seguirti\nper ricevere da te il regalo della vocazione:\ncrescere, maturare e divenire dono per gli altri."}