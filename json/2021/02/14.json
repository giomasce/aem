{"day": 14, "month": 2, "year": 2021, "weekday": 7, "date_str": "domenica 14 febbraio 2021", "quotes": "Lv 13,1-2.45-46; Sal 31; 1Cor 10,31-11,1", "quote_vangelo": "secondo Marco (1,40-45)", "curatore": "Laura e Paolo Puglisi", "prevangelo": "", "indications": "Santi Cirillo e Metodio\nSalterio: seconda", "preghiniz": "Beato l'uomo a cui \u00e8 tolta la colpa\ne coperto il peccato.\nBeato l'uomo a cui Dio non imputa il delitto\ne nel cui spirito non \u00e8 inganno.\nTi ho fatto conoscere il mio peccato,\nnon ho coperto la mia colpa.\nHo detto: \u00abConfesser\u00f2 al Signore le mie iniquit\u00e0\u00bb\ne tu hai tolto la mia colpa e il mio peccato.\nRallegratevi nel Signore ed esultate, o giusti!\nVoi tutti, retti di cuore, gridate di gioia!\n<i>(Salmo 31)</i>", "vangelo": "In quel tempo, venne da Ges\u00f9 un lebbroso, che lo supplicava in ginocchio e gli diceva: \u00abSe vuoi, puoi purificarmi!\u00bb. Ne ebbe compassione, tese la mano, lo tocc\u00f2 e gli disse: \u00abLo voglio, sii purificato!\u00bb. E subito la lebbra scomparve da lui ed egli fu purificato.\nE, ammonendolo severamente, lo cacci\u00f2 via subito e gli disse: \u00abGuarda di non dire niente a nessuno; va', invece, a mostrarti al sacerdote e offri per la tua purificazione quello che Mos\u00e8 ha prescritto, come testimonianza per loro\u00bb.\nMa quello si allontan\u00f2 e si mise a proclamare e a divulgare il fatto, tanto che Ges\u00f9 non poteva pi\u00f9 entrare pubblicamente in una citt\u00e0, ma rimaneva fuori, in luoghi deserti; e venivano a lui da ogni parte.", "medita": "La lebbra, malattia terribile, malattia dell'isolamento fisico e sociale. Probabilmente lo stesso lebbroso interpella Ges\u00f9 mantenendo la debita distanza: \u201cse vuoi, puoi guarirmi\u201d, come dire: \u201cnon pretendo nulla, non posso costringerti a guarirmi\u201d. Si avvicina con umilt\u00e0 senza pretendere. Ges\u00f9 si muove a compassione, \u00e8 disposto a condividere la sua sorte, a vivere la sua emarginazione e la sua morte sociale, gli dice: \u201cnon sei pi\u00f9 solo\u201d. Ges\u00f9 lo tocca ed \u00e8 per il tempo un gesto eclatante. Toccare un lebbroso significava in quel tempo diventare impuri. Ges\u00f9 con questo gesto manifesta questo desiderio di condividere la sua situazione. Ges\u00f9 non critica l'emarginazione a cui il malato \u00e8 costretto ma partecipa alla sua sofferenza.\nGes\u00f9 invita il lebbroso guarito a presentarsi dai sacerdoti per lodare Dio e probabilmente per fare certificare la sua guarigione e poter essere quindi reintegrato nella vita sociale. Lo invita a tacere il miracolo perch\u00e9 sa che la gente esalta il miracolo, e non vede il gesto d'amore e di condivisione che Ges\u00f9 fa, per rivelarci il vero volto del Padre. Ges\u00f9 sa che il percorso della vera conversione ha bisogno di tempo, ha bisogno di rinnovo costante, \u00e8 fatto anche di cadute continue. La conversione non \u00e8 che il punto di partenza di un lungo percorso, a tratti doloroso, che ci porta verso la pienezza.", "riflettere": "Annunciare vuol dire rendere testimonianza dell'esperienza concreta che si ha di Ges\u00f9. Il lebbroso racconta agli altri il bene che Ges\u00f9 gli ha fatto, trasgredisce quanto Ges\u00f9 gli ha indicato mettendolo in difficolt\u00e0. Ma quanto ha ricevuto \u00e8 troppo grande per essere taciuto. Siamo coscienti di quanto riceviamo? Abbiamo il coraggio di testimoniarlo? In che modo lo facciamo?", "preghfin": "Chi ama con il cuore di Cristo\nnon cerca il proprio interesse,\nma unicamente la gloria del Padre\ne il bene del prossimo.\nSta qui il segreto\ndella fecondit\u00e0 apostolica\ndell'azione missionaria,\nche travalica le frontiere e le culture,\nraggiunge i popoli e si diffonde\nfino agli estremi confini del mondo.\n<i>(Benedetto XXVI)</i>"}