{"day": 24, "month": 2, "year": 2021, "weekday": 3, "date_str": "mercoled\u00ec 24 febbraio 2021", "quotes": "Gio 3,1-10; Sal 50", "quote_vangelo": "secondo Luca (11,29-32)", "curatore": "Laura e Paolo Puglisi", "prevangelo": "", "indications": "", "preghiniz": "Piet\u00e0 di me, o Dio, nel tuo amore;\nnella tua grande misericordia\ncancella la mia iniquit\u00e0.\nLavami tutto dalla mia colpa,\ndal mio peccato rendimi puro.\nCrea in me, o Dio, un cuore puro,\nrinnova in me uno spirito saldo.\nNon scacciarmi dalla tua presenza\ne non privarmi del tuo santo spirito.\nTu non gradisci il sacrificio;\nse offro oloc\u00e0usti, tu non li accetti.\nUno spirito contrito \u00e8 sacrificio a Dio;\nun cuore contrito e affranto tu, o Dio, non disprezzi.\n<i>(Salmo 50)</i>", "vangelo": "In quel tempo, mentre le folle si accalcavano, Ges\u00f9 cominci\u00f2 a dire: \u00abQuesta generazione \u00e8 una generazione malvagia; essa cerca un segno, ma non le sar\u00e0 dato alcun segno, se non il segno di Giona. Poich\u00e9, come Giona fu un segno per quelli di N\u00ecnive, cos\u00ec anche il Figlio dell'uomo lo sar\u00e0 per questa generazione.\nNel giorno del giudizio, la regina del Sud si alzer\u00e0 contro gli uomini di questa generazione e li condanner\u00e0, perch\u00e9 ella venne dagli estremi confini della terra per ascoltare la sapienza di Salomone. Ed ecco, qui vi \u00e8 uno pi\u00f9 grande di Salomone.\nNel giorno del giudizio, gli abitanti di N\u00ecnive si alzeranno contro questa generazione e la condanneranno, perch\u00e9 essi alla predicazione di Giona si convertirono. Ed ecco, qui vi \u00e8 uno pi\u00f9 grande di Giona\u00bb.", "medita": "Cerchiamo segni, perch\u00e9 nascondercelo? Siamo cristiani cattolici, ci professiamo tali eppure abbiamo sempre bisogno di certezze, di conferme. Come se la fede, invece, non avesse a che fare proprio col fidarsi, con l'avere fiducia. Invece no: come i contemporanei di Ges\u00f9 abbiamo bisogno di conferme e corriamo dietro ai miracoli e alle apparizioni. Nella vita privata, poi, mettiamo alla prova Dio chiedendogli di manifestare la sua presenza esaudendo le nostre (a volte legittime) richieste. Dio, se esisti, fa' che\u2026 e mi immagino il Signore intento ad appuntarsi tutto quello che deve fare\u2026 Ges\u00f9, oggi, ci invita a non andare dietro ai segni ma a valorizzare la sua presenza nelle cose che gi\u00e0 esistono. Profeti come Giona ancora attraversano le nostre distratte citt\u00e0. Cristiani saggi come Salomone che dispensano consigli li possiamo ancora trovare (anche se con una certa fatica, a dire il vero\u2026). Non abbiamo scusanti: abbiamo tutti gli strumenti per prendere sul serio l'invito a conversione che ci fa il buon Dio. Ben pi\u00f9 di Giona e Salomone abbiamo qui: la presenza stessa del Signore Ges\u00f9 nel segno della sua parola e nell'eucarestia! (Paolo Curtaz, commento del 20 febbraio 2013)", "riflettere": "Non dobbiamo credere per i segni, altrimenti perderemmo la nostra libert\u00e0. Dobbiamo imparare a riconoscere lo straordinario che c'\u00e8 nella nostra vita, nelle piccole cose.", "preghfin": "Guarisci ed apri i miei occhi affinch\u00e9 possa vedere i tuoi cenni.\nAllontana da me i movimenti irragionevoli affinch\u00e9 possa riconoscerti.\nDimmi da che parte devo guardare affinch\u00e9 ti veda,\ne spero di poter eseguire tutto ci\u00f2 che mi comanderai.\nSe con la fede ti ritrovano coloro che tornano a te, dammi la fede;\nse con la virt\u00f9, dammi la virt\u00f9;\nse con il sapere, dammi il sapere.\nAumenta in me la fede, aumenta la speranza, aumenta la carit\u00e0."}