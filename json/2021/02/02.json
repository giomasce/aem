{"day": 2, "month": 2, "year": 2021, "weekday": 2, "date_str": "marted\u00ec 2 febbraio 2021", "quotes": "Ml 3,1-4 <i>opp</i> Eb 2,14-18; Sal 23", "quote_vangelo": "secondo Luca (2,22-40)", "curatore": "Laura e Paolo Puglisi", "prevangelo": "", "indications": "Presentazione del Signore", "preghiniz": "Alzate, o porte, la vostra fronte,\nalzatevi, soglie antiche,\ned entri il re della gloria.\nChi \u00e8 questo re della gloria?\nIl Signore forte e valoroso,\nil Signore valoroso in battaglia.", "vangelo": "Quando furono compiuti i giorni della loro purificazione rituale, secondo la legge di Mos\u00e8, Maria e Giuseppe portarono il bambino a Gerusalemme per presentarlo al Signore \u2013 come \u00e8 scritto nella legge del Signore: \u00abOgni maschio primogenito sar\u00e0 sacro al Signore\u00bb \u2013 e per offrire in sacrificio una coppia di tortore o due giovani colombi, come prescrive la legge del Signore.\nOra a Gerusalemme c'era un uomo di nome Simeone, uomo giusto e pio, che aspettava la consolazione d'Israele, e lo Spirito Santo era su di lui. Lo Spirito Santo gli aveva preannunciato che non avrebbe visto la morte senza prima aver veduto il Cristo del Signore.\nMosso dallo Spirito, si rec\u00f2 al tempio e, mentre i genitori vi portavano il bambino Ges\u00f9 per fare ci\u00f2 che la Legge prescriveva a suo riguardo, anch'egli lo accolse tra le braccia e benedisse Dio, dicendo: \u00abOra puoi lasciare, o Signore, che il tuo servo vada in pace, secondo la tua parola, perch\u00e9 i miei occhi hanno visto la tua salvezza, preparata da te davanti a tutti i popoli: luce per rivelarti alle genti e gloria del tuo popolo, Israele\u00bb.\nIl padre e la madre di Ges\u00f9 si stupivano delle cose che si dicevano di lui. Simeone li benedisse e a Maria, sua madre, disse: \u00abEcco, egli \u00e8 qui per la caduta e la risurrezione di molti in Israele e come segno di contraddizione \u2013 e anche a te una spada trafigger\u00e0 l'anima \u2013, affinch\u00e9 siano svelati i pensieri di molti cuori\u00bb.\nC'era anche una profetessa, Anna, figlia di Fanu\u00e8le, della trib\u00f9 di Aser. Era molto avanzata in et\u00e0, aveva vissuto con il marito sette anni dopo il suo matrimonio, era poi rimasta vedova e ora aveva ottantaquattro anni. Non si allontanava mai dal tempio, servendo Dio notte e giorno con digiuni e preghiere. Sopraggiunta in quel momento, si mise anche lei a lodare Dio e parlava del bambino a quanti aspettavano la redenzione di Gerusalemme.\nQuando ebbero adempiuto ogni cosa secondo la legge del Signore, fecero ritorno in Galilea, alla loro citt\u00e0 di N\u00e0zaret. Il bambino cresceva e si fortificava, pieno di sapienza, e la grazia di Dio era su di lui.", "medita": "L'incontro tra Simeone e Maria con Giuseppe che portano Ges\u00f9 al tempio avviene tra la folla. Simeone, oramai anziano, abituato alla moltitudine di pellegrini che salgono al tempio, nonostante l'et\u00e0 ancora attende con fiducia e ricerca il Sacro. I suoi occhi cercano Dio nei corridoi brulicanti di gente. Maria stringe un neonato avvolto in un manto, lo sposo porta due colombe da offrire in sacrificio, l'offerta dei poveri. Quanti hanno incrociato Giuseppe e Maria senza scorgere nulla in questa famiglia? Simeone capisce. Sorride, mentre prende il bambino davanti ai due genitori probabilmente confusi. \u201cEcco la luce che illumina le genti\u201d. Tutto \u00e8 cos\u00ec semplice: il Messia non arriva fra i tuoni e i fulmini, ma nella banalit\u00e0 del quotidiano, figlio fra i figli, povero fra i poveri. Simeone vede ci\u00f2 che gli altri non vedono: la luce che illumina la Storia.", "riflettere": "Sappiamo stare al fianco dei nostri sacerdoti? Sostenerli nel loro ministero? Affidiamo al Signore i fratelli e le sorelle che hanno consacrato al Signore la loro vita.", "preghfin": "Vieni Spirito Santo, amore eterno del Padre e del Figlio!\nTi invochiamo affinch\u00e9 tu custodisca tutti i consacrati nella fedelt\u00e0.\nVivano il primato di Dio nelle vicende umane,\nla comunione e il servizio tra le genti,\nla santit\u00e0 nello spirito delle beatitudini."}