{"day": 26, "month": 2, "year": 2021, "weekday": 5, "date_str": "venerd\u00ec 26 febbraio 2021", "quotes": "Ez 18,21-28; Sal 129", "quote_vangelo": "secondo Matteo (5,20-26)", "curatore": "Laura e Paolo Puglisi", "prevangelo": "", "indications": "", "preghiniz": "Dal profondo a te grido, o Signore;\nSignore, ascolta la mia voce.\nSiano i tuoi orecchi attenti\nalla voce della mia supplica.\nSe consideri le colpe, Signore,\nSignore, chi ti pu\u00f2 resistere?\nMa con te \u00e8 il perdono:\ncos\u00ec avremo il tuo timore.\n<i>(Salmo 129)</i>", "vangelo": "In quel tempo, Ges\u00f9 disse ai suoi discepoli: \u00abSe la vostra giustizia non superer\u00e0 quella degli scribi e dei farisei, non entrerete nel regno dei cieli.\nAvete inteso che fu detto agli antichi: \u201cNon ucciderai\u201d; chi avr\u00e0 ucciso dovr\u00e0 essere sottoposto al giudizio. Ma io vi dico: chiunque si adira con il proprio fratello dovr\u00e0 essere sottoposto al giudizio. Chi poi dice al fratello: \u201cStupido\u201d, dovr\u00e0 essere sottoposto al sin\u00e8drio; e chi gli dice: \u201cPazzo\u201d, sar\u00e0 destinato al fuoco della Ge\u00e8nna.\nSe dunque tu presenti la tua offerta all'altare e l\u00ec ti ricordi che tuo fratello ha qualche cosa contro di te, lascia l\u00ec il tuo dono davanti all'altare, va' prima a riconciliarti con il tuo fratello e poi torna a offrire il tuo dono.\nMettiti presto d'accordo con il tuo avversario mentre sei in cammino con lui, perch\u00e9 l'avversario non ti consegni al giudice e il giudice alla guardia, e tu venga gettato in prigione. In verit\u00e0 io ti dico: non uscirai di l\u00e0 finch\u00e9 non avrai pagato fino all'ultimo spicciolo!\u00bb.", "medita": "Il comandamento dell'amore per il prossimo annunciato e predicato da Cristo \u00e8 superiore anche a quello del culto. La pace con il fratello \u00e8 condizione indispensabile per la pace e per l'incontro con il Padre. Ci\u00f2 che impedisce il contatto con i fratelli impedisce anche il contatto con Dio, e quindi rischia di invalidare anche i momenti della nostra esperienza religiosa. Talvolta non \u00e8 sufficiente il rapido esame di coscienza che il celebrante c'invita a fare prima della celebrazione per scoprire la nostra vera situazione nei confronti di Dio e del nostro prossimo. Non \u00e8 sufficiente neanche lo scambio del segno della pace prima di accedere alla mensa eucaristica. Bisognerebbe ristabilire prima la pace piena e poi venire, veramente liberi, a godere della piena comunione con il Signore. Non solo chi ha offeso, ma anche chi \u00e8 stato offeso deve riconciliarsi col fratello prima di prendere parte a un atto di culto. Non \u00e8 questione di ragione o di torto; quando c'\u00e8 qualcosa che divide due membri della stessa comunit\u00e0, tale ostacolo deve scomparire per poter comunicare con Dio. La vita deve essere un cammino di generosit\u00e0 e riconciliazione con gli altri. Se non si va d'accordo con i fratelli, non possiamo considerarci degni di essere figli di Dio. Cristo ci invita a superare la logica del debito e intraprendere la via del dono e del perdono.", "riflettere": "Quali sono i conflitti pi\u00f9 frequenti nella nostra famiglia? E nella nostra comunit\u00e0? \u00c8 facile la riconciliazione nella famiglia e nella comunit\u00e0? I consigli di Ges\u00f9, come possono aiutarci a migliorare i rapporti?", "preghfin": "Dio Amore che ci hai creati e ci chiami a vivere da fratelli,\ndonaci la forza per essere ogni giorno artigiani della pace;\ndonaci la capacit\u00e0 di guardare con benevolenza tutti i fratelli.\nRendici disponibili ad ascoltare il grido dei nostri cittadini\nche ci chiedono di trasformare le nostre armi in strumenti di pace,\nle nostre paure in fiducia e le nostre tensioni in perdono.\nTieni accesa in noi la fiamma della speranza\nper compiere con paziente perseveranza scelte di dialogo\ne di riconciliazione, perch\u00e9 vinca finalmente la pace.\n<i>(Papa Francesco)</i>"}