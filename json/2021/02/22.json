{"day": 22, "month": 2, "year": 2021, "weekday": 1, "date_str": "luned\u00ec 22 febbraio 2021", "quotes": "1Pt 5,1-4; Sal 22", "quote_vangelo": "secondo Matteo (16,13-19)", "curatore": "Laura e Paolo Puglisi", "prevangelo": "", "indications": "Cattedra di San Pietro", "preghiniz": "Su pascoli erbosi mi fa riposare,\nad acque tranquille mi conduce.\nRinfranca l'anima mia,\nmi guida per il giusto cammino\na motivo del suo nome.\nAnche se vado per una valle oscura,\nnon temo alcun male, perch\u00e9 tu sei con me.\nIl tuo bastone e il tuo vincastro\nmi danno sicurezza.\nDavanti a me tu prepari una mensa\nsotto gli occhi dei miei nemici.\nUngi di olio il mio capo;\nil mio calice trabocca.\nS\u00ec, bont\u00e0 e fedelt\u00e0 mi saranno compagne\ntutti i giorni della mia vita,\nabiter\u00f2 ancora nella casa del Signore\nper lunghi giorni.\n<i>(Salmo 22)</i>", "vangelo": "In quel tempo, Ges\u00f9, giunto nella regione di Cesar\u00e8a di Filippo, domand\u00f2 ai suoi discepoli: \u00abLa gente, chi dice che sia il Figlio dell'uomo?\u00bb. Risposero: \u00abAlcuni dicono Giovanni il Battista, altri El\u00eca, altri Gerem\u00eca o qualcuno dei profeti\u00bb.\nDisse loro: \u00abMa voi, chi dite che io sia?\u00bb. Rispose Simon Pietro: \u00abTu sei il Cristo, il Figlio del Dio vivente\u00bb.\nE Ges\u00f9 gli disse: \u00abBeato sei tu, Simone, figlio di Giona, perch\u00e9 n\u00e9 carne n\u00e9 sangue te lo hanno rivelato, ma il Padre mio che \u00e8 nei cieli. E io a te dico: tu sei Pietro e su questa pietra edificher\u00f2 la mia Chiesa e le potenze degli inferi non prevarranno su di essa. A te dar\u00f2 le chiavi del regno dei cieli: tutto ci\u00f2 che legherai sulla terra sar\u00e0 legato nei cieli, e tutto ci\u00f2 che scioglierai sulla terra sar\u00e0 sciolto nei cieli\u00bb.", "medita": "A Pietro il Signore chiede di conservare la fede, di tenerla intatta, di lasciarla crescere dentro di s\u00e9 e confermare i fratelli. Perch\u00e9 mai Pietro \u00e8 stato scelto come garante della nostra fede? Perch\u00e9 crede, perch\u00e9 sperimenta il proprio limite e lo accoglie. \u00c8 l'unico che si \u00e8 buttato nel lago andando incontro a Ges\u00f9 che cammina sulle acque, impulsivo come sempre. \u00c8 stato scelto perch\u00e9 sincero, perch\u00e9 capace di riconoscere i propri errori, di piangere sulla propria miseria e, perci\u00f2, capace di non spaventarsi della miseria altrui. Pietro si getta perch\u00e9 si fida, l'unico. Pietro, con le sue fragilit\u00e0, il suo entusiasmo, la sua poca fede, ci assomiglia tanto. Ges\u00f9 lo ha scelto per garantire la nostra piccola fede: perch\u00e9, come noi, ha paura, perch\u00e9 sperimenta la propria fragilit\u00e0 e non si lascia travolgere dal limite. (Paolo Curtaz, omelia del 29 giugno 2008)", "riflettere": "\u201cChi sono io per te?\u201d. Questa \u00e8 la domanda decisiva che Cristo ci pone e pone a ogni uomo o donna che voglia seguirlo: \u201cChi sono io per te?\u201d.", "preghfin": "Mio Dio, non solamente confido in te, ma non ho che fiducia in te.\nDonami, dunque, lo Spirito di abbandono, per accettare le cose che non posso cambiare.\nDonami anche lo Spirito di forza, per cambiare le cose che posso cambiare.\nDonami, infine, lo Spirito di saggezza, per discernere ci\u00f2 che dipende effettivamente da me e allora fa che io faccia la tua sola e santa volont\u00e0! Amen."}