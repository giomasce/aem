{"day": 3, "month": 2, "year": 2021, "weekday": 3, "date_str": "mercoled\u00ec 3 febbraio 2021", "quotes": "Eb 12,4-7.11-15; Sal 102", "quote_vangelo": "secondo Marco (6,1-6)", "curatore": "Laura e Paolo Puglisi", "prevangelo": "", "indications": "", "preghiniz": "Benedici il Signore, anima mia,\nquanto \u00e8 in me benedica il suo santo nome.\nBenedici il Signore, anima mia,\nnon dimenticare tutti i suoi benefici.\nCome \u00e8 tenero un padre verso i figli,\ncos\u00ec il Signore \u00e8 tenero verso quelli che lo temono,\nperch\u00e9 egli sa bene di che siamo plasmati,\nricorda che noi siamo polvere.\nMa l'amore del Signore \u00e8 da sempre,\nper sempre su quelli che lo temono,\ne la sua giustizia per i figli dei figli,\nper quelli che custodiscono la sua alleanza.", "vangelo": "In quel tempo, Ges\u00f9 venne nella sua patria e i suoi discepoli lo seguirono. Giunto il sabato, si mise a insegnare nella sinagoga. E molti, ascoltando, rimanevano stupiti e dicevano: \u00abDa dove gli vengono queste cose? E che sapienza \u00e8 quella che gli \u00e8 stata data? E i prodigi come quelli compiuti dalle sue mani? Non \u00e8 costui il falegname, il figlio di Maria, il fratello di Giacomo, di Ioses, di Giuda e di Simone? E le sue sorelle, non stanno qui da noi?\u00bb. Ed era per loro motivo di scandalo.\nMa Ges\u00f9 disse loro: \u00abUn profeta non \u00e8 disprezzato se non nella sua patria, tra i suoi parenti e in casa sua\u00bb. E l\u00ec non poteva compiere nessun prodigio, ma solo impose le mani a pochi malati e li guar\u00ec. E si meravigliava della loro incredulit\u00e0.\nGes\u00f9 percorreva i villaggi d'intorno, insegnando.", "medita": "Il brano inizia con la sorpresa della gente di Nazaret che non riusciva a sopportare che un uomo che tutti conoscevano benissimo potesse avere autorit\u00e0 su di loro, ossia che pretendesse in nome di Dio un cambiamento della loro vita, del loro cuore, dei loro sentimenti.\nIn duemila anni di evangelizzazione, quanti sono gli uomini che nelle generazioni non si sono lasciati pervadere dalla Parola con fiducia, e invece di guardare la luna hanno guardato il dito che la indicava!\nTroppe volte ci fermiamo all'esteriore, osservando e squadrando chi ci parla del vangelo. Invece di ascoltare con stupore la buona notizia, giudichiamo le inevitabili umane incoerenze che talora accompagnano l'annuncio.\nNon \u00e8 facile convincerci che lo Spirito ci raggiunga nelle faccende quotidiane, nelle nostre case con maniere normali e usuali, senza manifestazioni clamorose, insinuandosi nei gesti quotidiani. Come bambini dovremmo essere capaci di stupirci, dovremmo essere capaci di lasciare i nostri cuori aperti affinch\u00e9 siano riempiti e trasfigurati dall'Eterno.\nPadre Ermes Ronchi ci ricorda la difficolt\u00e0 a riconoscere la grandezza di Cristo nell'umilt\u00e0: \u201cNon lo cercherai nelle altezze del cielo, ma lo vedrai inginocchiato a terra, ai tuoi piedi, una brocca in mano e un asciugamano ai fianchi\u201d.", "riflettere": "Quante volte ci comportiamo come gli abitanti di Nazareth, ossia non accettiamo l'autorit\u00e0 di Ges\u00f9 nella nostra vita impedendo di fatto al Signore di operare?", "preghfin": "Signore, apri le mie labbra\ne la mia bocca canter\u00e0 la tua lode;\nDio, fa' attento il mio orecchio\nperch\u00e9 ascolti la tua parola.\nTu ami tutto ci\u00f2 che esiste\nniente disprezzi di quanto hai creato;\ntu sei compassionevole con tutte le creature sono tue,\no amante della vita."}