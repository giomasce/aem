{"day": 15, "month": 2, "year": 2021, "weekday": 1, "date_str": "luned\u00ec 15 febbraio 2021", "quotes": "Gn 4,1-15.25; Sal 49", "quote_vangelo": "secondo Marco (8,11-13)", "curatore": "Laura e Paolo Puglisi", "prevangelo": "", "indications": "", "preghiniz": "Parla il Signore, Dio degli d\u00e8i,\nconvoca la terra da oriente a occidente:\n\u00abNon ti rimprovero per i tuoi sacrifici,\ni tuoi olocausti mi stanno sempre davanti.\nPerch\u00e9 vai ripetendo i miei decreti\ne hai sempre in bocca la mia alleanza,\ntu che hai in odio la disciplina\ne le mie parole ti getti alle spalle?\nTi siedi, parli contro il tuo fratello,\ngetti fango contro il figlio di tua madre.\nHai fatto questo e io dovrei tacere?\nForse credevi che io fossi come te!\nTi rimprovero: pongo davanti a te la mia accusa\u00bb.", "vangelo": "In quel tempo, vennero i farisei e si misero a discutere con Ges\u00f9, chiedendogli un segno dal cielo, per metterlo alla prova.\nMa egli sospir\u00f2 profondamente e disse: \u00abPerch\u00e9 questa generazione chiede un segno? In verit\u00e0 io vi dico: a questa generazione non sar\u00e0 dato alcun segno\u00bb.\nLi lasci\u00f2, risal\u00ec sulla barca e part\u00ec per l'altra riva.", "medita": "Ges\u00f9 aveva dato pane e pesci alla gente affamata nel deserto, con la moltiplicazione dei pani; ha guarito malati, fatto tornare in vita i morti. Ma tutto ci\u00f2 non bastava, chiedono ancora segni: \u201cun segno venuto dal cielo\u201d. \u201cGes\u00f9 sospira profondamente\u201d, probabilmente sente disgusto e tristezza dinanzi a tanta cecit\u00e0, \u00e8 esasperato. Li lasci\u00f2 e se ne and\u00f2 verso l'altra riva del lago.\nQuanti segni chiediamo ancora oggi. Non ci bastano i tantissimi segni di attenzione e tenerezza che riceviamo quotidianamente da Dio. Cos\u00ec come non ci bastano la Parola e i sacramenti che rendono la presenza di Cristo reale ed accessibile. Abbiamo bisogno di segni eclatanti, di miracoli ed apparizioni. Ed allora magari alziamo la voce di fronte a quello che interpretiamo come il silenzio di Dio, non sapendo riconoscere la presenza del Signore attorno a noi. Spalanchiamo il nostro sguardo, per riconoscere la presenza del Signore attorno a noi. Come con i farisei, nulla pu\u00f2 servire a chi non vuole aprire gli occhi.", "riflettere": "Dinanzi all'alternativa: avere fede in Ges\u00f9 o chiedere un segno dal cielo, i farisei vollero un segno dal cielo. Non furono capaci di credere in Ges\u00f9. Avviene la stessa cosa con me. Cosa ho scelto io?", "preghfin": "Padre nostro che sei nei cieli\ne che continui a camminare con noi,\ncon la nostra storia e i nostri problemi,\nfacci sentire sempre la tua presenza\nche ci hai rivelato in Cristo.\nNon permettere mai che venga meno\nla nostra confidenza in Te\nsoprattutto quando la tristezza\nci opprime e ci sgomenta.\n<i>(Giuseppe Taliercio)</i>"}