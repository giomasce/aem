{"day": 8, "month": 2, "year": 2021, "weekday": 1, "date_str": "luned\u00ec 8 febbraio 2021", "quotes": "Gn 1,1-19; Sal 103", "quote_vangelo": "secondo Marco (6,53-56)", "curatore": "Laura e Paolo Puglisi", "prevangelo": "", "indications": "", "preghiniz": "Benedici il Signore, anima mia!\nSei tanto grande, Signore, mio Dio!\nSei rivestito di maest\u00e0 e di splendore,\navvolto di luce come di un manto.\nEgli fond\u00f2 la terra sulle sue basi:\nnon potr\u00e0 mai vacillare.\nTu l'hai coperta con l'oceano come una veste;\nal di sopra dei monti stavano le acque.\nTu mandi nelle valli acque sorgive\nperch\u00e9 scorrano tra i monti,\nIn alto abitano gli uccelli del cielo\ne cantano tra le fronde.\n<i>(Salmo 103)</i>", "vangelo": "In quel tempo, Ges\u00f9 e i suoi discepoli, compiuta la traversata fino a terra, giunsero a Genn\u00e8saret e approdarono. Scesi dalla barca, la gente subito lo riconobbe e, accorrendo da tutta quella regione, cominciarono a portargli sulle barelle i malati, dovunque udivano che egli si trovasse.\nE l\u00e0 dove giungeva, in villaggi o citt\u00e0 o campagne, deponevano i malati nelle piazze e lo supplicavano di poter toccare almeno il lembo del suo mantello; e quanti lo toccavano venivano salvati.", "medita": "Lo conoscono tutti, ormai, nei pressi del lago. Volano le parole, e mentre viaggiano si ingrossano.\nGes\u00f9 ha cercato di tenere nascosti i prodigi, ha ammonito severamente, rimproverato, intimato. Non \u00e8 servito a nulla: la folla accorre da ogni luogo. Non c'\u00e8 molta fede, nella loro corsa. Ma molto dolore e un po' di superstizione: non \u00e8 un guaritore il profeta di Nazareth? A loro poco importa dei suoi discorsi su Dio e il Regno, ascoltano, purch\u00e9 alla fine qualcuno guarisca. E Ges\u00f9 accetta, gestisce questa difficile situazione, cerca di far maturare la loro poca fede, cerca di far capire che quei gesti, quei miracoli sono la manifestazione del Regno che avanza, che cresce giorno per giorno. No, non capisce la folla, fatica a star dietro a questo curioso profeta. Poco importa: Ges\u00f9 rischia, accetta, prova lo stesso. Non cerchiamo Ges\u00f9 per i suoi prodigi, non pesiamo la nostra fede chiedendo miracoli impossibili.\nSe davvero abbiamo conosciuto la straordinariet\u00e0 del suo amore, allora ci basta essere sfiorati dall'ombra del suo mantello. Iniziamo questa settimana ai piedi del Signore: sia lui a guarire nel profondo ognuno di noi. (Paolo Curtaz)", "riflettere": "Lo supplicavano di poter toccare almeno il lembo del suo mantello; e quanti lo toccavano venivano salvati. Siamo capaci di farci mantello di Cristo?", "preghfin": "Dal desiderio di essere amato, liberami Signore.\nDal desiderio di essere stimato, liberami Signore.\nDal desiderio di essere preferito, liberami Signore.\nDal desiderio di essere approvato, liberami Signore.\nDalla paura di essere umiliato, liberami Signore.\nDalla paura di essere rifiutato, liberami Signore.\nDalla paura di essere calunniato, liberami Signore.\nDalla paura di essere abbandonato, liberami Signore.\nFa' che io possa sempre desiderare che gli altri crescano e io diminuisca,\ncos\u00ec che abbia ad assomigliare sempre pi\u00f9 a te, mio dolce Signore."}