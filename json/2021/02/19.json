{"day": 19, "month": 2, "year": 2021, "weekday": 5, "date_str": "venerd\u00ec 19 febbraio 2021", "quotes": "Is 58,1-9a; Sal 50", "quote_vangelo": "secondo Matteo (9,14-15)", "curatore": "Laura e Paolo Puglisi", "prevangelo": "", "indications": "", "preghiniz": "Piet\u00e0 di me, o Dio, nel tuo amore;\nnella tua grande misericordia\ncancella la mia iniquit\u00e0.\nLavami tutto dalla mia colpa,\ndal mio peccato rendimi puro.\nS\u00ec, le mie iniquit\u00e0 io le riconosco,\nil mio peccato mi sta sempre dinanzi.\nContro di te, contro te solo ho peccato,\nquello che \u00e8 male ai tuoi occhi, io l'ho fatto.\nTu non gradisci il sacrificio;\nse offro oloc\u00e0usti, tu non li accetti.\nUno spirito contrito \u00e8 sacrificio a Dio;\nun cuore contrito e affranto tu, o Dio, non disprezzi.\n<i>(Salmo 50)</i>", "vangelo": "In quel tempo, si avvicinarono a Ges\u00f9 i discepoli di Giovanni e gli dissero: \u00abPerch\u00e9 noi e i farisei digiuniamo molte volte, mentre i tuoi discepoli non digiunano?\u00bb.\nE Ges\u00f9 disse loro: \u00abPossono forse gli invitati a nozze essere in lutto finch\u00e9 lo sposo \u00e8 con loro? Ma verranno giorni quando lo sposo sar\u00e0 loro tolto, e allora digiuneranno\u00bb.", "medita": "Nella tradizione ebraica, il digiuno costituiva la preparazione alla rivelazione di Dio e della sua parola. Era il segno di un'attesa profonda, che coinvolgeva il cuore e il corpo della comunit\u00e0 e dei singoli credenti. In questo senso, la sua funzione si discosta da quella che la nostra cultura gli ha attribuito, quella, cio\u00e8, di \u201cmoderare le passioni\u201d. Un aspetto senz'altro vero, ma secondario, nel senso che sposta l'attenzione sull'uomo. Scopo prioritario del digiuno era, invece, quello di tenere fissa l'attenzione su Dio: un'attenzione da lui stesso suscitata per il fatto di aver promesso che sarebbe venuto in mezzo ai credenti per farne il suo popolo. Il Vangelo annuncia in Ges\u00f9 il compimento di tale attesa: Egli colma in pienezza il desiderio di Dio e della sua parola. Egli \u00e8 Dio stesso che viene in mezzo ai credenti per farne il suo popolo che conosce l'alleanza non pi\u00f9 scritta su tavole di pietra, ma nel cuore dei fedeli. Con Ges\u00f9, dunque, non si digiuna pi\u00f9, ma si possono attingere tutti i tesori dell'alleanza e della salvezza. Essi per\u00f2 saranno definitivamente manifestati al momento della parusia, cio\u00e8 del suo ritorno glorioso. Il cristiano digiuna attendendo e desiderando che il Signore risorto ritorni e tutto prenda con s\u00e9, realizzando definitivamente anche quello che il profeta Amos annuncia attraverso l'immagine della ricostruzione della tenda di Davide. Chi attende e desidera il ritorno glorioso del Messia, cio\u00e8 chi digiuna, permette al suo cuore e al suo corpo di essere \u201cnuovi\u201d, perch\u00e9 il suo digiuno consister\u00e0 nell'operare affinch\u00e9 il comandamento dell'amore animi ogni corpo e ogni vita. Costui fa consistere il suo digiuno nel rendere la sua esistenza un \u201csegno\u201d del mondo nuovo gi\u00e0 iniziato e compiuto nella Pasqua di risurrezione, facendo proprio il grido di tutti coloro che cercano redenzione e salvezza. (da Messa Meditazione, edizioni Art)", "riflettere": "Digiuno dal cibo e digiuno da comportamenti sbagliati e pratiche inutili.", "preghfin": "Dammi la grazia di essere di esempio a coloro\na cui sono stato affidato come guida,\nattraverso la proposta di una vita semplice\ne come punto di riferimento sicuro e fermo.\nFa', perci\u00f2, che l'unica fermezza tenace\nsia solo contro il male e ogni attentato alla comunione."}