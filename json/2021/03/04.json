{"day": 4, "month": 3, "year": 2021, "weekday": 4, "date_str": "gioved\u00ec 4 marzo 2021", "quotes": "Ger 17,5-10; Sal 1", "quote_vangelo": "secondo Luca (16,19-31)", "curatore": "Luisa Prodi", "prevangelo": "Il commento di oggi \u00e8 proposto dal Centro Diocesano per le Vocazioni di Pisa", "indications": "", "preghiniz": "Dio di bont\u00e0 e di misericordia, che ci chiedi di collaborare alla tua opera di salvezza,\nmanda numerosi e santi operai per la tua vigna,\nperch\u00e9 alla tua Chiesa non manchino mai annunciatori coraggiosi del Vangelo,\nsacerdoti che ti offrano anche con la vita il sacrificio dell'Eucarestia\ne che quali segni splendenti di Cristo buon pastore,\nguidino il tuo popolo sulle strade della carit\u00e0.\nManda il tuo Spirito Santo a rinfrancare il cuore dei giovani,\nperch\u00e9 abbiano il coraggio di dirti S\u00ec quando li chiami al servizio dei fratelli,\nla perseveranza nel seguire Ges\u00f9 anche sulla via della croce\ne la gioia grande di essere nel mondo testimoni del tuo amore.\nO Maria, Madre dei sacerdoti, dona a tutti i membri della Chiesa pisana\nla tua stessa fedelt\u00e0 per testimoniare a tutti\nla gioia che nasce dall'incontro con Cristo che vive e regna nei secoli in eterno. Amen.\n<i>(Giovanni Paolo Benotto)</i>", "vangelo": "In quel tempo, Ges\u00f9 disse ai farisei: \u00abC'era un uomo ricco, che indossava vestiti di porpora e di lino finissimo, e ogni giorno si dava a lauti banchetti. Un povero, di nome Lazzaro, stava alla sua porta, coperto di piaghe, bramoso di sfamarsi con quello che cadeva dalla tavola del ricco; ma erano i cani che venivano a leccare le sue piaghe.\nUn giorno il povero mor\u00ec e fu portato dagli angeli accanto ad Abramo. Mor\u00ec anche il ricco e fu sepolto. Stando negli inferi fra i tormenti, alz\u00f2 gli occhi e vide di lontano Abramo, e Lazzaro accanto a lui.\nAllora gridando disse: \u201cPadre Abramo, abbi piet\u00e0 di me e manda Lazzaro a intingere nell'acqua la punta del dito e a bagnarmi la lingua, perch\u00e9 soffro terribilmente in questa fiamma\u201d.\nMa Abramo rispose: \u201cFiglio, ric\u00f2rdati che, nella vita, tu hai ricevuto i tuoi beni, e Lazzaro i suoi mali; ma ora in questo modo lui \u00e8 consolato, tu invece sei in mezzo ai tormenti. Per di pi\u00f9, tra noi e voi \u00e8 stato fissato un grande abisso: coloro che di qui vogliono passare da voi, non possono, n\u00e9 di l\u00ec possono giungere fino a noi\u201d.\nE quello replic\u00f2: \u201cAllora, padre, ti prego di mandare Lazzaro a casa di mio padre, perch\u00e9 ho cinque fratelli. Li ammonisca severamente, perch\u00e9 non vengano anch'essi in questo luogo di tormento\u201d.\nMa Abramo rispose: \u201cHanno Mos\u00e8 e i Profeti; ascoltino loro\u201d. E lui replic\u00f2: \u201cNo, padre Abramo, ma se dai morti qualcuno andr\u00e0 da loro, si convertiranno\u201d.\nAbramo rispose: \u201cSe non ascoltano Mos\u00e8 e i Profeti, non saranno persuasi neanche se uno risorgesse dai morti\u201d\u00bb.", "medita": "La missione che Ges\u00f9 affida ai discepoli \u00e8 il fondamento della Chiesa, per allora e per sempre. Se la salvezza \u00e8 il bene supremo per ciascuno di noi, allora farla conoscere, o ri-conoscere, a chi ne ha bisogno \u00e8 l'opera di misericordia pi\u00f9 importante che si possa fare ed \u00e8 quindi il compito principale per tutti i cristiani. Frequentare la chiesa, partecipare alla liturgia, persino pregare, diventano vanit\u00e0 se non hanno come fine ultimo l'annuncio della salvezza.\nMeravigliano l'attualit\u00e0 e la significativit\u00e0 delle istruzioni che Ges\u00f9 impartisce ai discepoli, e a tutti noi, per questa missione.\nAndare a due a due \u00e8 pratica comune a quasi tutte le attivit\u00e0 rivolte al pubblico. Ha il grande pregio di richiedere ad entrambi la disponibilit\u00e0 ad un passo indietro per far posto al punto di vista dell'altro. Ma quando la missione \u00e8 nel nome del Signore, ricordiamo che <i>\u201cse due di voi sopra la terra si accorderanno per domandare qualunque cosa, il Padre mio che \u00e8 nei cieli ve la conceder\u00e0, perch\u00e9 dove sono due o tre riuniti nel mio nome, io sono in mezzo a loro\u201d</i> (Mt 18, 19--20). In questo caso allora l'idea vincente non sar\u00e0 n\u00e9 dell'uno n\u00e9 dell'altro, ma sar\u00e0 quella del Signore. E sar\u00e0 quindi cos\u00ec potente da combattere il male, anche quello spirituale.\nL'equipaggiamento raccomandato prevede solo ci\u00f2 che serve per camminare: bastone e sandali. E per quando ci si ferma? Se c'\u00e8 buona accoglienza \u00e8 giusto contare sul supporto dei visitati. In caso contrario, meglio riprendere subito il cammino dopo un commiato risoluto, senza insistenze. Stupisce per\u00f2 il gesto di scuotere la polvere dai piedi: era un gesto consigliato dai rabbini agli ebrei che rientravano da terre pagane la cui polvere era da considerarsi impura. Un gesto di disprezzo, quindi, che mal si concilia con il sentire del pastore della pecora smarrita. Ma forse \u00e8 da leggere solo come una chiara attribuzione di responsabilit\u00e0 a chi rifiuta l'annuncio.", "riflettere": "L'annuncio dei discepoli sembra contenere solo un invito alla conversione, senza alcun riferimento esplicito alla persona di Ges\u00f9. L'obiettivo non \u00e8 evidentemente il proselitismo, ma la salvezza delle anime delle persone incontrate.", "preghfin": "Offriamo in questa giornata la nostra preghiera\ne le nostre azioni al Signore per le <i>vocazioni in difficolt\u00e0</i>.\nLa tua misericordia e la nostra vicinanza possano essere di sostegno\nalle sorelle e ai fratelli che nei diversi stati di vita:\nmatrimonio, sacerdozio, consacrazione,\nstanno vivendo un tempo di ripensamento e di prova.\nNon si sentano giudicati ma accompagnati e sostenuti\nin questo tempo di fragilit\u00e0.\nPossano riscoprire il senso e il valore della propria vocazione,\nsegno dell'amore di Dio Padre."}