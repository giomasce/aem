{"day": 26, "month": 3, "year": 2021, "weekday": 5, "date_str": "venerd\u00ec 26 marzo 2021", "quotes": "Ger 20,10-13; Sal 17", "quote_vangelo": "secondo Giovanni (10,31-42)", "curatore": "Luisa Prodi", "prevangelo": "", "indications": "", "preghiniz": "Ascolta, Signore, la mia giusta causa,\nsii attento al mio grido.\nCustodiscimi come pupilla degli occhi,\nall'ombra delle tue ali nascondimi,\ndi fronte ai malvagi che mi opprimono,\nai nemici mortali che mi accerchiano.\nIl loro animo \u00e8 insensibile,\nle loro bocche parlano con arroganza.\nEccoli: avanzano, mi circondano,\npuntano gli occhi per gettarmi a terra,\nsimili a un leone che brama la preda,\na un leoncello che si apposta in agguato.\n\u00c0lzati, Signore, affrontalo, abbattilo;\ncon la tua spada liberami dal malvagio.\n<i>(Salmo 16)</i>", "vangelo": "In quel tempo, i Giudei raccolsero delle pietre per lapidare Ges\u00f9. Ges\u00f9 disse loro: \u00abVi ho fatto vedere molte opere buone da parte del Padre: per quale di esse volete lapidarmi?\u00bb.\nGli risposero i Giudei: \u00abNon ti lapidiamo per un'opera buona, ma per una bestemmia: perch\u00e9 tu, che sei uomo, ti fai Dio\u00bb. Disse loro Ges\u00f9: \u00abNon \u00e8 forse scritto nella vostra Legge: \u201cIo ho detto: voi siete d\u00e8i\u201d? Ora, se essa ha chiamato d\u00e8i coloro ai quali fu rivolta la parola di Dio \u2013 e la Scrittura non pu\u00f2 essere annullata \u2013, a colui che il Padre ha consacrato e mandato nel mondo voi dite: \u201cTu bestemmi\u201d, perch\u00e9 ho detto: \u201cSono Figlio di Dio\u201d? Se non compio le opere del Padre mio, non credetemi; ma se le compio, anche se non credete a me, credete alle opere, perch\u00e9 sappiate e conosciate che il Padre \u00e8 in me, e io nel Padre\u00bb.\nAllora cercarono nuovamente di catturarlo, ma egli sfugg\u00ec dalle loro mani.\nRitorn\u00f2 quindi nuovamente al di l\u00e0 del Giordano, nel luogo dove prima Giovanni battezzava, e qui rimase. Molti andarono da lui e dicevano: \u00abGiovanni non ha compiuto nessun segno, ma tutto quello che Giovanni ha detto di costui era vero\u00bb. E in quel luogo molti credettero in lui.", "medita": "Lo scontro fra Ges\u00f9 e le autorit\u00e0 religiose su due opposte visioni della fede si fa insanabile: da una parte stanno scribi e farisei, custodi di una Legge che ha trasformato Dio in un controllore dell'uomo (e la casta sacerdotale in un gruppo di potere), dall'altra Ges\u00f9 che proclama la paternit\u00e0 di Dio, la sua misericorda, insieme alla promessa di libert\u00e0 e guarigione per ogni uomo.\nAnche le armi scelte per fronteggiarsi sono diverse: Ges\u00f9, il Verbo di Dio, sceglie la parola, venata anche di un certo umorismo (\u201cVi ho fatto vedere molte opere buone da parte del Padre: per quale di esse volete lapidarmi?\u201d), i Giudei preferiscono porre mano alle pietre.\nIl capo di accusa nei confronti di Ges\u00f9 \u00e8 la bestemmia, il farsi figlio di Dio. Ges\u00f9 risponde all'accusa con la citazione da un salmo: \u201cIo ho detto: voi siete d\u00e8i, siete tutti figli dell'Altissimo\u201d.\nIl salmo 82 esalta l'azione di Dio giudice, che ha reso partecipe l'uomo del suo potere di giudicare: in questo senso chi ha il compito del giudizio riceve una sorta di identificazione con Dio. Il salmo per\u00f2 pone anche l'accento sui giudici iniqui, che emettono sentenze ingiuste e sostengono la parte dei malvagi.\nPer i Giudei, che hanno gi\u00e0 stabilito una sentenza di condanna su Ges\u00f9, la citazione di quel salmo suona probabilmente come un'ulteriore provocazione. Per questo cercano di mettere le mani su di lui. Si avvicina l'ora della consegna del Giusto agli ingiusti.", "riflettere": "Abbiamo avuto il dono di essere creati ad immagine di Dio e di essere suoi figli in Cristo. C'\u00e8 qualcuno o qualcosa che nella nostra vita che potrebbe offuscare questa luce e questa dignit\u00e0?", "preghfin": "\u201cPopolo mio che cosa ti ho fatto?\nO in che modo ti ho rattristato? Rispondimi\u201d.\nSanto Dio.\nSanto potente.\nSanto e immortale, abbi piet\u00e0 di noi<i>.</i>\n<i>(dalla liturgia della settimana santa)</i>"}