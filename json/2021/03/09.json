{"day": 9, "month": 3, "year": 2021, "weekday": 2, "date_str": "marted\u00ec 9 marzo 2021", "quotes": "Dn 3,25.34-43; Sal 24", "quote_vangelo": "secondo Matteo (18,21-35)", "curatore": "Luisa Prodi", "prevangelo": "", "indications": "", "preghiniz": "Signore, sei stato buono con la tua terra, hai ricondotto i deportati di Giacobbe.\nHai perdonato l'iniquit\u00e0 del tuo popolo, hai cancellato tutti i suoi peccati.\nHai deposto tutto il tuo sdegno e messo fine alla tua grande ira.\nMostraci, Signore, la tua misericordia e donaci la tua salvezza.\nMisericordia e verit\u00e0 s'incontreranno, giustizia e pace si baceranno.\nLa verit\u00e0 germoglier\u00e0 dalla terra e la giustizia si affaccer\u00e0 dal cielo.\n<i>(Salmo 84)</i>", "vangelo": "In quel tempo, Pietro si avvicin\u00f2 a Ges\u00f9 e gli disse: \u00abSignore, se il mio fratello commette colpe contro di me, quante volte dovr\u00f2 perdonargli? Fino a sette volte?\u00bb. E Ges\u00f9 gli rispose: \u00abNon ti dico fino a sette volte, ma fino a settanta volte sette.\nPer questo, il regno dei cieli \u00e8 simile a un re che volle regolare i conti con i suoi servi. Aveva cominciato a regolare i conti, quando gli fu presentato un tale che gli doveva diecimila talenti. Poich\u00e9 costui non era in grado di restituire, il padrone ordin\u00f2 che fosse venduto lui con la moglie, i figli e quanto possedeva, e cos\u00ec saldasse il debito. Allora il servo, prostrato a terra, lo supplicava dicendo: \u201cAbbi pazienza con me e ti restituir\u00f2 ogni cosa\u201d. Il padrone ebbe compassione di quel servo, lo lasci\u00f2 andare e gli condon\u00f2 il debito.\nAppena uscito, quel servo trov\u00f2 uno dei suoi compagni, che gli doveva cento denari. Lo prese per il collo e lo soffocava, dicendo: \u201cRestituisci quello che devi!\u201d. Il suo compagno, prostrato a terra, lo pregava dicendo: \u201cAbbi pazienza con me e ti restituir\u00f2\u201d. Ma egli non volle, and\u00f2 e lo fece gettare in prigione, fino a che non avesse pagato il debito.\nVisto quello che accadeva, i suoi compagni furono molto dispiaciuti e andarono a riferire al loro padrone tutto l'accaduto. Allora il padrone fece chiamare quell'uomo e gli disse: \u201cServo malvagio, io ti ho condonato tutto quel debito perch\u00e9 tu mi hai pregato. Non dovevi anche tu aver piet\u00e0 del tuo compagno, cos\u00ec come io ho avuto piet\u00e0 di te?\u201d. Sdegnato, il padrone lo diede in mano agli aguzzini, finch\u00e9 non avesse restituito tutto il dovuto. Cos\u00ec anche il Padre mio celeste far\u00e0 con voi se non perdonerete di cuore, ciascuno al proprio fratello\u00bb.", "medita": "Le scuole rabbiniche del tempo di Ges\u00f9 avevano in uso veri e propri tariffari, che regolamentavano il numero di volte che si doveva perdonare al prossimo in caso di colpa. Il numero di sette eccede qualsiasi tariffario rabbinico, quindi Pietro pensa di aver gi\u00e0 mirato abbastanza in alto con la sua proposta. Ma Ges\u00f9 rilancia con un settanta volte sette, che significa semplicemente un'infinit\u00e0, sempre.\nE per far capire come mai si debba perdonare, racconta una storiella di un re che decide di fare i conti con i suoi servi, trovandone uno che ha contratto con lui un debito spropositato; vedendolo prostrato e in pianto si orienta ad un condono completo. Uscito dal palazzo del re, il servo vede un altro servo che gli deve cento denari (molto, molto meno di quello che \u00e8 stato condonato) e poich\u00e9 questi non pu\u00f2 onorare il debito, lo fa gettare in prigione.\nLa reazione del re \u00e8 durissima: \u201cNon dovevi anche tu aver piet\u00e0 del tuo compagno, cos\u00ec come io ho avuto piet\u00e0 di te?\u201d.\nSe Dio ha gi\u00e0 perdonato i nostri peccati, con il prezzo esagerato del sangue di Cristo sulla croce, non possiamo fare a meno di perdonarci gli uni gli altri.\nIl perdono \u00e8 talvolta un processo lento e doloroso, ma \u00e8 un segno potente ed efficace che il male \u00e8 sconfitto, che la parola di Ges\u00f9 \u201cPadre, perdona loro\u201d continua a ricreare nei secoli una nuova umanit\u00e0 ed una giustizia superiore a quella degli scribi e dei farisei.", "riflettere": "Pensa ad una situazione in cui hai ricevuto il perdono e una in cui hai dato il perdono. Pensi di poterne ringraziare il Signore?", "preghfin": "Fisso il mio sguardo\nnei tuoi occhi, Ges\u00f9,\ne ti vedo inchiodato sulla croce.\nSento che ancora oggi per me,\ncome l\u00e0 sul Calvario,\ntu pronunci la tua parola d'amore:\n\u00abTi perdono\u00bb.\nHo bisogno, ogni giorno,\ndi essere accolto nelle tue braccia\ne avvolto dal tuo manto di misericordia.\nScuoti il mio cuore, Signore,\nperch\u00e9, ricco di perdono,\nio sappia donare pace,\nportare concordia,\nseminare gioia.\n<i>(Gianni Ciravegna)</i>"}