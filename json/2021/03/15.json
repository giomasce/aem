{"day": 15, "month": 3, "year": 2021, "weekday": 1, "date_str": "luned\u00ec 15 marzo 2021", "quotes": "Is 65,17-21; Sal 29", "quote_vangelo": "secondo Giovanni (4,43-54)", "curatore": "Luisa Prodi", "prevangelo": "", "indications": "", "preghiniz": "Poich\u00e9 tuo rifugio \u00e8 il Signore\ne hai fatto dell'Altissimo la tua dimora,\nnon ti potr\u00e0 colpire la sventura,\nnessun colpo cadr\u00e0 sulla tua tenda.\nEgli dar\u00e0 ordine ai suoi angeli\ndi custodirti in tutti i tuoi passi.\nSulle loro mani ti porteranno\nperch\u00e9 non inciampi nella pietra il tuo piede.\nCamminerai su aspidi e vipere,\nschiaccerai leoni e draghi.\nLo salver\u00f2, perch\u00e9 a me si \u00e8 affidato;\nlo esalter\u00f2, perch\u00e9 ha conosciuto il mio nome.\n<i>(Salmo 90)</i>", "vangelo": "In quel tempo, Ges\u00f9 part\u00ec [dalla Samar\u00eca] per la Galilea. Ges\u00f9 stesso infatti aveva dichiarato che un profeta non riceve onore nella propria patria. Quando dunque giunse in Galilea, i Galilei lo accolsero, perch\u00e9 avevano visto tutto quello che aveva fatto a Gerusalemme, durante la festa; anch'essi infatti erano andati alla festa.\nAnd\u00f2 dunque di nuovo a Cana di Galilea, dove aveva cambiato l'acqua in vino. Vi era un funzionario del re, che aveva un figlio malato a Caf\u00e0rnao. Costui, udito che Ges\u00f9 era venuto dalla Giudea in Galilea, si rec\u00f2 da lui e gli chiedeva di scendere a guarire suo figlio, perch\u00e9 stava per morire. Ges\u00f9 gli disse: \u00abSe non vedete segni e prodigi, voi non credete\u00bb. Il funzionario del re gli disse: \u00abSignore, scendi prima che il mio bambino muoia\u00bb. Ges\u00f9 gli rispose: \u00abVa', tuo figlio vive\u00bb. Quell'uomo credette alla parola che Ges\u00f9 gli aveva detto e si mise in cammino. Proprio mentre scendeva, gli vennero incontro i suoi servi a dirgli: \u00abTuo figlio vive!\u00bb. Volle sapere da loro a che ora avesse cominciato a star meglio. Gli dissero: \u00abIeri, un'ora dopo mezzogiorno, la febbre lo ha lasciato\u00bb. Il padre riconobbe che proprio a quell'ora Ges\u00f9 gli aveva detto: \u00abTuo figlio vive\u00bb, e credette lui con tutta la sua famiglia.\nQuesto fu il secondo segno, che Ges\u00f9 fece quando torn\u00f2 dalla Giudea in Galilea.", "medita": "L'evangelista Giovanni ci mostra Ges\u00f9 in cammino, prima in Galilea, poi a Gerusalemme per le feste pasquali, dove compie molti segni e prodigi. Tornando a casa attraversa la Samaria, regione storicamente ostile ai galilei, e anche l\u00ec molti credono alla sua parola. A questo punto la sua fama \u00e8 cresciuta, anche i galilei sembrano pi\u00f9 inclini a dare retta a questo profeta. Un funzionario del re decide di ricorrere a Ges\u00f9 perch\u00e9 il suo bambino sta morendo. \u00c8 interessante osservare che il funzionario va di persona da Ges\u00f9, nonostante disponga di servit\u00f9 in abbondanza. Da Ges\u00f9 non si pu\u00f2 andare per interposta persona. La risposta di Ges\u00f9 \u201cSe non vedete segni e prodigi voi non credete\u201d appare dura, ma non \u00e8 rivolta a questo povero padre fuori di testa per il figlioletto malato, ma ai galilei che hanno bisogno di miracoli per credere. Il funzionario crede: ha camminato una quindicina di chilometri per venire da Ges\u00f9, e insiste nella sua richiesta anche se Ges\u00f9 non sembra accomodante. E anche se Ges\u00f9 non fa quello che lui avrebbe desiderato, perch\u00e9 lui aveva chiesto di venire di persona a Cafarnao\u2014anche noi preferiamo la visita del medico alla telemedicina\u2014quando Ges\u00f9 gli dice \u201cVa', tuo figlio vive\u201d, si mette in cammino, e il miracolo si compie.\nGiovanni introduce nel racconto un dato misurabile: un'ora dopo mezzogiorno, l'ora in cui la febbre ha lasciato il bambino, l'ora in cui Ges\u00f9 ha detto \u201cTuo figlio vive\u201d. Ragionando su questa coincidenza temporale la fede del funzionario si accresce: il Signore si manifesta al nostro cuore, alla nostra anima ma anche alla nostra mente.", "riflettere": "Quando il Signore passa nella nostra vita e fa un miracolo in ognuno di noi, e ognuno di noi sa cosa ha fatto il Signore nella sua vita, l\u00ec non finisce tutto: questo \u00e8 l'invito ad andare avanti, a continuare a camminare, a \u201ccercare il volto di Dio\u201d dice il salmo, a cercare questa gioia. (Papa Francesco)", "preghfin": "Ti rendo grazie, o Padre,\nper quello che oggi stai compiendo\nnella mia vita.\nTi ringrazio con tutto il cuore,\nperch\u00e9 mi guarisci,\nperch\u00e9 mi liberi,\nperch\u00e9 spezzi le mie catene\ne mi doni la libert\u00e0.\nGrazie, Signore Ges\u00f9,\nperch\u00e9 sono tempio del tuo Spirito\ne questo tempio non si pu\u00f2 distruggere,\nperch\u00e9 \u00e8 la casa di Dio."}