{"day": 19, "month": 3, "year": 2021, "weekday": 5, "date_str": "venerd\u00ec 19 marzo 2021", "quotes": "2Sam 7,4-5a.12-14a.16; Sal 88; Rm 4,13.16-18.22", "quote_vangelo": "secondo Matteo (1,16.18-21.24a)", "curatore": "Luisa Prodi", "prevangelo": "", "indications": "San Giuseppe", "preghiniz": "Io penso, Giuseppe, che hai avuto pi\u00f9 coraggio tu\na condividere il progetto di Maria,\ndi quanto ne abbia avuto lei\na condividere il progetto del Signore.\nLei ha puntato tutto sull'onnipotenza del Creatore.\nTu hai scommesso tutto sulla fragilit\u00e0 di una creatura.\nLei ha avuto pi\u00f9 fede, ma tu hai avuto pi\u00f9 speranza.\nLa carit\u00e0 ha fatto il resto, in te e in lei.\n<i>(don Tonino Bello\u2014dalla lettera a San Giuseppe)</i>", "vangelo": "Giacobbe gener\u00f2 Giuseppe, lo sposo di Maria, dalla quale \u00e8 nato Ges\u00f9, chiamato Cristo.\nCos\u00ec fu generato Ges\u00f9 Cristo: sua madre Maria, essendo promessa sposa di Giuseppe, prima che andassero a vivere insieme si trov\u00f2 incinta per opera dello Spirito Santo. Giuseppe suo sposo, poich\u00e9 era uomo giusto e non voleva accusarla pubblicamente, pens\u00f2 di ripudiarla in segreto.\nMentre per\u00f2 stava considerando queste cose, ecco, gli apparve in sogno un angelo del Signore e gli disse: \u00abGiuseppe, figlio di Davide, non temere di prendere con te Maria, tua sposa. Infatti il bambino che \u00e8 generato in lei viene dallo Spirito Santo; ella dar\u00e0 alla luce un figlio e tu lo chiamerai Ges\u00f9: egli infatti salver\u00e0 il suo popolo dai suoi peccati\u00bb.\nQuando si dest\u00f2 dal sonno, Giuseppe fece come gli aveva ordinato l'angelo del Signore.", "medita": "La felicit\u00e0 di Giuseppe non \u00e8 nella logica del sacrificio di s\u00e9, ma del dono di s\u00e9. Non si percepisce mai in quest'uomo frustrazione, ma solo fiducia. Il suo persistente silenzio non contempla lamentele ma sempre gesti concreti di fiducia. Il mondo ha bisogno di padri, rifiuta i padroni, rifiuta cio\u00e8 chi vuole usare il possesso dell'altro per riempire il proprio vuoto; rifiuta coloro che confondono autorit\u00e0 con autoritarismo, servizio con servilismo, confronto con oppressione, carit\u00e0 con assistenzialismo, forza con distruzione. Ogni vera vocazione nasce dal dono di s\u00e9, che \u00e8 la maturazione del semplice sacrificio. L\u00ec dove una vocazione non giunge alla maturazione del dono di s\u00e9 fermandosi solo alla logica del sacrificio, allora invece di farsi segno della bellezza e della gioia dell'amore rischia di esprimere infelicit\u00e0, tristezza e frustrazione.\nLa paternit\u00e0 che rinuncia alla tentazione di vivere la vita dei figli spalanca sempre spazi all'inedito. Ogni figlio porta sempre con s\u00e9 un mistero, un inedito che pu\u00f2 essere rivelato solo con l'aiuto di un padre che rispetta la sua libert\u00e0. Un padre consapevole di completare la propria azione educativa e di vivere pienamente la paternit\u00e0 solo quando si \u00e8 reso \u201cinutile\u201d, quando vede che il figlio diventa autonomo e cammina da solo sui sentieri della vita, quando si pone nella situazione di Giuseppe, il quale ha sempre saputo che quel Bambino non era suo, ma era stato semplicemente affidato alle sue cure. In fondo, \u00e8 ci\u00f2 che lascia intendere Ges\u00f9 quando dice: \u00abNon chiamate \u201cpadre\u201d nessuno di voi sulla terra, perch\u00e9 uno solo \u00e8 il Padre vostro, quello celeste\u00bb (Mt 23, 9). (dalla lettera <i>Patris corde</i> di Papa Francesco)", "riflettere": "Siamo nell'anno dedicato a san Giuseppe, proviamo a cercare in profondit\u00e0 la bellezza, la dolcezza, la forza di questo umile e grande santo.", "preghfin": "Salve, custode del Redentore,\ne sposo della Vergine Maria.\nA te Dio affid\u00f2 il suo Figlio;\nin te Maria ripose la sua fiducia;\ncon te Cristo divent\u00f2 uomo.\nO Beato Giuseppe, mostrati padre anche per noi,\ne guidaci nel cammino della vita.\nOttienici grazia, misericordia e coraggio,\ne difendici da ogni male. Amen."}