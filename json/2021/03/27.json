{"day": 27, "month": 3, "year": 2021, "weekday": 6, "date_str": "sabato 27 marzo 2021", "quotes": "Ez 37,21-28; Ger 31,10-12b.13", "quote_vangelo": "secondo Giovanni (11,45-56)", "curatore": "Luisa Prodi", "prevangelo": "", "indications": "", "preghiniz": "Questo io ricordo, e il mio cuore si strugge:\nattraverso la folla avanzavo tra i primi\nfino alla casa di Dio,\nin mezzo ai canti di gioia\ndi una moltitudine in festa.\nIn me si abbatte l'anima mia;\nperci\u00f2 di te mi ricordo\ndal paese del Giordano e dell'Ermon, dal monte Misar.\nPerch\u00e9 ti rattristi, anima mia,\nperch\u00e9 su di me gemi?\nSpera in Dio: ancora potr\u00f2 lodarlo,\nlui, salvezza del mio volto e mio Dio.\n<i>(Salmo 42)</i>", "vangelo": "In quel tempo, molti dei Giudei che erano venuti da Maria, alla vista di ci\u00f2 che Ges\u00f9 aveva compiuto, [ossia la risurrezione di L\u00e0zzaro,] credettero in lui. Ma alcuni di loro andarono dai farisei e riferirono loro quello che Ges\u00f9 aveva fatto.\nAllora i capi dei sacerdoti e i farisei riunirono il sin\u00e8drio e dissero: \u00abChe cosa facciamo? Quest'uomo compie molti segni. Se lo lasciamo continuare cos\u00ec, tutti crederanno in lui, verranno i Romani e distruggeranno il nostro tempio e la nostra nazione\u00bb.\nMa uno di loro, Caifa, che era sommo sacerdote quell'anno, disse loro: \u00abVoi non capite nulla! Non vi rendete conto che \u00e8 conveniente per voi che un solo uomo muoia per il popolo, e non vada in rovina la nazione intera!\u00bb. Questo per\u00f2 non lo disse da se stesso, ma, essendo sommo sacerdote quell'anno, profetizz\u00f2 che Ges\u00f9 doveva morire per la nazione; e non soltanto per la nazione, ma anche per riunire insieme i figli di Dio che erano dispersi. Da quel giorno dunque decisero di ucciderlo.\nGes\u00f9 dunque non andava pi\u00f9 in pubblico tra i Giudei, ma da l\u00ec si ritir\u00f2 nella regione vicina al deserto, in una citt\u00e0 chiamata \u00c8fraim, dove rimase con i discepoli.\nEra vicina la Pasqua dei Giudei e molti dalla regione salirono a Gerusalemme prima della Pasqua per purificarsi. Essi cercavano Ges\u00f9 e, stando nel tempio, dicevano tra loro: \u00abChe ve ne pare? Non verr\u00e0 alla festa?\u00bb.", "medita": "Che ve ne pare? Non verr\u00e0 alla festa? Rester\u00e0 nascosto a Efraim fino a quando il sinedrio abbia archiviato il caso? O forse torner\u00e0 a predicare in Galilea?\nChi si poneva queste domande cercava Ges\u00f9 stando nel tempio, confidando che il Maestro non si sarebbe nascosto, ma sarebbe salito a Gerusalemme ancora una volta per compiere la volont\u00e0 del Padre. A differenza dei capi dei sacerdoti e dei farisei, il cui unico obiettivo era galleggiare salvando la propria posizione di potere, Ges\u00f9 non doveva salvare niente di s\u00e9, ma offrire la sua vita per salvare l'uomo. Entrando per l'ultima volta in Gerusalemme pochi giorni dopo avrebbe detto \u201cOra l'anima mia \u00e8 turbata; e che devo dire? Padre, salvami da quest'ora? Ma per questo sono giunto a quest'ora!\u201d (Gv 12, 27).\nCaifa nel suo tatticismo mette a confronto la morte di un uomo, poco importa se innocente o colpevole, con l' eventuale rovina della nazione ebraica per mano dei Romani e fa la sua scelta (con poca fortuna, perch\u00e9 di l\u00ec a pochi anni la guerra giudaica finir\u00e0 con l'assedio di Gerusalemme e la distruzione del Tempio). In modo sottile, l'evangelista Giovanni osserva quanto le parole di Caifa siano profetiche: Ges\u00f9 morir\u00e0 davvero per il popolo, ma non nel modo immaginato da Caifa. La morte di Cristo sar\u00e0 davvero motivo di salvezza per il popolo, per tutti gli uomini, ebrei e pagani: \u201cQuando sar\u00f2 elevato da terra attirer\u00f2 tutti a me\u201d (Gv 12, 32).", "riflettere": "Spesso in me combattono il desiderio di affidamento a Ges\u00f9 e i calcoli di tipo umano. Cerco di esaminare la mia vita su questo per capire come mantenere la fedelt\u00e0 al Vangelo.", "preghfin": "Signore, ci rivolgi un appello, un appello alla fede.\nChe non \u00e8 tanto credere che Tu esista, ma venire a Te e fidarsi di Te.\nIn questa Quaresima risuona il tuo appello urgente: \u201cConvertitevi\u201d,\n\u00abritornate a me con tutto il cuore\u00bb.\nCi chiami a cogliere questo tempo di prova come un tempo di scelta.\nNon \u00e8 il tempo del tuo giudizio, ma del nostro giudizio:\nil tempo di scegliere che cosa conta e che cosa passa,\ndi separare ci\u00f2 che \u00e8 necessario da ci\u00f2 che non lo \u00e8.\n\u00c8 il tempo di reimpostare la rotta della vita\nverso di Te, Signore, e verso gli altri.\n<i>(Papa Francesco, nella grande preghiera del 27 marzo, un anno fa)</i>"}