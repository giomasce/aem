{"day": 20, "month": 3, "year": 2021, "weekday": 6, "date_str": "sabato 20 marzo 2021", "quotes": "Ger 11,18-20; Sal 7", "quote_vangelo": "secondo Giovanni (7,40-53)", "curatore": "Luisa Prodi", "prevangelo": "", "indications": "", "preghiniz": "Signore, nostro Dio, rimani con noi.\nToccaci con il tuo Spirito, affinch\u00e9 i nostri cuori siano disponibili ad accogliere\ne possiamo provare gioia anche in una vita di lotta e contesa,\ndi sofferenza o addirittura morte.\nPreservaci nella tua Parola e facci continuamente diventare luce,\naffinch\u00e9 anche noi seguiamo te e possiamo fare la tua volont\u00e0.", "vangelo": "In quel tempo, all'udire le parole di Ges\u00f9, alcuni fra la gente dicevano: \u00abCostui \u00e8 davvero il profeta!\u00bb. Altri dicevano: \u00abCostui \u00e8 il Cristo!\u00bb. Altri invece dicevano: \u00abIl Cristo viene forse dalla Galilea? Non dice la Scrittura: \u201cDalla stirpe di Davide e da Betlemme, il villaggio di Davide, verr\u00e0 il Cristo\u201d?\u00bb. E tra la gente nacque un dissenso riguardo a lui.\nAlcuni di loro volevano arrestarlo, ma nessuno mise le mani su di lui. Le guardie tornarono quindi dai capi dei sacerdoti e dai farisei e questi dissero loro: \u00abPerch\u00e9 non lo avete condotto qui?\u00bb. Risposero le guardie: \u00abMai un uomo ha parlato cos\u00ec!\u00bb. Ma i farisei replicarono loro: \u00abVi siete lasciati ingannare anche voi? Ha forse creduto in lui qualcuno dei capi o dei farisei? Ma questa gente, che non conosce la Legge, \u00e8 maledetta!\u00bb. Allora Nicod\u00e8mo, che era andato precedentemente da Ges\u00f9, ed era uno di loro, disse: \u00abLa nostra Legge giudica forse un uomo prima di averlo ascoltato e di sapere ci\u00f2 che fa?\u00bb. Gli risposero: \u00abSei forse anche tu della Galilea? Studia, e vedrai che dalla Galilea non sorge profeta!\u00bb. E ciascuno torn\u00f2 a casa sua.", "medita": "La premonizione di Simeone (Lc 2, 34) si avvera: egli \u00e8 venuto per la caduta e la resurrezione di molti in Israele. C'\u00e8 chi crede in lui, perch\u00e9 lo riconosce profeta e messia, e chi dubita. I soldati, incaricati di arrestarlo, tornano a mani vuote, colpiti dal modo con cui quest'uomo si presenta pi\u00f9 ancora che dal contenuto dei suoi discorsi.\nI meno disposti a dare credito a Ges\u00f9 sono i pi\u00f9 \u201cstudiati\u201d, quelli che vanno nelle scritture a cercare profezie che attestino una certificazione credibile al profeta, oppure quelli che hanno qualcosa da perdere, come i capi dei sacerdoti e i farisei, che nella religione hanno costruito il loro sistema di potere.\nChe differenza fra l'arroganza stizzita dei farisei: \u201cMa questa gente, che non conosce la Legge, \u00e8 maledetta!\u201d; e la tenerezza di Ges\u00f9: \u201cTi benedico, o Padre, Signore del cielo e della terra, perch\u00e9 hai tenuto nascoste queste cose ai sapienti e agli intelligenti e le hai rivelate ai piccoli\u201d.\nE poi c'\u00e8 Nicodemo, uomo equilibrato e giusto. Non \u00e8 un credulone, lo ha gi\u00e0 dimostrato nel dialogo notturno con Ges\u00f9, ma non accetta di emettere una sentenza frettolosa e ingiusta e chiede che a norma di legge Ges\u00f9 possa essere ascoltato prima di essere giudicato. La reazione dei suoi colleghi \u00e8 offensiva quanto priva di logica. E porta a un niente di fatto, perch\u00e9 ciascuno torna a casa sua.", "riflettere": "Hate speech, offese, volgarit\u00e0: c'\u00e8 ancora molta strada per trovare il coraggio del dialogo e del discernimento comune. I cristiani devono essere testimoni di pacatezza e limpidezza.", "preghfin": "Padre santo e misericordioso,\nche mai abbandoni i tuoi figli\ne riveli ad essi il tuo nome,\ninfrangi la durezza della mente e del cuore,\nperch\u00e9 sappiamo accogliere\ncon la semplicit\u00e0 dei fanciulli\ni tuoi insegnamenti,\ne portiamo frutti di vera conversione.\nPer Cristo nostro Signore. Amen."}