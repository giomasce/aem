{"day": 10, "month": 3, "year": 2021, "weekday": 3, "date_str": "mercoled\u00ec 10 marzo 2021", "quotes": "Dt 4,1.5-9; Sal 147", "quote_vangelo": "secondo Matteo (5,17-19)", "curatore": "Luisa Prodi", "prevangelo": "", "indications": "", "preghiniz": "Lampada per i miei passi \u00e8 la tua parola,\nluce sul mio cammino.\nHo giurato, e lo confermo,\ndi custodire i tuoi precetti di giustizia.\nSono stanco di soffrire, Signore,\ndammi vita secondo la tua parola.\nSignore, gradisci le offerte delle mie labbra,\ninsegnami i tuoi giudizi.\nLa mia vita \u00e8 sempre in pericolo,\nma non dimentico la tua legge.\nGli empi mi hanno teso i loro lacci,\nma non ho deviato dai tuoi precetti.\nMia eredit\u00e0 per sempre sono i tuoi insegnamenti,\nsono essi la gioia del mio cuore.\nHo piegato il mio cuore ai tuoi comandamenti,\nin essi \u00e8 la mia ricompensa per sempre.\n<i>(Salmo 118)</i>", "vangelo": "In quel tempo, Ges\u00f9 disse ai suoi discepoli: \u00abNon crediate che io sia venuto ad abolire la Legge o i Profeti; non sono venuto ad abolire, ma a dare pieno compimento. In verit\u00e0 io vi dico: finch\u00e9 non siano passati il cielo e la terra, non passer\u00e0 un solo iota o un solo trattino della Legge, senza che tutto sia avvenuto.\nChi dunque trasgredir\u00e0 uno solo di questi minimi precetti e insegner\u00e0 agli altri a fare altrettanto, sar\u00e0 considerato minimo nel regno dei cieli. Chi invece li osserver\u00e0 e li insegner\u00e0, sar\u00e0 considerato grande nel regno dei cieli\u00bb.", "medita": "Il Dio di Israele \u00e8 incarnato in una storia e accompagna il suo popolo nel corso del tempo educandolo e rivelandosi. La legge \u00e8 una delle tappe fondamentali di questa storia: \u201cLampada ai miei passi \u00e8 la tua parola, luce al mio cammino\u201d (Salmo 118). Ma ancora qualcosa manca, c'\u00e8 un salto di qualit\u00e0 da compiere nella direzione di una nuova giustizia, cio\u00e8 di una nuovo modo di gestire il rapporto degli uomini fra loro e con Dio. \u00c8 Ges\u00f9 che d\u00e0 pieno compimento alla legge non abolendola, ma manifestandole l'autentico significato. Certamente egli si trova a dover svolgere una <i>pars destruens</i> su tutta una serie di codicilli e casistiche non provenienti da Dio, ma aggiunti alla legge da mano d'uomo. Con le sue parole e soprattutto con la sua vita rivela che la salvezza dell'uomo non sta nella semplice osservanza di precetti, ma nella relazione amorosa con un Padre misericordioso, che ha cura dei suoi figli, che accoglie, che perdona.\n\u201cPieno compimento della legge \u00e8 l'amore\u201d scrive San Paolo nella lettera ai Romani.\n\u201cIl comandamento grande si riassume in un verbo: amerai. Un verbo al futuro, a indicare una azione mai conclusa, che durer\u00e0 quanto il tempo. Amare non \u00e8 un dovere, ma una necessit\u00e0 per vivere. E vivere sempre. Con queste parole possiamo gettare uno sguardo sulla fede ultima di Ges\u00f9: lui crede nell'amore, si fida dell'amore, fonda il mondo su di esso. La legge tutta \u00e8 preceduta da un \u201csei amato\u201d e seguita da un \u201camerai\u201d. \u201cSei amato\u201d \u00e8 la fondazione della legge; \u201camerai\u201d, il suo compimento\u201d. (Ermes Ronchi)", "riflettere": "Ama Dio con i tuoi due cuori, con il cuore che crede, e anche con il cuore che dubita. Amalo nei giorni della luce, e come puoi, come riesci, anche nell'ora in cui si fa buio dentro di te. Sapendo che l'amore conosce anche la sofferenza. E chi pi\u00f9 ama, si prepari a soffrire di pi\u00f9.", "preghfin": "Signore, Tu sei la mia luce: senza di te cammino nelle tenebre.\nSenza di Te non posso neppure fare un passo,\nsenza di te non so dove vado,\nsono un cieco che guida un altro cieco.\nSe Tu mi apri gli occhi, Signore, io vedr\u00f2 la tua luce,\ni miei piedi cammineranno nella via della vita.\nSignore, se Tu illuminerai, io potr\u00f2 illuminare.\nTu fai di noi la luce del mondo.\n<i>(Carlo Maria Martini)</i>"}