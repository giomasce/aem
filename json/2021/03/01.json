{"day": 1, "month": 3, "year": 2021, "weekday": 1, "date_str": "luned\u00ec 1 marzo 2021", "quotes": "Dn 9,4b-10; Sal 78", "quote_vangelo": "secondo Luca (6,36-38)", "curatore": "Luisa Prodi", "prevangelo": "", "indications": "Tempo di quaresima\nSalterio: seconda settimana", "preghiniz": "Benedici il Signore, anima mia,\nquanto \u00e8 in me benedica il suo santo nome.\nBenedici il Signore, anima mia,\nnon dimenticare tanti suoi benefici.\nEgli perdona tutte le tue colpe,\nguarisce tutte le tue malattie;\nsalva dalla fossa la tua vita,\nti corona di grazia e di misericordia.\nBuono e pietoso \u00e8 il Signore,\nlento all'ira e grande nell'amore.\nCome il cielo \u00e8 alto sulla terra,\ncos\u00ec \u00e8 grande la sua misericordia su quanti lo temono;\ncome dista l'oriente dall'occidente,\ncos\u00ec allontana da noi le nostre colpe.\n<i>(Salmo 102)</i>", "vangelo": "In quel tempo, Ges\u00f9 disse ai suoi discepoli: \u00abSiate misericordiosi, come il Padre vostro \u00e8 misericordioso.\nNon giudicate e non sarete giudicati; non condannate e non sarete condannati; perdonate e sarete perdonati. Date e vi sar\u00e0 dato: una misura buona, pigiata, colma e traboccante vi sar\u00e0 versata nel grembo, perch\u00e9 con la misura con la quale misurate, sar\u00e0 misurato a voi in cambio\u00bb.", "medita": "La richiesta di Ges\u00f9 \u00e8 palesemente impossibile: nessuno di noi, nemmeno un santo, pu\u00f2 essere misericordioso come il Padre. Forse potrebbe esserlo nei confronti del suo prossimo, ma non sempre riuscirebbe ad esserlo con se stesso, perch\u00e9 \u00e8 davvero difficile accettarci come siamo, con il nostro limite e il nostro peccato. Solo Dio ci ama molto pi\u00f9 di quanto noi stessi ci amiamo.\nGes\u00f9 quindi capovolge il discorso: non chiede pi\u00f9 di adeguare il nostro agire alla misericordia di Dio, ma lascia a noi la guida del gioco. Tocca a noi decidere quanto dare e quanto tenere, quanto aprire e quanto chiudere, quanto amare e quanto tenere le distanze. Possiamo giudicare o astenerci dal giudizio, perdonare o conservare memoria dei torti subiti: la misura \u00e8 affidata a noi.\nAi tempi di Ges\u00f9 non c'erano gli shopper: se si comprava farina o grano il contenitore per il trasporto era la tunica, opportunamente drappeggiata a mo' di sacco. A partire da una stessa tunica puoi costruire un contenitore pi\u00f9 o meno voluminoso. Se sei capace di allargarlo, ci entrer\u00e0 pi\u00f9 farina.\nAlcuni vedono Dio come un notaio che tiene il conto del bene e del male fatto da ogni uomo e che nel giudizio finale distribuir\u00e0 premi e punizioni. Ma il Dio che ci rivela Ges\u00f9 ha sempre una misura pigiata, colma e traboccante, molto pi\u00f9 abbondante della capacit\u00e0 di qualsiasi tunica. La quantit\u00e0 di farina che sar\u00e0 versata nella nostra tunica non dipende da una sua sentenza, ma da quanto saremo riusciti, ogni giorno della nostra vita, ad allargare la nostra tunica amando, donando e perdonando.", "riflettere": "Nelle nostre categorie umane giustizia e misericordia vengono talvolta contrapposte, quasi che agire con misericordia sia fare torto alla giustizia, un po' come il fratello maggiore della parabola del padre buono. Il mio cuore \u00e8 capace di rendere lode alla misericordia di Dio o preferisce giudicare il fratello?", "preghfin": "Vieni, o Spirito Santo,\ne da' a noi un cuore grande,\naperto alla Tua silenziosa\ne potente parola ispiratrice,\ne chiuso ad ogni meschina ambizione,\nun cuore grande e forte ad amare tutti,\na tutti servire, con tutti soffrire;\nun cuore grande, forte,\nsolo beato di palpitare col cuore di Dio.\n<i>(Paolo VI)</i>"}