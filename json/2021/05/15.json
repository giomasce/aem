{"day": 15, "month": 5, "year": 2021, "weekday": 6, "date_str": "sabato 15 maggio 2021", "quotes": "At 18,23-28; Sal 46", "quote_vangelo": "secondo Giovanni (16,23b-28)", "curatore": "Daniela e Mauro Leoncini", "prevangelo": "", "indications": "", "preghiniz": "Popoli tutti, battete le mani!\nAcclamate Dio con grida di gioia,\nperch\u00e9 terribile \u00e8 il Signore, l'Altissimo,\ngrande re su tutta la terra.\nPerch\u00e9 Dio \u00e8 re di tutta la terra,\ncantate inni con arte.\nDio regna sulle genti,\nDio siede sul suo trono santo.\nI capi dei popoli si sono raccolti\ncome popolo del Dio di Abramo.\nS\u00ec, a Dio appartengono i poteri della terra:\negli \u00e8 eccelso.", "vangelo": "In quel tempo, disse Ges\u00f9 ai suoi discepoli: \u00abIn verit\u00e0, in verit\u00e0 io vi dico: se chiederete qualche cosa al Padre nel mio nome, egli ve la dar\u00e0. Finora non avete chiesto nulla nel mio nome. Chiedete e otterrete, perch\u00e9 la vostra gioia sia piena.\nQueste cose ve le ho dette in modo velato, ma viene l'ora in cui non vi parler\u00f2 pi\u00f9 in modo velato e apertamente vi parler\u00f2 del Padre. In quel giorno chiederete nel mio nome e non vi dico che pregher\u00f2 il Padre per voi: il Padre stesso infatti vi ama, perch\u00e9 voi avete amato me e avete creduto che io sono uscito da Dio. Sono uscito dal Padre e sono venuto nel mondo; ora lascio di nuovo il mondo e vado al Padre\u00bb.", "medita": "Non si pu\u00f2 proprio continuare \u201ca girarci intorno\u201d, visto che in questo scorcio di maggio il Vangelo ha riproposto pi\u00f9 e pi\u00f9 volte l'invito di Ges\u00f9 a chiedere. Oggi il Signore per ben tre volte urge gli apostoli a rivolgersi a Dio con fiducia. E se solo dopo le prime due fornisce la garanzia esplicita del soddisfacimento, la terza volta sembra proprio suggerire che non sar\u00e0 neppure necessaria la sua intermediazione; provveder\u00e0 Dio stesso, direttamente, ad esaudire le richieste.\nSe il Signore, nella sua esortazione, non si riferiva solo agli Apostoli ma agli uomini di ogni tempo, e quindi anche a noi, dobbiamo per\u00f2 ammettere che l'impressione \u00e8 che le richieste non siano sempre esaudite. Neppure quelle che ci sembrano pi\u00f9 nobili, o pi\u00f9 altruistiche. Anzi, questa \u00e8 proprio la pietra di inciampo che fa vacillare la fede di molti. \u00c8 terreno irto per il comune fedele, difficile aggiungervi riflessioni significative. Ma chiunque abbia fatto l'esperienza di quello che viene a volte indicato come \u201cil silenzio di Dio\u201d sa anche che, fra le molte tenebre e nebbie, qualche raggio di sole c'\u00e8 sempre. Raggi che scaldano il cuore e che silenziano un poco le proteste della ragione. E la prima e pi\u00f9 potente luce \u00e8 la croce che Cristo, il figlio di Dio, non ha evitato e sulla quale, anzi, si \u00e8 lasciato inchiodare.\nNessuno poi conosce i tempi e i modi con cui Dio viene in nostro soccorso, e dobbiamo pure onestamente chiederci quante volte gli chiediamo di aiutarci in ci\u00f2 che veramente conta, sulla scala della vita eterna. San Paolo ai Romani ci avverte, con la consueta chiarezza, che \u201cneppure sappiamo cosa sia conveniente domandare\u201d. Ci\u00f2 che \u00e8 conveniente domandare ce lo ricorda il Signore stesso a conclusione proprio dell'insegnamento sulla preghiera: \u201cIl Padre vostro celeste dar\u00e0 lo Spirito Santo a quelli che glielo chiedono\u201d (Lc 11, 13). Non \u00e8 teoria a posteriori\u2026 Ogni passo, anche se breve, nel cammino spirituale, ogni piccolo raggio di vera Sapienza ci aiuta a comprenderne la profonda verit\u00e0.", "riflettere": "La mia preghiera \u00e8 solo di domanda, ed eventualmente di ringraziamento, o mi ricordo anche di lodare Dio? E nelle mie richieste, chiedo prima di tutto perdono al Signore per le mie mancanze e i miei peccati? E le richieste \u201cpersonali\u201d sono comunque rispettose della mia dignit\u00e0 di figlio?", "preghfin": "Signore, ascolta la mia preghiera,\nporgi l'orecchio alla mia supplica,\ntu che sei fedele,\ne per la tua giustizia rispondimi.\nNon chiamare in giudizio il tuo servo:\nnessun vivente davanti a te \u00e8 giusto.\n<i>(Salmo 142)</i>"}