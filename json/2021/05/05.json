{"day": 5, "month": 5, "year": 2021, "weekday": 3, "date_str": "mercoled\u00ec 5 maggio 2021", "quotes": "At 15,1-6; Sal 121", "quote_vangelo": "secondo Giovanni (15,1-8)", "curatore": "Daniela e Mauro Leoncini", "prevangelo": "", "indications": "", "preghiniz": "Quale gioia, quando mi dissero:\n\u00abAndremo alla casa del Signore!\u00bb.\nGi\u00e0 sono fermi i nostri piedi\nalle tue porte, Gerusalemme!\nGerusalemme \u00e8 costruita\ncome citt\u00e0 unita e compatta.\n\u00c8 l\u00e0 che salgono le trib\u00f9,\nle trib\u00f9 del Signore.\nL\u00e0 sono posti i troni del giudizio,\ni troni della casa di Davide.\nChiedete pace per Gerusalemme:\nvivano sicuri quelli che ti amano.", "vangelo": "In quel tempo, disse Ges\u00f9 ai suoi discepoli: \u00abIo sono la vite vera e il Padre mio \u00e8 l'agricoltore. Ogni tralcio che in me non porta frutto, lo taglia, e ogni tralcio che porta frutto, lo pota perch\u00e9 porti pi\u00f9 frutto. Voi siete gi\u00e0 puri, a causa della parola che vi ho annunciato.\nRimanete in me e io in voi. Come il tralcio non pu\u00f2 portare frutto da se stesso se non rimane nella vite, cos\u00ec neanche voi se non rimanete in me. Io sono la vite, voi i tralci. Chi rimane in me, e io in lui, porta molto frutto, perch\u00e9 senza di me non potete far nulla. Chi non rimane in me viene gettato via come il tralcio e secca; poi lo raccolgono, lo gettano nel fuoco e lo bruciano.\nSe rimanete in me e le mie parole rimangono in voi, chiedete quello che volete e vi sar\u00e0 fatto. In questo \u00e8 glorificato il Padre mio: che portiate molto frutto e diventiate miei discepoli\u00bb.", "medita": "La liturgia ripropone oggi una lettura feriale del brano gi\u00e0 meditato nella quinta domenica di Pasqua. In effetti il Vangelo \u00e8 talmente ricco da poter essere letto e riletto con la certezza di trovare sempre qualcosa di nuovo. Come quella frase, su cui non ci eravamo in precedenza soffermati, che compone l'ultimo versetto: \u201cIn questo \u00e8 glorificato il Padre mio: che portiate molto frutto e diventiate miei discepoli\u201d.\nSe Dio \u00e8 padre, \u00e8 naturale che gioisca del \u201csuccesso\u201d dei propri figli, anche se questo non si misura con istruzione, posizione sociale o benessere economico, soprattutto se questi diventano ostacoli verso ci\u00f2 che veramente conta. Il grado di successo si misura invece in gloria di Dio. San Paolo ce lo ricorda con un'immagine molto concreta: \u201csia dunque che mangiate sia che beviate, sia che facciate qualsiasi altra cosa, fate tutto per la gloria di Dio\u201d (1 Cor 10, 31).\nCerto, quando la sofferenza ci tocca da vicino sembra difficile vivere la nostra condizione come lode a Dio. D'altra parte, a ben rifletterci, anche la prosperit\u00e0 pu\u00f2 esserci nemica. \u201cL'uomo nella prosperit\u00e0 non comprende, \u00e8 come gli animali che periscono\u201d (Sal 48, 21), ci mette in guardia la parola di Dio. La condizione di presunta autosufficienza pu\u00f2 davvero essere un modo per dimenticare che dipendiamo da Dio e che \u00e8 solo grazie a Lui che la nostra vita, come la vita dell'intero universo, continua. A differenza degli animali noi vogliamo capire, perch\u00e9 il fondo del paragone, un po' traballante, \u00e8 vero: Dio \u00e8 felice se noi siamo felici. Allora nel rendere gloria a Dio deve \u201cper forza\u201d celarsi anche la chiave della nostra felicit\u00e0, indipendentemente dalle condizioni al contorno\u2026\nE questa chiave sta scritta nel versetto finale: mettersi alla sequela del Maestro, desiderare di diventare suoi discepoli. In questo percorso, in cui comunque la fatica non viene risparmiata, scopriamo che proprio nel riconoscere la grandezza di Dio, la sua sapienza, la sua misericordia, sta la chiave della nostra pace. A Lui possiamo offrire le angosce come ringraziarlo per i doni ricevuti, possiamo gioire per le meraviglie del creato e della bellezza di riconoscerci fratelli.", "riflettere": "Quanto mi capita di riflettere sul fatto che, pur nella mia povert\u00e0, con la mia vita ho la possibilit\u00e0 di rendere gloria a Dio? Quanto mi sento chiamato, anche come membro della Chiesa, ad una vita conforme al Vangelo?", "preghfin": "La gloria di Dio \u00e8 l'uomo vivente\ne la vita dell'uomo \u00e8 la visione di Dio.\n<i>(Sant'Ireneo di Lione)</i>"}