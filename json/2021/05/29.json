{"day": 29, "month": 5, "year": 2021, "weekday": 6, "date_str": "sabato 29 maggio 2021", "quotes": "Sir 51,17-27; Sal 18", "quote_vangelo": "secondo Marco (11,27-33)", "curatore": "Daniela e Mauro Leoncini", "prevangelo": "", "indications": "", "preghiniz": "La legge del Signore \u00e8 perfetta,\nrinfranca l'anima;\nla testimonianza del Signore \u00e8 stabile,\nrende saggio il semplice.\nI precetti del Signore sono retti,\nfanno gioire il cuore;\nil comando del Signore \u00e8 limpido,\nillumina gli occhi.\nIl timore del Signore \u00e8 puro,\nrimane per sempre;\ni giudizi del Signore sono fedeli,\nsono tutti giusti.\nPi\u00f9 preziosi dell'oro,\ndi molto oro fino,\npi\u00f9 dolci del miele\ne di un favo stillante.", "vangelo": "In quel tempo, Ges\u00f9 e i suoi discepoli andarono di nuovo a Gerusalemme. E, mentre egli camminava nel tempio, vennero da lui i capi dei sacerdoti, gli scribi e gli anziani e gli dissero: \u00abCon quale autorit\u00e0 fai queste cose? O chi ti ha dato l'autorit\u00e0 di farle?\u00bb.\nMa Ges\u00f9 disse loro: \u00abVi far\u00f2 una sola domanda. Se mi rispondete, vi dir\u00f2 con quale autorit\u00e0 faccio questo. Il battesimo di Giovanni veniva dal cielo o dagli uomini? Rispondetemi\u00bb.\nEssi discutevano fra loro dicendo: \u00abSe diciamo: \u201cDal cielo\u201d, risponder\u00e0: \u201cPerch\u00e9 allora non gli avete creduto?\u201d. Diciamo dunque: \u201cDagli uomini\u201d?\u00bb. Ma temevano la folla, perch\u00e9 tutti ritenevano che Giovanni fosse veramente un profeta. Rispondendo a Ges\u00f9 dissero: \u00abNon lo sappiamo\u00bb.\nE Ges\u00f9 disse loro: \u00abNeanche io vi dico con quale autorit\u00e0 faccio queste cose\u00bb.", "medita": "Indubbiamente, anche restando su un piano puramente umano, Ges\u00f9 doveva aver proprio un'intelligenza acuta! Alcune sue risposte, fra quelle registrate dagli evangelisti, non possono che destare ammirazione per la prontezza della formulazione, la brillantezza delle argomentazioni e la padronanza unica della legge che esse rivelano (\u201cUn insegnamento nuovo, dato con autorit\u00e0\u201d, si legge in Mc 1, 27). La pi\u00f9 nota, e probabilmente anche quella dalle conseguenze di pi\u00f9 lunga portata nella storia, \u00e8 la risposta relativa alla moneta con l'effigie di Cesare. Ma anche la replica contenuta nel brano odierno non \u00e8 da meno; essa mette in chiara evidenza la goffaggine dell'attacco ipocrita portato dagli scribi e dagli anziani, e di costringere questi ultimi ad un'umiliante ritirata.\nFra gli insegnamenti che ci pare di poter trarre da vicende come quella narrata oggi da Marco, ce n'\u00e8 uno che ha un particolare valore oggi, per noi che viviamo in un mondo in cui l'opzione di fede non \u00e8 cos\u00ec scontata, peraltro con risvolti che non sono solo negativi.\nConosciamo bene la predilezione di Ges\u00f9 verso i \u201cpiccoli\u201d, ai quali sono rivelate cose, i tesori del Regno, che sembrano precluse ai \u201cdotti e sapienti\u201d (Mt 11, 25). Il privilegio riservato ai piccoli non \u00e8 dovuto ad una sorta di diritto naturale. I sapienti secondo il mondo sono spesso convinti di bastare a se stessi, ed \u00e8 questo che provoca chiusura nei confronti di Dio degli altri. I piccoli, i sapienti secondo Dio non devono per\u00f2 necessariamente essere degli incolti, dei \u201cpoveri sciocchi\u201d.\nUn passaggio ben noto della prima lettera di Pietro chiarisce meglio di altro il senso di queste semplici riflessioni: \u00abSiate sempre pronti a render conto della speranza che \u00e8 in voi a tutti quelli che vi chiedono spiegazioni. Ma fatelo con mansuetudine e rispetto, e avendo la coscienza pulita; affinch\u00e9 quando sparlano di voi, rimangano svergognati quelli che calunniano la vostra buona condotta in Cristo\u00bb (1Pt 3, 15--16).\nNon possiamo certo ambire alla \u201cpreparazione\u201d di Ges\u00f9, sia pure del \u201cGes\u00f9 uomo\u201d. Ma se lui \u00e8 il nostro modello dobbiamo comunque darci da fare anche su questo punto, secondo le nostre possibilit\u00e0. Ricordando sempre di rapportarci con ogni fratello secondo \u00abmansuetudine e rispetto\u00bb. Questo lo possiamo fare tutti, indipendentemente dai nostri limiti.", "riflettere": "Buona stampa, buone letture\u2026 Sono termini che hanno ancora un qualche senso? Fanno parte delle mie \u201cfonti\u201d informative, pur giustamente diversificate? In qualche modo sostengo coloro che operano in questo campo?", "preghfin": "Ges\u00f9, dammi l'intelligenza, una grande intelligenza,\nunicamente per conoscere meglio Te,\nperch\u00e9 pi\u00f9 ti conosco, pi\u00f9 autenticamente ti amo.\n<i>(Santa Faustina Kowalska)</i>"}