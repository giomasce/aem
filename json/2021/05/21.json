{"day": 21, "month": 5, "year": 2021, "weekday": 5, "date_str": "venerd\u00ec 21 maggio 2021", "quotes": "At 25,13-21; Sal 102", "quote_vangelo": "secondo Giovanni (21,15-19)", "curatore": "Daniela e Mauro Leoncini", "prevangelo": "", "indications": "", "preghiniz": "Benedici il Signore, anima mia,\nquanto \u00e8 in me benedica il suo santo nome.\nBenedici il Signore, anima mia,\nnon dimenticare tutti i suoi benefici.\nPerch\u00e9 quanto il cielo \u00e8 alto sulla terra,\ncos\u00ec la sua misericordia \u00e8 potente su quelli che lo temono;\nquanto dista l'oriente dall'occidente,\ncos\u00ec egli allontana da noi le nostre colpe.\nIl Signore ha posto il suo trono nei cieli\ne il suo regno d\u00f2mina l'universo.\nBenedite il Signore, angeli suoi,\npotenti esecutori dei suoi comandi.", "vangelo": "In quel tempo, [quando si fu manifestato ai discepoli ed] essi ebbero mangiato, Ges\u00f9 disse a Simon Pietro: \u00abSimone, figlio di Giovanni, mi ami pi\u00f9 di costoro?\u00bb. Gli rispose: \u00abCerto, Signore, tu lo sai che ti voglio bene\u00bb. Gli disse: \u00abPasci i miei agnelli\u00bb.\nGli disse di nuovo, per la seconda volta: \u00abSimone, figlio di Giovanni, mi ami?\u00bb. Gli rispose: \u00abCerto, Signore, tu lo sai che ti voglio bene\u00bb. Gli disse: \u00abPascola le mie pecore\u00bb.\nGli disse per la terza volta: \u00abSimone, figlio di Giovanni, mi vuoi bene?\u00bb. Pietro rimase addolorato che per la terza volta gli domandasse \u201cMi vuoi bene?\u201d, e gli disse: \u00abSignore, tu conosci tutto; tu sai che ti voglio bene\u00bb. Gli rispose Ges\u00f9: \u00abPasci le mie pecore. In verit\u00e0, in verit\u00e0 io ti dico: quando eri pi\u00f9 giovane ti vestivi da solo e andavi dove volevi; ma quando sarai vecchio tenderai le tue mani, e un altro ti vestir\u00e0 e ti porter\u00e0 dove tu non vuoi\u00bb.\nQuesto disse per indicare con quale morte egli avrebbe glorificato Dio. E, detto questo, aggiunse: \u00abSeguimi\u00bb.", "medita": "Siamo ormai a un passo da Pentecoste e la liturgia, con il vangelo odierno, ci fa compiere un balzo in avanti; ci porta ad una \u201cscena\u201d ambientata, come \u00e8 naturale, dopo la resurrezione del Signore. Il brano contiene la triplice domanda di Ges\u00f9 a Pietro: \u00abMi ami?\u00bb, di cui \u00e8 ben nota l'interpretazione che la equipara, sul piano dei numeri, ai rinnegamenti del venerd\u00ec santo.\nPietro \u00e8 davvero un essere umano \u201ca tutto tondo\u201d. Capace di una vasta gamma di sentimenti: generoso ma impulsivo, deciso nel seguire il Maestro ma comprensibilmente pervaso da quello spirito di conservazione che \u00e8 una delle cifre (come \u00e8 corretto dire oggi) della nostra umanit\u00e0. Ma una cosa appare chiara da tutto ci\u00f2 che di lui afferma la Scrittura: egli amava sinceramente Ges\u00f9. Per questo, ed \u00e8 ancora un tratto umano, rimane addolorato per l'insistenza della domanda che il Signore gli rivolge: \u00abSignore, tu conosci tutto; sapevi persino che ti avrei rinnegato, ma per paura, non per mancanza di amore. Sai che ti amo davvero!\u00bb.\nL'amore per\u00f2 non \u00e8 qualcosa che semplicemente \u201csi sa\u201d. Quale sposa si pu\u00f2 accontentare di sapere che il marito la ama? Non desidera forse che egli glielo dica? Che glielo ripeta ogni giorno? E naturalmente vale il viceversa, vale nel rapporto tra genitori e figli. Un meno compromettente \u201cti voglio bene\u201d \u00e8 bello dirselo anche fra amici.\n\u00c8 vero poi che, se non \u00e8 segno di autenticit\u00e0 la sua ostentazione, l'amore va per\u00f2 dimostrato con i fatti. Pietro, dunque, non deve soltanto dichiarare pi\u00f9 volte il suo amore per il Signore; Ges\u00f9 stesso (ma la chiarificazione di Giovanni \u00e8 preziosa) gli anticipa in quale modo ne dovr\u00e0 dar prova. Simone di Giovanni, che nella notte del Getsemani, con slancio impetuoso, \u00e8 arrivato a sguainare la spada in difesa del suo Maestro, d'ora in avanti, armato della sola fede, sar\u00e0 chiamato a spendere tutta la sua vita per lui.", "riflettere": "Se, nella preghiera, non dobbiamo \u00absprecare parole come i pagani\u00bb (Mt 6, 7), in un rapporto d'amore le parole si sprecano, eccome! A cosa varrebbe, altrimenti, recitare il rosario, quella bellissima e \u201cmartellante\u201d ripetizione di amore per la madre del Signore? Dio sa di che cosa abbiamo bisogno noi, lui ha bisogno solo del nostro amore e noi vogliamo dirglielo fino allo sfinimento. E dimostrarglielo!", "preghfin": "Ti adoro mio Dio\ne ti amo con tutto il cuore."}