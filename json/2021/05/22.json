{"day": 22, "month": 5, "year": 2021, "weekday": 6, "date_str": "sabato 22 maggio 2021", "quotes": "At 28,16-20.30-31; Sal 10", "quote_vangelo": "secondo Giovanni (21,20-25)", "curatore": "Daniela e Mauro Leoncini", "prevangelo": "", "indications": "", "preghiniz": "Il Signore sta nel suo tempio santo,\nil Signore ha il trono nei cieli.\nI suoi occhi osservano attenti,\nle sue pupille scrutano l'uomo.\nIl Signore scruta giusti e malvagi,\negli odia chi ama la violenza.\nGiusto \u00e8 il Signore, ama le cose giuste;\ngli uomini retti contempleranno il suo volto.", "vangelo": "In quel tempo, Pietro si volt\u00f2 e vide che li seguiva quel discepolo che Ges\u00f9 amava, colui che nella cena si era chinato sul suo petto e gli aveva domandato: \u00abSignore, chi \u00e8 che ti tradisce?\u00bb. Pietro dunque, come lo vide, disse a Ges\u00f9: \u00abSignore, che cosa sar\u00e0 di lui?\u00bb. Ges\u00f9 gli rispose: \u00abSe voglio che egli rimanga finch\u00e9 io venga, a te che importa? Tu seguimi\u00bb. Si diffuse perci\u00f2 tra i fratelli la voce che quel discepolo non sarebbe morto. Ges\u00f9 per\u00f2 non gli aveva detto che non sarebbe morto, ma: \u00abSe voglio che egli rimanga finch\u00e9 io venga, a te che importa?\u00bb.\nQuesti \u00e8 il discepolo che testimonia queste cose e le ha scritte, e noi sappiamo che la sua testimonianza \u00e8 vera. Vi sono ancora molte altre cose compiute da Ges\u00f9 che, se fossero scritte una per una, penso che il mondo stesso non basterebbe a contenere i libri che si dovrebbero scrivere.", "medita": "I bilanci, come \u00e8 ovvio, si stilano in fondo. Ed ci\u00f2 che sembra fare Giovanni, alla fine del quarto Vangelo, nel brano che leggiamo oggi, unitamente alla \u201cprima conclusione\u201d, che \u00e8 invece presente nel capitolo 20. Accostando i due finali possiamo idealmente immaginare di comporre una conclusione unica, un \u201ctirare le somme\u201d che \u00e8 un anche un accorato invito dell'Apostolo all'adesione di fede: \u00abEgli \u00e8 testimone di queste cose che ha scritto, e anche se Ges\u00f9 ne ha compiute cos\u00ec tante altre che il mondo stesso non basterebbe a contenere i libri che si dovrebbero scrivere, queste sono sufficienti perch\u00e9 crediate che Egli \u00e8 il Cristo, il figlio di Dio e perch\u00e9, credendo, abbiate la vita nel suo nome\u00bb.\nAlla fine del suo Vangelo, Giovanni chiede dunque di essere preso sul serio perch\u00e9 testimone diretto. Egli obbedisce al comando del Signore di portare il Vangelo a tutti e, sicuramente, risponde anche al suo stesso desiderio di diffondere l'amore che ha sperimentato. Sul piano della verit\u00e0 storica, chiss\u00e0 quanti sono stati gli studi che hanno soppesato parole e virgole del suo vangelo. Ci\u00f2 che conta, per\u00f2, lo sa solo Dio, ed \u00e8 il gran numero di intelligenze e di cuori che la sua testimonianza \u00e8 riuscita a conquistare alla fede, che \u00e8 stata di grande aiuto nel cammino di fede. In altri termini, il bilancio di quale sia stato il grado di successo rispetto all'obiettivo da lui dichiarato.\nGiovanni implicitamente pone a tutti la domanda: credete voi a tutto ci\u00f2 che ho scritto di Ges\u00f9? Noi crediamo, sulla parola della Chiesa e perch\u00e9 tutto qui ci sembra convincente. Ma Giovanni avr\u00e0 esaurito il suo compito solo quando anche noi potremo rispondere, come i Samaritani: \u00abNon \u00e8 pi\u00f9 per la tua parola che noi crediamo; ma perch\u00e9 noi stessi abbiamo udito e sappiamo che questi \u00e8 veramente il salvatore del mondo\u00bb (Gv 4, 42).", "riflettere": "Una prima lettura del Vangelo, con la corrispondente \u201cscoperta\u201d della figura di Cristo, ha portato all'adesione di fede molti che erano, o si ritenevano lontani da Dio. \u00c8 stata come un \u201ccolpo di fulmine\u201d. Noi, che forse abbiamo inizialmente conosciuto Ges\u00f9 in altri modi (la famiglia, la parrocchia\u2026), possiamo dire di avere la stessa venerazione per questi quattro \u201cpreziosi libretti\u201d? Li abbiamo letti e riletti per intero? O sono per noi come un pur bellissimo mosaico le cui \u201ctessere\u201d sono i brani ascoltati ogni domenica alla Santa Messa?", "preghfin": "Ascolta, Israele: il Signore \u00e8 il nostro Dio,\nil Signore \u00e8 uno solo.\nTu amerai il Signore tuo Dio con tutto il cuore,\ncon tutta l'anima e con tutte le forze.\nQuesti precetti che oggi ti do, ti stiano fissi nel cuore;\nli ripeterai ai tuoi figli,\nne parlerai quando sarai seduto in casa tua,\nquando camminerai per via,\nquando ti coricherai e quando ti alzerai.\n<i>(Deuteronomio 6, 4--7)</i>"}