{"day": 7, "month": 5, "year": 2021, "weekday": 5, "date_str": "venerd\u00ec 7 maggio 2021", "quotes": "At 15,22-31; Sal 56", "quote_vangelo": "secondo Giovanni (15,12-17)", "curatore": "Daniela e Mauro Leoncini", "prevangelo": "", "indications": "", "preghiniz": "Saldo \u00e8 il mio cuore, o Dio,\nsaldo \u00e8 il mio cuore.\nVoglio cantare, voglio inneggiare:\nsv\u00e9gliati, mio cuore,\nsvegliatevi, arpa e cetra,\nvoglio svegliare l'aurora.\nTi loder\u00f2 fra i popoli, Signore,\na te canter\u00f2 inni fra le nazioni:\ngrande fino ai cieli \u00e8 il tuo amore\ne fino alle nubi la tua fedelt\u00e0.\nInn\u00e0lzati sopra il cielo, o Dio,\nsu tutta la terra la tua gloria.", "vangelo": "In quel tempo, disse Ges\u00f9 ai suoi discepoli: \u00abQuesto \u00e8 il mio comandamento: che vi amiate gli uni gli altri come io ho amato voi. Nessuno ha un amore pi\u00f9 grande di questo: dare la sua vita per i propri amici.\nVoi siete miei amici, se fate ci\u00f2 che io vi comando. Non vi chiamo pi\u00f9 servi, perch\u00e9 il servo non sa quello che fa il suo padrone; ma vi ho chiamato amici, perch\u00e9 tutto ci\u00f2 che ho udito dal Padre mio l'ho fatto conoscere a voi.\nNon voi avete scelto me, ma io ho scelto voi e vi ho costituiti perch\u00e9 andiate e portiate frutto e il vostro frutto rimanga; perch\u00e9 tutto quello che chiederete al Padre nel mio nome, ve lo conceda. Questo vi comando: che vi amiate gli uni gli altri\u00bb.", "medita": "Continuiamo la lettura del capitolo 15 del vangelo di Giovanni, che fa parte del lungo discorso d'addio. Il brano di oggi contiene il comandamento dell'amore, un comandamento che, preso sul serio, ha la forza di cambiare il mondo. Nel ricordo dell'Evangelista vibrano le parole pronunciate dal Signore: \u201cAmatevi come vi amo io, date la vita per i vostri amici\u201d. Non il generico, talvolta ipocrita, \u201cvolemose bene\u201d; dare la vita, sacrificarsi ogni giorno, marcire nel terreno per far germogliare nuova vita: questo, umanamente, sembra davvero troppo. Con linguaggio progredito si potrebbe anzi bollare come \u201cmessaggio irricevibile\u201d.\nLa verit\u00e0 di questo testamento del Signore, come sempre, si verifica non tanto sul piano teorico quanto su quello esistenziale. \u00c8 \u201cvero\u201d se esso rivela qualcosa che possiamo constatare, se indica la strada giusta per colmare quella sete di gioia piena che \u00e8 nel cuore di ogni uomo. E poich\u00e9 ci parla di vita vera, pu\u00f2 essere compreso solo con un coinvolgimento personale a tutto tondo.\nNon \u00e8 per\u00f2 inutile meditarne la solidit\u00e0 anche per la ragione umana, che \u00e8 sempre dono di Dio. E la ragione ci porta a prendere atto, ancora una volta, della credibilit\u00e0 della testimonianza di coloro che le parole e l'insegnamento del Signore ci riportano. \u00c8 illuminante qui constatare come Giovanni faccia proprie le parole che nel Vangelo mette sulle labbra di Gesu: al \u201cVoi siete miei amici, se fate ci\u00f2 che vi comando\u201d risponde nella sua prima lettera \u201cIn questo infatti consiste l'amore di Dio, nell'osservare i suoi comandamenti\u201d. \u00c8 il bilancio di una vita, un bilancio che gli permette di affermare subito che \u201ci suoi comandamenti non sono gravosi. Chiunque \u00e8 stato generato da Dio vince il mondo\u201d (1 Gv 5, 3--4).\nMa proviamo, rimanendo sul solido terreno della della ragione, a rovesciare i termini della questione e a chiederci: quando mai l'odio ha vinto il mondo? Quando la violenza, la crudelt\u00e0, la mancanza di perdono hanno davvero portato pace agli uomini, alle famiglie, ai popoli? S\u00ec, ci possiamo fidare di Giovanni come testimone e della schiera di Santi che, seguendo il comandamento dell'amore e divenendo amici del Signore, hanno trovato la gioia piena, quella che Dio vuole per i suoi figli.", "riflettere": "Come amici del Signore, quali certamente vogliamo essere, quanto ci adoperiamo per conoscere tutto ci\u00f2 che Ges\u00f9 ha udito da Dio Padre? Quanto ci impegniamo nella nostra formazione?", "preghfin": "Amatevi, fratelli, come io ho amato voi!\nAvrete la mia gioia, che nessuno vi toglier\u00e0.\nAvremo la sua gioia, che nessuno ci toglier\u00e0.\nVi dico queste parole perch\u00e9 abbiate in voi la gioia.\nSarete miei amici, se l'Amore sar\u00e0 con voi.\nSaremo suoi amici, se l'Amore sar\u00e0 con noi!\n<i>(canto liturgico)</i>"}