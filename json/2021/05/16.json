{"day": 16, "month": 5, "year": 2021, "weekday": 7, "date_str": "domenica 16 maggio 2021", "quotes": "At 1,1-11; Sal 46; Ef 4,1-13", "quote_vangelo": "secondo Marco (16,15-20)", "curatore": "Daniela e Mauro Leoncini", "prevangelo": "", "indications": "Ascensione del Signore", "preghiniz": "Popoli tutti, battete le mani!\nAcclamate Dio con grida di gioia,\nperch\u00e9 terribile \u00e8 il Signore, l'Altissimo,\ngrande re su tutta la terra.\nAscende Dio tra le acclamazioni,\nil Signore al suono di tromba.\nCantate inni a Dio, cantate inni,\ncantate inni al nostro re, cantate inni.\nPerch\u00e9 Dio \u00e8 re di tutta la terra,\ncantate inni con arte.\nDio regna sulle genti,\nDio siede sul suo trono santo.", "vangelo": "In quel tempo, [Ges\u00f9 apparve agli Undici] e disse loro: \u00abAndate in tutto il mondo e proclamate il Vangelo a ogni creatura. Chi creder\u00e0 e sar\u00e0 battezzato sar\u00e0 salvato, ma chi non creder\u00e0 sar\u00e0 condannato. Questi saranno i segni che accompagneranno quelli che credono: nel mio nome scacceranno dem\u00f2ni, parleranno lingue nuove, prenderanno in mano serpenti e, se berranno qualche veleno, non recher\u00e0 loro danno; imporranno le mani ai malati e questi guariranno\u00bb.\nIl Signore Ges\u00f9, dopo aver parlato con loro, fu elevato in cielo e sedette alla destra di Dio.\nAllora essi partirono e predicarono dappertutto, mentre il Signore agiva insieme con loro e confermava la Parola con i segni che la accompagnavano.", "medita": "Festeggiamo l'Ascensione al cielo. Il Salvatore scompare dalla scena del mondo, la sua forma visibile di Redentore passa sotto il velo del sacramento. Un evento appena accennato nei Vangeli. Non ne parla Matteo, non ne parla Giovanni, ne fa un breve accenno Marco. Ne parla invece Luca sia nel Vangelo, ma soprattutto all'inizio degli atti degli Apostoli. Con l'entrata di Ges\u00f9 nella gloria del cielo inizia infatti l'attivit\u00e0 degli apostoli sulle strade del mondo.\nI discepoli, mentre fissano il nel quale sale il Signore, sono invitati dagli angeli a guardare sulla terra adempiendo il mandato: \u00abAndate in tutto il mondo e proclamate il Vangelo a ogni creatura. Chi creder\u00e0 e sar\u00e0 battezzato sar\u00e0 salvato, ma chi non creder\u00e0 sar\u00e0 condannato\u00bb (Mc 16, 15).\nSulla terra, tra gli uomini dove il Signore deve venire, i credenti sono impegnati, con vivo senso di responsabilit\u00e0, a lavorare per l'avvento del Regno di Dio, ad aprire strade alla sua venuta, a rendere credibile la sua invisibile presenza: \u00abUomini di Galilea, perch\u00e9 state a guardare il cielo?\u00bb (At 1, 11).\nLe beatitudini debbono avere il loro inizio nel tempo, sulla terra. Nella storia deve realizzarsi l'annuncio evangelico. \u00abCredete voi che il figlio dell'uomo al suo ritorno trover\u00e0 ancora fede sulla terra?\u00bb (Lc 18, 8). Un interrogativo di Ges\u00f9, una domanda rivolta a noi, poich\u00e9 da noi dipende la risposta, dalla nostra fedelt\u00e0 alla missione di testimoni e di evangelizzatori che ci \u00e8 stata affidata. In mezzo a smarrimenti e pericoli, insidie e infedelt\u00e0, nessun credente pu\u00f2 rimanere inerte e indifferente, tutti siamo impegnati nell'attesa della venuta del Signore. (Monsignor Benvenuto Matteucci)", "riflettere": "\u00abOccorre tenersi sempre pronti (\u2026) Bisogna che sussista un piccolo gregge, per quanto piccolo esso sia\u00bb (San Paolo VI). In mezzo a smarrimenti e pericoli, insidie e infedelt\u00e0, quanto siamo impegnati nell'attesa della venuta del Signore?", "preghfin": "Mio Dio,\nperch\u00e9 sei verit\u00e0 infallibile,\ncredo tutto quello che tu hai rivelato\ne la santa Chiesa ci propone a credere.\nCredo in te, unico vero Dio\nin tre Persone uguali e distinte:\nPadre, Figlio e Spirito Santo.\nE credo in Ges\u00f9 Cristo,\nFiglio di Dio, incarnato, morto e risorto per noi\nil quale dar\u00e0 a ciascuno, secondo i meriti,\nil premio o la pena eterna.\nConforme a questa fede voglio sempre vivere\nSignore, accresci la mia fede."}