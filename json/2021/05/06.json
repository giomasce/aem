{"day": 6, "month": 5, "year": 2021, "weekday": 4, "date_str": "gioved\u00ec 6 maggio 2021", "quotes": "At 15,7-21; Sal 95", "quote_vangelo": "secondo Giovanni (15,9-11)", "curatore": "Daniela e Mauro Leoncini", "prevangelo": "Il commento di oggi \u00e8 proposto dal Centro Diocesano per le Vocazioni di Pisa", "indications": "", "preghiniz": "Dio di bont\u00e0 e di misericordia,\nche ci chiedi di collaborare alla tua opera di salvezza\nmanda numerosi e santi operai per la tua vigna,\nperch\u00e9 alla tua Chiesa non manchino mai annunciatori coraggiosi del Vangelo,\nsacerdoti che ti offrano anche con la vita il sacrificio dell'Eucarestia\ne che quali segni splendenti di Cristo buon pastore,\nguidino il tuo popolo sulle strade della carit\u00e0.\nManda il tuo Spirito Santo a rinfrancare il cuore dei giovani,\nperch\u00e9 abbiano il coraggio di dirti s\u00ec\nquando li chiami al servizio dei fratelli,\nla perseveranza nel seguire Ges\u00f9 anche sulla via della croce\ne la gioia grande di essere nel mondo testimoni del tuo amore.\nO Maria, Madre dei sacerdoti, dona a tutti i membri della Chiesa pisana\nla tua stessa fedelt\u00e0 per testimoniare a tutti\nla gioia che nasce dall'incontro con Cristo\nche vive e regna nei secoli in eterno. Amen.\n<i>(Giovanni Paolo Benotto)</i>", "vangelo": "In quel tempo, disse Ges\u00f9 ai suoi discepoli: \u00abCome il Padre ha amato me, anche io ho amato voi. Rimanete nel mio amore.\nSe osserverete i miei comandamenti, rimarrete nel mio amore, come io ho osservato i comandamenti del Padre mio e rimango nel suo amore.\nVi ho detto queste cose perch\u00e9 la mia gioia sia in voi e la vostra gioia sia piena\u00bb.", "medita": "L'ultima cena \u00e8 finita, Giuda il traditore se n'\u00e8 andato e Ges\u00f9 ha anticipato agli apostoli increduli l'imminenza della sua passione e della sua morte. In quest'atmosfera di tragedia incombente Ges\u00f9 fa il suo discorso di commiato. Non \u00e8 una sintesi della sua predicazione, come ci saremmo aspettati, anzi, \u00e8 un discorso molto lungo che si estende per ben 4 capitoli del vangelo di Giovanni, dal 14 al 17. Potremmo dire piuttosto che \u00e8 un distillato, in quanto svela ai discepoli gli aspetti teologici della sua predicazione come le motivazioni che l'hanno animata e gli obiettivi che prospetta.\nL'immagine che viene fuori dai versetti che stiamo leggendo \u00e8 quella di una cascata di amore che dal Padre si riversa sul Figlio e dal Figlio su di noi. \u00c8 una cascata che per quanto riguarda noi uomini ci investe tutti, che ci piaccia o no. A noi la scelta se evitarla, oppure accoglierla, \u201crimanendoci\u201d sotto, come fa Ges\u00f9.\nCosa in realt\u00e0 per noi significhi questo <i>\u00abrimanere\u00bb</i> ce lo spiega il versetto successivo, nel quale Ges\u00f9 ci dice che si rimane nel suo amore semplicemente osservando i suoi comandamenti. Il riferimento ai comandamenti delle tavole della Legge \u00e8 inequivocabile, ma qui sembra quanto mai opportuno leggerli attraverso la sintesi che Ges\u00f9 stesso ce ne ha proposto: \u201cAmerai il Signore Dio tuo con tutto il cuore, con tutta la tua anima e con tutta la tua mente. Questo \u00e8 il pi\u00f9 grande e il primo dei comandamenti. E il secondo \u00e8 simile al primo: Amerai il prossimo tuo come te stesso. Da questi due comandamenti dipendono tutta la Legge e i Profeti\u201d (Mt 22, 37--40).\nParlando ai discepoli Ges\u00f9 soggiunge anche: \u201cCome io ho osservato i comandamenti del Padre mio\u201d. E questo induce inevitabilmente i discepoli, ma anche noi, a pensare quali possano essere i comandamenti del Padre per Ges\u00f9. Il primo che a me viene in mente \u00e8 il suo farsi uomo. Un farsi uomo per dirci \u201cqueste cose perch\u00e9 la mia gioia sia in voi e la vostra gioia sia piena\u201d.\nMa un farsi uomo anche per soffrire la passione, la morte e, peggio ancora, lo strazio della consapevolezza che eravamo proprio noi, oggetto prediletto del suo amore, ad infliggergli tutto ci\u00f2.", "riflettere": "Da Giovanni Paolo II impariamo che l'obbligo di rispettare i comandamenti non \u00e8 un divieto fine a se stesso ma, al contrario, indica che \u201cil comandamento dell'amore di Dio e del prossimo non ha nella sua dinamica positiva nessun limite superiore\u201d, cio\u00e8 \u00e8 un invito ad amare sempre di pi\u00f9: c'\u00e8 invece \u201cun limite inferiore, <i>scendendo sotto il quale si viola il comandamento</i>\u201d. (dall'enciclica <i>Veritatis splendor</i>, 52).", "preghfin": "Offriamo la nostra preghiera\ne le nostre azioni per tutti <i>i laici</i>\naffinch\u00e9 si rendano disponibili a colmare, per quanto possibile,\ni vuoti che si creano con la diminuzione delle vocazioni alla vita consacrata.\nTi preghiamo affinch\u00e9 siano sempre pi\u00f9 numerosi\nquelli che rispondono al tuo richiamo\ne la tua assistenza li accompagni nella loro opera\ndi aiuto materiale e spirituale di tutti i fratelli.\nDei fratelli nella fede, ma anche dei fratelli\nla cui fede \u00e8 vacillante o \u00e8 stata smarrita o non c'\u00e8 mai stata."}