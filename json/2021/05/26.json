{"day": 26, "month": 5, "year": 2021, "weekday": 3, "date_str": "mercoled\u00ec 26 maggio 2021", "quotes": "Sir 36,1-2a.5-6.13-19; Sal 78", "quote_vangelo": "secondo Marco (10,32-45)", "curatore": "Daniela e Mauro Leoncini", "prevangelo": "", "indications": "San Filippo Neri", "preghiniz": "Aiutaci, o Dio, nostra salvezza, per la gloria del tuo nome;\nliberaci e perdona i nostri peccati a motivo del tuo nome.\nGiunga fino a te il gemito dei prigionieri;\ncon la grandezza del tuo braccio salva i condannati a morte.\nE noi, tuo popolo e gregge del tuo pascolo,\nti renderemo grazie per sempre;\ndi generazione in generazione narreremo la tua lode.", "vangelo": "In quel tempo, mentre erano sulla strada per salire a Gerusalemme, Ges\u00f9 camminava davanti ai discepoli ed essi erano sgomenti; coloro che lo seguivano erano impauriti.\nPresi di nuovo in disparte i Dodici, si mise a dire loro quello che stava per accadergli: \u00abEcco, noi saliamo a Gerusalemme e il Figlio dell'uomo sar\u00e0 consegnato ai capi dei sacerdoti e agli scribi; lo condanneranno a morte e lo consegneranno ai pagani, lo derideranno, gli sputeranno addosso, lo flagelleranno e lo uccideranno, e dopo tre giorni risorger\u00e0\u00bb.\nGli si avvicinarono Giacomo e Giovanni, i figli di Zebed\u00e8o, dicendogli: \u00abMaestro, vogliamo che tu faccia per noi quello che ti chiederemo\u00bb. Egli disse loro: \u00abChe cosa volete che io faccia per voi?\u00bb. Gli risposero: \u00abConcedici di sedere, nella tua gloria, uno alla tua destra e uno alla tua sinistra\u00bb.\nGes\u00f9 disse loro: \u00abVoi non sapete quello che chiedete. Potete bere il calice che io bevo, o essere battezzati nel battesimo in cui io sono battezzato?\u00bb. Gli risposero: \u00abLo possiamo\u00bb. E Ges\u00f9 disse loro: \u00abIl calice che io bevo, anche voi lo berrete, e nel battesimo in cui io sono battezzato anche voi sarete battezzati. Ma sedere alla mia destra o alla mia sinistra non sta a me concederlo; \u00e8 per coloro per i quali \u00e8 stato preparato\u00bb.\nGli altri dieci, avendo sentito, cominciarono a indignarsi con Giacomo e Giovanni. Allora Ges\u00f9 li chiam\u00f2 a s\u00e9 e disse loro: \u00abVoi sapete che coloro i quali sono considerati i governanti delle nazioni dominano su di esse e i loro capi le opprimono. Tra voi per\u00f2 non \u00e8 cos\u00ec; ma chi vuole diventare grande tra voi sar\u00e0 vostro servitore, e chi vuole essere il primo tra voi sar\u00e0 schiavo di tutti. Anche il Figlio dell'uomo infatti non \u00e8 venuto per farsi servire, ma per servire e dare la propria vita in riscatto per molti\u00bb.", "medita": "Il brano di oggi presenta due scene distinte, collegate ma distinte. Nella prima ecco Ges\u00f9 esprimersi con la maggior chiarezza possibile riguardo gli eventi che incombono, dalla cattura fino alla vittoria finale sulla morte. Veramente esplicito qui il Signore se \u00e8 vero che i discepoli vengono descritti, letteralmente, come \u201csgomenti\u201d. Se la profezia dovette sembrare spaventosa, proprio il suo epilogo trionfale deve per\u00f2 aver suscitato parecchio interesse in Giacomo e in suo fratello Giovanni, che avanzano la loro ben nota e ambiziosa richiesta.\nNon ci fanno davvero una bella figura i figli di Zebedeo. E questo \u00e8 niente se lo confrontiamo con la narrazione di Matteo, in cui \u00e8 addirittura \u201cmammina\u201d che si fa a avanti per raccomandare i propri figli. Vergogna che si aggiunge a vergogna, e che naturalmente provoca, in entrambi i racconti, la reazione sdegnata dei presenti.\nStupisce sempre rendersi conto dei limiti, quando non delle vere e proprio miserie, dei discepoli. Il Vangelo ci costringe pi\u00f9 volte a farlo, con concreto realismo e sapiente pedagogia. Ma come sempre ci\u00f2 che ci deve importare di pi\u00f9 sono gli insegnamenti che Ges\u00f9 sa trarre proprio dalla contrapposizione fra il limite umano e la grandezza divina, fra le nostre e le sue vie. Ges\u00f9 oggi non alza la voce, non sgrida i discepoli che volevano il posto migliore, chiss\u00e0?, forse soffiandolo a compagni pure loro interessati. Egli coglie invece l'occasione per ricordare a tutti, per chiarire ancora una volta, che lo stile del Regno \u00e8 il servizio e che proprio nel servizio risiede la vera grandezza. E, ancora, che \u00e8 opportuno, per chi vuol far parte di questo Regno particolarissimo, tenersi lontani dall'eccessiva considerazione (\u00abessere considerati i governanti delle nazioni\u00bb), perch\u00e9 si finirebbe col correre il rischio di diventare oppressori.\nLa tensione \u00e8 forte. Le nostre debolezze, le vanit\u00e0 umane ci spingono a cercare i primi posti, ad essere stimati, a essere considerati grandi, o quantomeno \u201crispettabili\u201d. Ma c'\u00e8 una sola grandezza, ed \u00e8 quella che Giacomo e Giovanni alla fine hanno davvero raggiunto.", "riflettere": "\u00abNon metterti al primo posto, va' all'ultimo\u00bb (cfr. Lc 14, 8.10); \u00abNon aspirate alle cose alte, ma lasciatevi attrarre dalle umili\u00bb (Rm 10, 16); e si potrebbe continuare. Anche da una prospettiva tutta umana, la Parola di Dio ci aiuta a vivere pi\u00f9 sereni, meno in competizione e meno esposti a \u201cbrutte figure\u201d, perch\u00e9 \u00abchiunque si esalta sar\u00e0 umiliato, e chi si umilia sar\u00e0 esaltato\u00bb (Lc 14, 11). Ma ovviamente, per chi crede, c'\u00e8 di pi\u00f9. L'unica ambizione che conta \u00e8 quella di entrarci, nel Regno, anche ai tempi supplementari.", "preghfin": "Fammi la grazia, Ges\u00f9 mio,\nperch\u00e9 non abbia da amarti per timore,\nma per amore.\n<i>(San Filippo Neri)</i>"}