{"day": 23, "month": 5, "year": 2021, "weekday": 7, "date_str": "domenica 23 maggio 2021", "quotes": "At 2,1-11; Sal 103; Gal 5,16-25", "quote_vangelo": "secondo Giovanni (15,26-27;16,12-15)", "curatore": "Daniela e Mauro Leoncini", "prevangelo": "", "indications": "Domenica di Pentecoste", "preghiniz": "Benedici il Signore, anima mia!\nSei tanto grande, Signore, mio Dio!\nQuante sono le tue opere, Signore!\nLe hai fatte tutte con saggezza;\nla terra \u00e8 piena delle tue creature.\nTogli loro il respiro: muoiono,\ne ritornano nella loro polvere.\nMandi il tuo spirito, sono creati,\ne rinnovi la faccia della terra.\nSia per sempre la gloria del Signore;\ngioisca il Signore delle sue opere.\nA lui sia gradito il mio canto,\nio gioir\u00f2 nel Signore.", "vangelo": "In quel tempo, Ges\u00f9 disse ai suoi discepoli: \u00abQuando verr\u00e0 il Par\u00e0clito, che io vi mander\u00f2 dal Padre, lo Spirito della verit\u00e0 che procede dal Padre, egli dar\u00e0 testimonianza di me; e anche voi date testimonianza, perch\u00e9 siete con me fin dal principio.\nMolte cose ho ancora da dirvi, ma per il momento non siete capaci di portarne il peso. Quando verr\u00e0 lui, lo Spirito della verit\u00e0, vi guider\u00e0 a tutta la verit\u00e0, perch\u00e9 non parler\u00e0 da se stesso, ma dir\u00e0 tutto ci\u00f2 che avr\u00e0 udito e vi annuncer\u00e0 le cose future. Egli mi glorificher\u00e0, perch\u00e9 prender\u00e0 da quel che \u00e8 mio e ve lo annuncer\u00e0. Tutto quello che il Padre possiede \u00e8 mio; per questo ho detto che prender\u00e0 da quel che \u00e8 mio e ve lo annuncer\u00e0\u00bb.", "medita": "Per delimitazione cronologica, nessuno dei vangeli ci parla del giorno di Pentecoste, che \u00e8 invece descritto da Luca negli Atti degli Apostoli (prima lettura odierna). Nel Vangelo c'\u00e8 per\u00f2 il preannuncio della venuta dello Spirito Santo, ed \u00e8 proprio quello che leggiamo nella pericope giovannea di oggi.\nSi dice che la missione pubblica di Ges\u00f9 sia durata tre anni, un tempo sicuramente sufficiente al Signore non solo per dire e per fare \u201ctante cose\u201d, ma anche per formare compiutamente i suoi discepoli. Al giorno d'oggi in tre anni si pu\u00f2 addirittura prendere una laurea, sia pure di quelle brevi! E in effetti il racconto di Giovanni non sembra suggerire che la preparazione dei discepoli richiedesse solo \u201cpi\u00f9 tempo\u201d. Per questo bastava, forse, solo ritardare il contrasto duro con la classe dirigente che gravitava intorno al tempio. Il problema ha piuttosto a che vedere con le capacit\u00e0. Ges\u00f9 \u00e8 esplicito: \u00abPer il momento non siete capaci di portarne il peso\u00bb. Ma \u00e8 chiaro che \u201cquel peso\u201d nessun altro sarebbe stato in grado di portarlo, non solo gli Apostoli. Nessuno, senza un intervento dall'alto.\nTutto appare, ancora una volta, logico. Hai voglia di dire \u00abcose nuove con autorit\u00e0\u00bb e guarire ammalati e indemoniati. Sappiamo bene che, passata la festa\u2026 Per essere credibile fino in fondo Ges\u00f9 doveva prima patire, morire e poi risorgere; e questo, in base a quello che gli stessi vangeli narrano, sembra non fosse ancora sufficiente. \u00c8 solo grazie all'intervento dello Spirito Santo che gli Apostoli sono riusciti finalmente a comprendere, a mettere in fila tutti gli eventi accaduti. Solo a quel punto si sono resi conto che \u201ctutto torna\u201d. Una volta messa a posto l'intelligenza delle cose, lo Spirito ha poi dato loro anche il coraggio di mettere in gioco la stessa vita.\nI destinatari \u201ccanonici\u201d della illuminazione portata dallo Spirito Santo sono ovviamente gli Apostoli e i loro successori. Ma lo Spirito di Dio, sappiamo, \u00e8 come il vento e non solo soffia dove vuole, soffia soprattutto dove pi\u00f9 c'\u00e8 bisogno. Pentecoste viene per tutti, ed \u00e8 tanto pi\u00f9 urgente che venga proprio laddove pi\u00f9 forte \u00e8 l'intensit\u00e0 della luce necessaria per diradare le tenebre dell'ignoranza e per infondere il coraggio della testimonianza.", "riflettere": "Lo Spirito Santo \u00e8 colui che ci fa riconoscere in Cristo il Signore, e ci fa pronunciare la professione di fede della Chiesa: \u201cGes\u00f9 \u00e8 Signore\u201d. (Benedetto XVI, omelia del 12 giugno 2011)", "preghfin": "Vieni, Santo Spirito, manda a noi dal Cielo un raggio della tua luce.\nO luce beatissima, invadi nell'intimo il cuore dei tuoi fedeli.\nSenza la tua forza nulla \u00e8 nell'uomo, nulla senza colpa.\nDona ai tuoi fedeli che solo in te confidano i tuoi santi doni.\nDona virt\u00f9 e premio, dona morte santa, dona gioia eterna."}