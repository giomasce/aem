{"day": 28, "month": 5, "year": 2021, "weekday": 5, "date_str": "venerd\u00ec 28 maggio 2021", "quotes": "Sir 44,1.9-13; Sal 149", "quote_vangelo": "secondo Marco (11,11-25)", "curatore": "Daniela e Mauro Leoncini", "prevangelo": "", "indications": "", "preghiniz": "Cantate al Signore un canto nuovo; la sua lode nell'assemblea dei fedeli.\nGioisca Israele nel suo creatore, esultino nel loro re i figli di Sion.\nEsultino i fedeli nella gloria, facciano festa sui loro giacigli.\nLe lodi di Dio sulla loro bocca: questo \u00e8 un onore per tutti i suoi fedeli.", "vangelo": "[Dopo essere stato acclamato dalla folla, Ges\u00f9] entr\u00f2 a Gerusalemme, nel tempio. E dopo aver guardato ogni cosa attorno, essendo ormai l'ora tarda, usc\u00ec con i Dodici verso Bet\u00e0nia.\nLa mattina seguente, mentre uscivano da Bet\u00e0nia, ebbe fame. Avendo visto da lontano un albero di fichi che aveva delle foglie, si avvicin\u00f2 per vedere se per caso vi trovasse qualcosa ma, quando vi giunse vicino, non trov\u00f2 altro che foglie. Non era infatti la stagione dei fichi. Rivolto all'albero, disse: \u00abNessuno mai pi\u00f9 in eterno mangi i tuoi frutti!\u00bb. E i suoi discepoli l'udirono.\nGiunsero a Gerusalemme. Entrato nel tempio, si mise a scacciare quelli che vendevano e quelli che compravano nel tempio; rovesci\u00f2 i tavoli dei cambiamonete e le sedie dei venditori di colombe e non permetteva che si trasportassero cose attraverso il tempio. E insegnava loro dicendo: \u00abNon sta forse scritto: \u201cLa mia casa sar\u00e0 chiamata casa di preghiera per tutte le nazioni\u201d? Voi invece ne avete fatto un covo di ladri\u00bb.\nLo udirono i capi dei sacerdoti e gli scribi e cercavano il modo di farlo morire. Avevano infatti paura di lui, perch\u00e9 tutta la folla era stupita del suo insegnamento. Quando venne la sera, uscirono fuori dalla citt\u00e0.\nLa mattina seguente, passando, videro l'albero di fichi seccato fin dalle radici. Pietro si ricord\u00f2 e gli disse: \u00abMaestro, guarda: l'albero di fichi che hai maledetto \u00e8 seccato\u00bb. Rispose loro Ges\u00f9: \u00abAbbiate fede in Dio! In verit\u00e0 io vi dico: se uno dicesse a questo monte: \u201cL\u00e8vati e g\u00e8ttati nel mare\u201d, senza dubitare in cuor suo, ma credendo che quanto dice avviene, ci\u00f2 gli avverr\u00e0. Per questo vi dico: tutto quello che chiederete nella preghiera, abbiate fede di averlo ottenuto e vi accadr\u00e0. Quando vi mettete a pregare, se avete qualcosa contro qualcuno, perdonate, perch\u00e9 anche il Padre vostro che \u00e8 nei cieli perdoni a voi le vostre colpe\u00bb.", "medita": "Lungo, articolato e certamente di non facile comprensione, per noi semplici fedeli, il Vangelo di oggi. Qual \u00e8 il senso dell'episodio della maledizione del fico, che sembra pure un tantino brutale? Perch\u00e9 \u00e8 inserito, in due tempi, prima e dopo la cosiddetta \u201cpurificazione del tempio\u201d? Povero fico, siamo tentati di dire, non era neppure la stagione giusta per i frutti!\nDobbiamo lasciare le spiegazioni a chi ha titolo per darle ma possiamo invece, come sempre, fare risonanza, esprimere con la dovuta umilt\u00e0 ci\u00f2 che la parola di Dio suscita in noi. Intanto, quale che sia il senso, se Marco ne parla (come pure Matteo, con sfumature e una cronologia un po' diverse) deve essere importante, e non pu\u00f2 certo avere a che fare con la semplice raccolta di frutta. \u00c8 qualcosa che fa infuriare il Signore e sappiamo bene quando, con chi e perch\u00e9 Ges\u00f9 si infuria. Tutto Egli sembra potere e voler perdonare ma non la falsit\u00e0, non l'ipocrisia, non l'atteggiamento di chi tenta ad ogni costo di apparire bello esternamente ma \u00e8 gretto e meschino nel cuore. Proprio chi ha il cuore corrotto, come direbbe papa Francesco. Ges\u00f9 s'infuria contro l'ipocrisia, che ha pure preso possesso della casa del Signore, proprio il tempio messo a soqquadro da Ges\u00f9 nel vangelo odierno.\nForse il fico \u00e8 incorso nell'ipocrisia di chi ha le foglie (particolare questo notato da Marco, che certo non trova posto per caso nella narrazione) ma non produce frutto, chiss\u00e0? Ma tutto ci\u00f2 rammenta prima di tutto a noi che davanti a Dio siamo trasparenti. E che dobbiamo evitare la trappola demoniaca che ci porta ad essere persone false. E dobbiamo farlo non per evitare l'ira di Dio, perch\u00e9 anche questo sarebbe un comportamento ipocrita; dobbiamo farlo per amore, che non pu\u00f2 esistere nella falsit\u00e0.", "riflettere": "Una critica che riteniamo ingiusta spesso ci fa star male. Pu\u00f2 per\u00f2 anche succedere che veniamo lodati per meriti che sentiamo di non avere. In questo caso, quali sentimenti proviamo? Desideriamo ugualmente che venga ristabilit\u00e0 la verit\u00e0?", "preghfin": "La grazia dello Spirito Santo illumini il mio cuore,\nperch\u00e9 possa confessare con fiducia i miei peccati\ne riconoscere la misericordia di Dio.\n<i>(dal rito della Riconciliazione)</i>"}