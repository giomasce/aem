{"day": 1, "month": 5, "year": 2021, "weekday": 6, "date_str": "sabato 1 maggio 2021", "quotes": "At 13,44-52; Sal 97", "quote_vangelo": "secondo Giovanni (14,7-14)", "curatore": "Daniela e Mauro Leoncini", "prevangelo": "", "indications": "San Giuseppe lavoratore\nTempo di Pasqua\nSalterio: quarta settimana", "preghiniz": "Cantate al Signore un canto nuovo,\nperch\u00e9 ha compiuto meraviglie.\nGli ha dato vittoria la sua destra\ne il suo braccio santo.\nIl Signore ha fatto conoscere la sua salvezza,\nagli occhi delle genti ha rivelato la sua giustizia.\nEgli si \u00e8 ricordato del suo amore,\ndella sua fedelt\u00e0 alla casa d'Israele.\nTutti i confini della terra hanno veduto\nla vittoria del nostro Dio.\nAcclami il Signore tutta la terra,\ngridate, esultate, cantate inni!", "vangelo": "In quel tempo, disse Ges\u00f9 ai suoi discepoli: \u00abSe avete conosciuto me, conoscerete anche il Padre mio: fin da ora lo conoscete e lo avete veduto\u00bb.\nGli disse Filippo: \u00abSignore, mostraci il Padre e ci basta\u00bb.\nGli rispose Ges\u00f9: \u00abDa tanto tempo sono con voi e tu non mi hai conosciuto, Filippo? Chi ha visto me, ha visto il Padre. Come puoi tu dire: \u201cMostraci il Padre\u201d? Non credi che io sono nel Padre e il Padre \u00e8 in me? Le parole che io vi dico, non le dico da me stesso; ma il Padre, che rimane in me, compie le sue opere. Credete a me: io sono nel Padre e il Padre \u00e8 in me. Se non altro, credetelo per le opere stesse.\nIn verit\u00e0, in verit\u00e0 io vi dico: chi crede in me, anch'egli compir\u00e0 le opere che io compio e ne compir\u00e0 di pi\u00f9 grandi di queste, perch\u00e9 io vado al Padre. E qualunque cosa chiederete nel mio nome, la far\u00f2, perch\u00e9 il Padre sia glorificato nel Figlio. Se mi chiederete qualche cosa nel mio nome, io la far\u00f2\u00bb.", "medita": "Pi\u00f9 volte gli evangelisti ci danno il resoconto, sobrio e sincero, di qualche figura non proprio brillante di questo o quell'apostolo del Signore. Episodi come quello che oggi vede Filippo protagonista sono in fondo consolanti perch\u00e9 ci rivelano la profonda umanit\u00e0 di coloro che sono divenute le colonne della Chiesa. Ma a ben vedere sono preziosi perch\u00e9 ci dicono molto riguardo la pedagogia e la misericordia divina. Ci parlano di un Dio che si \u00e8 circondato di persone in cui possiamo riconoscerci, uomini che non sono stati esentati dalle tentazioni e che hanno peccato, anche gravemente. Proprio come noi.\n\u00c8 per\u00f2 anche un Dio che, ancora come nella pericope odierna, non sembra proprio volersi soffermare a lungo sulle mancanze dei suoi figli. \u00abS\u00ec, s\u00ec Filippo. Ok, non hai ancora capito molto, ma non importa. Se comincerai veramente a credere in me farai cose pi\u00f9 grandi, non ti preoccupare\u00bb. Il Signore guarda avanti. Se cadiamo ci rialza, ci rimette in pista, mostra quanto di bello possiamo scorgere se solo guardiamo oltre l'orizzonte del nostro limite e del nostro peccato! \u00c8 l'esperienza liberante, il senso di pace e di consolazione che accompagna chi si \u00e8 appena accostato al sacramento della riconciliazione.\nMa comunque c'\u00e8 anche dell'altro: la ragione, data da Ges\u00f9 stesso, del perch\u00e9 possiamo sempre compiere opere grandi, addirittura pi\u00f9 grandi di quelle che Egli ha fatto. \u00c8 una spiegazione semplice, ma molto convincente\u2026 e consolante. Ges\u00f9 sale al Padre e da l\u00ec sar\u00e0 il nostro garante. Possiamo davvero sperare in una buona raccomandazione! Potremo avanzare richieste con la certezza che le nostre fatiche, le sofferenze, il dolore, cos\u00ec come le gioie, non saranno ignorate; tutto sar\u00e0 vagliato dalla sapienza di Dio, nulla sar\u00e0 ritenuto superfluo o banale di ci\u00f2 che sale a Lui dal cuore dell'uomo.", "riflettere": "Quanto ci riconosciamo in Filippo, nel suo desiderio di vedere il Padre? Ma quanto anche nella sua mancanza di comprensione che il Dio altissimo ha lo stesso volto di Ges\u00f9?", "preghfin": "Ascolta, Signore, la mia voce.\nIo grido: abbi piet\u00e0 di me! Rispondimi.\nDi te ha detto il mio cuore: \u00abCercate il suo volto\u00bb;\nil tuo volto, Signore, io cerco.\nNon nascondermi il tuo volto,\nnon respingere con ira il tuo servo.\nSei tu il mio aiuto, non lasciarmi,\nnon abbandonarmi, Dio della mia salvezza.\n<i>(Salmo 26)</i>"}