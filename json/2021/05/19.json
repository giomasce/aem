{"day": 19, "month": 5, "year": 2021, "weekday": 3, "date_str": "mercoled\u00ec 19 maggio 2021", "quotes": "At 20,28-38; Sal 67", "quote_vangelo": "secondo Giovanni (17,11b-19)", "curatore": "Daniela e Mauro Leoncini", "prevangelo": "", "indications": "", "preghiniz": "Mostra, o Dio, la tua forza,\nconferma, o Dio, quanto hai fatto per noi!\nPer il tuo tempio, in Gerusalemme,\ni re ti porteranno doni.\nRegni della terra, cantate a Dio,\ncantate inni al Signore,\na colui che cavalca nei cieli, nei cieli eterni.\nEcco, fa sentire la sua voce, una voce potente!\nRiconoscete a Dio la sua potenza.\nLa sua maest\u00e0 sopra Israele,\nla sua potenza sopra le nubi.\nTerribile tu sei, o Dio, nel tuo santuario.\n\u00c8 lui, il Dio d'Israele, che d\u00e0 forza e vigore al suo popolo.\nSia benedetto Dio!", "vangelo": "In quel tempo, [Ges\u00f9, alz\u00e0ti gli occhi al cielo, preg\u00f2 dicendo:] \u00abPadre santo, custodiscili nel tuo nome, quello che mi hai dato, perch\u00e9 siano una sola cosa, come noi.\nQuand'ero con loro, io li custodivo nel tuo nome, quello che mi hai dato, e li ho conservati, e nessuno di loro \u00e8 andato perduto, tranne il figlio della perdizione, perch\u00e9 si compisse la Scrittura. Ma ora io vengo a te e dico questo mentre sono nel mondo, perch\u00e9 abbiano in se stessi la pienezza della mia gioia. Io ho dato loro la tua parola e il mondo li ha odiati, perch\u00e9 essi non sono del mondo, come io non sono del mondo.\nNon prego che tu li tolga dal mondo, ma che tu li custodisca dal Maligno. Essi non sono del mondo, come io non sono del mondo.\nConsacrali nella verit\u00e0. La tua parola \u00e8 verit\u00e0. Come tu hai mandato me nel mondo, anche io ho mandato loro nel mondo; per loro io consacro me stesso, perch\u00e9 siano anch'essi consacrati nella verit\u00e0\u00bb.", "medita": "Ges\u00f9 prega intensamente per i suoi discepoli. E prega per tutti quelli che si sono consacrati a Dio, che addirittura sono stati \u00abtrasferiti nella propriet\u00e0 di Dio\u00bb (ricorriamo a Benedetto XVI per capire). Una preghiera che attraversa il tempo e la storia. Dobbiamo essere grati al Signore per il dono del sacerdozio e della vita consacrata. E grati a tanti nostri fratelli che a Dio si sono interamente donati, molti dei quali hanno sofferto e soffrono per il Vangelo, pagando anche con la vita la loro fedelt\u00e0 al Signore. Uomini e donne che rendono viva la sua presenza con i sacramenti, l'annuncio della parola, le opere di misericordia.\nQualcuno certo inciampa, qualcuno cade o addirittura \u00e8 motivo di scandalo. Ci sta, a causa della natura umana ancora ferita, ed \u00e8 doloroso per chi ama davvero la Chiesa e non se ne vuole proprio vergognare. Giusto il brano di oggi, fra le righe (ma neppure troppo), ci fa capire che fra coloro che si sono consacrati a Dio il demonio sceglie i suoi bersagli preferiti. Se cade uno di loro \u00e8 come se gli inferi riportassero una vittoria pi\u00f9 prestigiosa. La storia di tante santit\u00e0 tormentate dal maligno \u00e8 l\u00ec a dimostrare in modo concreto quanto l'attacco possa essere furibondo.\nNoi per\u00f2 interroghiamoci con onest\u00e0: quanto preghiamo per i nostri fratelli consacrati? Siamo al loro fianco e li sosteniamo, o non siamo piuttosto fra quelli che protestano perch\u00e9\u2026 perch\u00e9 il parroco ha cambiato l'orario della messa? Ricordiamo sempre la sola cosa che Papa Francesco chiede per s\u00e9, con gentilezza ma con costanza: pregare per lui. Ricordiamocene, e restiamo ben fermi nel solco tracciato anche oggi dal Vangelo.", "riflettere": "Quanto prego per il mio Parroco? Per il Pastore della mia diocesi? Per il Papa? Sono solo uso a chiedere \u201cservizi ecclesiali\u201d o partecipo attivamente alla vita della mia comunit\u00e0?", "preghfin": "O Ges\u00f9, sommo ed eterno sacerdote,\ncustodisci il tuo sacerdote dentro\nil Tuo Sacro Cuore.\nConserva immacolate le sue mani unte\nche toccano ogni giorno il Tuo Sacro Corpo.\nCustodisci pure le sue labbra\narrossate dal Tuo Prezioso Sangue.\nMantieni puro e celeste il suo cuore\nsegnato dal Tuo sublime carattere sacerdotale.\nFa' che cresca nella fedelt\u00e0 e nell'amore per Te\ne preservalo dal contagio del mondo.\nCol potere di trasformare il pane e il vino\ndonagli anche quello di trasformare i cuori.\nBenedici e rendi fruttuose le sue fatiche\ne dagli un giorno la corona della vita eterna.\n<i>(Santa Teresa di Lisieux)</i>"}