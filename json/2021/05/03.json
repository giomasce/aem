{"day": 3, "month": 5, "year": 2021, "weekday": 1, "date_str": "luned\u00ec 3 maggio 2021", "quotes": "1Cor 15,1-8a; Sal 18", "quote_vangelo": "secondo Giovanni (14,6-14)", "curatore": "Daniela e Mauro Leoncini", "prevangelo": "", "indications": "Santi Filippo e Giacomo", "preghiniz": "I cieli narrano la gloria di Dio,\nl'opera delle sue mani annuncia il firmamento.\nIl giorno al giorno ne affida il racconto\ne la notte alla notte ne trasmette notizia.\nSenza linguaggio, senza parole,\nsenza che si oda la loro voce,\nper tutta la terra si diffonde il loro annuncio\ne ai confini del mondo il loro messaggio.", "vangelo": "In quel tempo, disse Ges\u00f9 a Tommaso: \u00abIo sono la via, la verit\u00e0 e la vita. Nessuno viene al Padre se non per mezzo di me. Se avete conosciuto me, conoscerete anche il Padre mio: fin da ora lo conoscete e lo avete veduto\u00bb.\nGli disse Filippo: \u00abSignore, mostraci il Padre e ci basta\u00bb. Gli rispose Ges\u00f9: \u00abDa tanto tempo sono con voi e tu non mi hai conosciuto, Filippo? Chi ha visto me, ha visto il Padre. Come puoi tu dire: \u201cMostraci il Padre\u201d? Non credi che io sono nel Padre e il Padre \u00e8 in me? Le parole che io vi dico, non le dico da me stesso; ma il Padre, che rimane in me, compie le sue opere. Credete a me: io sono nel Padre e il Padre \u00e8 in me. Se non altro, credetelo per le opere stesse.\nIn verit\u00e0, in verit\u00e0 io vi dico: chi crede in me, anch'egli compir\u00e0 le opere che io compio e ne compir\u00e0 di pi\u00f9 grandi di queste, perch\u00e9 io vado al Padre. E qualunque cosa chiederete nel mio nome, la far\u00f2, perch\u00e9 il Padre sia glorificato nel Figlio. Se mi chiederete qualche cosa nel mio nome, io la far\u00f2\u00bb.", "medita": "Oggi si celebra la festa degli apostoli Filippo e Giacomo e il brano del Vangelo \u00e8 quasi identico a quello che abbiamo meditato il primo giorno del mese. C'\u00e8 una differenza, nell'incipit, lieve ma non irrilevante! Il testo odierno inizia infatti con la ben nota esclamazione di Ges\u00f9: \u201cIo sono la via, la verit\u00e0 e la vita\u201d, seguita dalle rivelazioni del Maestro riguardo il suo rapporto con il Padre e poi dalla richiesta di Filippo.\nCi\u00f2 che Ges\u00f9 afferma di se stesso \u00e8 di straordinario valore per il credente. Ges\u00f9 \u00e8 via al Padre, perch\u00e9 ne rivela il volto autentico. Dio, la sua essenza, la sua sapienza, la sua maest\u00e0 non sono direttamente accessibili all'uomo. Ma il cristiano sa che \u00e8 possibile afferrare qualcosa della sua natura. La vita, l'insegnamento, i miracoli di Ges\u00f9, e soprattutto la sua morte in croce rivelano che l'amore \u00e8 l'essenza stessa di Dio, che possiamo rivolgerci a Lui come a un padre, chiamandolo addirittura \u201cpap\u00e0\u201d, \u201cbabbo\u201d. Nessun altro, n\u00e9 prima n\u00e9 dopo, si \u00e8 mai spinto a tanto.\nGes\u00f9 non \u00e8 solo via, cio\u00e8 un mezzo, per quanto ineguagliabile, per arrivare a Dio. Nel percorso di fede, tante persone hanno fatto il primo passo, anche se forse non quello decisivo, grazie alla testimonianza di altri fratelli, che per essi sono quindi stati \u201cvia\u201d. Ges\u00f9 solo per\u00f2 \u00e8 anche Verit\u00e0. Conosciamo fin da piccoli che offendere la verit\u00e0 (dire le bugie\u2026) \u00e8 una mancanza contro l'ottavo comandamento. Crescendo, capiamo che la mancanza di verit\u00e0 nelle relazioni umane \u00e8 la prima sorgente di incomprensioni, dissidi, odio, guerre. E questa \u00e8 proprio l'assenza di Dio. Dove invece Egli regna, le relazioni umane hanno il profumo di condivisione, benevolenza, bellezza, amicizia, amore. L\u00ec c'\u00e8 la Verit\u00e0.\nGes\u00f9 poi \u00e8 Vita. Prudenza va esercitata qui per non attribuire a questo termine, \u201cvita\u201d, un significato tecnico, perch\u00e9 su questo si innestano molte e gravi contraddizioni del pensiero debole. La Vita che Ges\u00f9 \u00e8 venuto a portare in abbondanza (Gv 10, 10) \u00e8 la vita eterna, \u00e8 la stessa conoscenza di Dio (Gv 17, 3) che \u00e8 possibile solo attraverso la conoscenza di Ges\u00f9. \u00c8 una pienezza di vita che possiamo solo immaginare: \u201cQuelle cose che occhio non vide, n\u00e9 orecchio ud\u00ec, n\u00e9 mai entrarono in cuore di uomo, queste ha preparato Dio per coloro che lo amano\u201d (1 Cor 2, 9).", "riflettere": "Se la nostra giustizia non superer\u00e0 quella degli scribi e dei farisei\u2026 Che cos'\u00e8, se non la Verit\u00e0 di Dio, che nel segreto della nostra coscienza ci fa comprendere che essere impeccabili di fronte alla legge non basta?", "preghfin": "Grande tu sei e compi meraviglie:\ntu solo sei Dio.\nMostrami, Signore, la tua via,\nperch\u00e9 nella tua verit\u00e0 io cammini;\ndonami un cuore semplice\nche tema il tuo nome.\n<i>(Salmo 85)</i>"}