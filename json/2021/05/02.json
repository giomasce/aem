{"day": 2, "month": 5, "year": 2021, "weekday": 7, "date_str": "domenica 2 maggio 2021", "quotes": "At 9,26-31; Sal 21; 1Gv 3,18-24", "quote_vangelo": "secondo Giovanni (15,1-8)", "curatore": "Daniela e Mauro Leoncini", "prevangelo": "", "indications": "Sant'Atanasio\nSalterio: prima settimana", "preghiniz": "Scioglier\u00f2 i miei voti davanti ai suoi fedeli.\nI poveri mangeranno e saranno saziati,\nloderanno il Signore quanti lo cercano;\nil vostro cuore viva per sempre!\nRicorderanno e torneranno al Signore\ntutti i confini della terra;\ndavanti a te si prostreranno\ntutte le famiglie dei popoli.\nA lui solo si prostreranno\nquanti dormono sotto terra,\ndavanti a lui si curveranno\nquanti discendono nella polvere.", "vangelo": "In quel tempo, Ges\u00f9 disse ai suoi discepoli: \u00abIo sono la vite vera e il Padre mio \u00e8 l'agricoltore. Ogni tralcio che in me non porta frutto, lo taglia, e ogni tralcio che porta frutto, lo pota perch\u00e9 porti pi\u00f9 frutto. Voi siete gi\u00e0 puri, a causa della parola che vi ho annunciato.\nRimanete in me e io in voi. Come il tralcio non pu\u00f2 portare frutto da se stesso se non rimane nella vite, cos\u00ec neanche voi se non rimanete in me. Io sono la vite, voi i tralci. Chi rimane in me, e io in lui, porta molto frutto, perch\u00e9 senza di me non potete far nulla. Chi non rimane in me viene gettato via come il tralcio e secca; poi lo raccolgono, lo gettano nel fuoco e lo bruciano.\nSe rimanete in me e le mie parole rimangono in voi, chiedete quello che volete e vi sar\u00e0 fatto. In questo \u00e8 glorificato il Padre mio: che portiate molto frutto e diventiate miei discepoli\u00bb.", "medita": "Il Vangelo, le parole pronunciate dal Signore, i suoi insegnamenti, i suoi ammonimenti\u2026 Tutto \u00e8 da conservare come bene prezioso per chi crede; e anche molti non credenti sono affascinati dalla bellezza e dalla profondit\u00e0 della figura di Ges\u00f9 e dal suo Vangelo. La parola che ci viene rivolta oggi nel brano di Giovanni, \u201cSenza di me non potete fare nulla\u201d, opera per\u00f2, necessariamente, una separazione. Come pu\u00f2, chi non crede in Ges\u00f9 figlio di Dio, accettare che un \u201csemplice\u201d essere umano si ponga su un piedistallo cos\u00ec alto? Tutte le volte che un uomo ha pensato di essere insostituibile, la Storia insegna che i risultati sono sempre stati drammatici, a volte persino \u201cgrottescamente drammatici\u201d, per interi popoli.\nPer chi crede, per\u00f2, Ges\u00f9 non \u00e8 solo un uomo. Colui che ci parla attraverso gli scritti degli Evangelisti \u00e8 il figlio di Dio, il re dell'Universo. I termini della faccenda allora cambiano. Se l'umilt\u00e0 divina ha fatto s\u00ec che l'unigenito del Padre nascesse povero in una grotta e finisse la sua esistenza terrena sul legno di una croce, la sua sapienza e il suo amore nei confronti dell'uomo impongono che Egli ci ricordi quale sia il nostro posto. E questa, lontana dall'essere umiliante, \u00e8 invece una verit\u00e0 profondamente liberante.\nLa questione non \u00e8 solo di evitare di essere gettati nel fuoco come cespugli secchi, che pure (stando alle stesse parole di Ges\u00f9) \u00e8 una possibilit\u00e0 che alcuni sembrano voler scegliere, ma di assaporare fino in fondo la bellezza di avere un Padre che ci protegge, che pensa Lui alle cose importanti. Siamo chiamati ad amarlo e ad amare i nostri fratelli perch\u00e9 Lui ci ha amati per primo; ma fortunatamente non dobbiamo salvare il mondo, perch\u00e9 a questo ha gi\u00e0 pensato Lui.\nNon \u00e8 certo invito al disimpegno, al contrario! E neppure garanzia di tranquillit\u00e0. La fatica e il dolore non vengono risparmiati, la potatura \u00e8 sempre umanamente dolorosa. Ma se spostiamo il centro di gravit\u00e0 su di lui, invece che su di noi, allora possiamo fare tutto senza affanni, senza turbamenti e appunto senza la presunzione di essere insostituibili. Possiamo non entrare in competizione con gli altri, possiamo godere dei carismi dei nostri fratelli; per usare un termine molto di moda, possiamo vivere senza stressarci. E portare molto frutto.", "riflettere": "Mi sento pi\u00f9 umiliato o pi\u00f9 disteso quando vengo considerato tralcio o quando sono paragonato a una pecora? Saper stare al proprio posto, svolgendo bene il proprio dovere, in famiglia, nella societ\u00e0 o nella Chiesa, \u00e8 ancora un valore, o \u00e8 una limitazione inaccettabile?", "preghfin": "Ci sono persone che non portano n\u00e9 la loro croce\nn\u00e9 quella di alcun altro,\ne trovano la loro croce troppo pesante.\nAltri invece sono ansiosi di prendere sulle spalle la croce altrui,\nma rifiutano di portare la propria o la rifilano ad altri.\nTu diventerai santo facendo il tuo dovere.\nCon esso aiuterai gli altri sulla via della santit\u00e0.\nCrescerai nella santit\u00e0 attraverso il modo\nin cui compirai il tuo dovere.\n<i>(Cardinal Fran\u00e7ois-Xavier Nguyen Van Thuan)</i>"}