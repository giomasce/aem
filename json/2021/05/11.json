{"day": 11, "month": 5, "year": 2021, "weekday": 2, "date_str": "marted\u00ec 11 maggio 2021", "quotes": "At 16,22-34; Sal 137", "quote_vangelo": "secondo Giovanni (16,5-11)", "curatore": "Daniela e Mauro Leoncini", "prevangelo": "", "indications": "", "preghiniz": "Ti rendo grazie, Signore, con tutto il cuore:\nhai ascoltato le parole della mia bocca.\nNon agli d\u00e8i, ma a te voglio cantare,\nmi prostro verso il tuo tempio santo.\nRendo grazie al tuo nome per il tuo amore e la tua fedelt\u00e0:\nhai reso la tua promessa pi\u00f9 grande del tuo nome.\nNel giorno in cui ti ho invocato, mi hai risposto,\nhai accresciuto in me la forza.\nLa tua destra mi salva.\nIl Signore far\u00e0 tutto per me.\nSignore, il tuo amore \u00e8 per sempre:\nnon abbandonare l'opera delle tue mani.", "vangelo": "In quel tempo, disse Ges\u00f9 ai suoi discepoli: \u00abOra vado da colui che mi ha mandato e nessuno di voi mi domanda: \u201cDove vai?\u201d. Anzi, perch\u00e9 vi ho detto questo, la tristezza ha riempito il vostro cuore. Ma io vi dico la verit\u00e0: \u00e8 bene per voi che io me ne vada, perch\u00e9, se non me ne vado, non verr\u00e0 a voi il Par\u00e0clito; se invece me ne vado, lo mander\u00f2 a voi. E quando sar\u00e0 venuto, dimostrer\u00e0 la colpa del mondo riguardo al peccato, alla giustizia e al giudizio. Riguardo al peccato, perch\u00e9 non credono in me; riguardo alla giustizia, perch\u00e9 vado al Padre e non mi vedrete pi\u00f9; riguardo al giudizio, perch\u00e9 il principe di questo mondo \u00e8 gi\u00e0 condannato\u00bb.", "medita": "Alla fine della vicenda terrena di Ges\u00f9 ancora i discepoli non comprendono. Senza lo Spirito che procede dal Padre, nemmeno l'aver vissuto per anni in compagnia del Signore \u00e8 sufficiente per capire e testimoniare la sua Persona con la vita. Sappiamo bene che la domenica di resurrezione essi sono chiusi nel cenacolo, ancora terrorizzati e propensi piuttosto a pianificare la fuga in Galilea che non a continuare la missione del loro Maestro. Del resto, gli apostoli sono persone in carne e ossa e i Vangeli attestano come essi siano percorsi, in diversi momenti, da ogni tipo di sentimento umano. \u00c8 dunque naturale che in questo momento provino tristezza. Il loro amico, il Maestro se ne va. Questo conta, che importa dove? A cosa serve chiedere?\nQuando scrive, Giovanni ha per\u00f2 gi\u00e0 sperimentato la forza dello Spirito Santo e, in retrospettiva, \u00e8 in grado di comprendere a fondo il motivo dell'insistenza di Ges\u00f9: \u00abVi dico la verit\u00e0: \u00e8 bene che me ne vada\u00bb. Ma \u00e8 quasi certo che sul momento Egli non li abbia per nulla convinti! E chiss\u00e0 quale sar\u00e0 stato il loro livello di comprensione della spiegazione che Ges\u00f9 fornisce riguardo la missione del Par\u00e0clito. L'avvocato, che per i giusti \u00e8 consolatore e difensore, per il mondo verr\u00e0 in veste di accusatore; e sar\u00e0 protagonista di una durissima requisitoria contro chi non ha creduto e che invece sta per condannare Ges\u00f9 a morte.\nGli apostoli hanno poi compreso e fatto le loro scelte. Per noi l'esito di questo \u201cprocesso\u201d \u00e8 al tempo stesso responsabilizzante e consolante. Non \u00e8 pi\u00f9 possibile invocare l'ignoranza di questa sentenza per giustificare il rifiuto di Cristo e l'adesione al male, al Principe di questo mondo. \u00c8 per\u00f2 anche consolante perch\u00e9 stabilisce che la vittoria di chi sta dalla parte del Signore \u00e8 sicura. Non facile, no davvero, ma certa.", "riflettere": "Quando sembra che tutto vada male, quando le uniche notizie che circolano parlano di pandemia, crisi economica, femminicidi, infiltrazioni mafiose e via dicendo; quando, \u201cin soldoni\u201d, sembra che il principe di questo modo abbia trionfato, la certezza che la vittoria \u00e8 invece di Cristo porta un po' di serenit\u00e0 al mio cuore? E qual \u00e8 il mio contributo affinch\u00e9 anche il bene che c'\u00e8 si possa vedere?", "preghfin": "Fino a quando, o uomini, sarete duri di cuore?\nPerch\u00e9 amate cose vane e cercate la menzogna?\nSappiate che il Signore fa prodigi per il suo fedele:\nil Signore mi ascolta quando lo invoco.\nTremate e non peccate,\nsul vostro giaciglio riflettete e placatevi.\nOffrite sacrifici di giustizia\ne confidate nel Signore.\nMolti dicono: \u00abChi ci far\u00e0 vedere il bene?\u00bb.\nRisplenda su di noi, Signore, la luce del tuo volto.\n<i>(Salmo 4)</i>"}