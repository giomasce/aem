{"day": 17, "month": 5, "year": 2021, "weekday": 1, "date_str": "luned\u00ec 17 maggio 2021", "quotes": "At 19,1-8; Sal 67", "quote_vangelo": "secondo Giovanni (16,29-33)", "curatore": "Daniela e Mauro Leoncini", "prevangelo": "", "indications": "Salterio: terza settimana", "preghiniz": "Sorga Dio e siano dispersi i suoi nemici\ne fuggano davanti a lui quelli che lo odiano.\nCome si dissolve il fumo, tu li dissolvi;\ncome si scioglie la cera di fronte al fuoco,\nperiscono i malvagi davanti a Dio.\nI giusti invece si rallegrano,\nesultano davanti a Dio\ne cantano di gioia.\nCantate a Dio, inneggiate al suo nome:\nSignore \u00e8 il suo nome.\nPadre degli orfani e difensore delle vedove\n\u00e8 Dio nella sua santa dimora.\nA chi \u00e8 solo, Dio fa abitare una casa,\nfa uscire con gioia i prigionieri.", "vangelo": "In quel tempo, dissero i discepoli a Ges\u00f9: \u00abEcco, ora parli apertamente e non pi\u00f9 in modo velato. Ora sappiamo che tu sai tutto e non hai bisogno che alcuno t'interroghi. Per questo crediamo che sei uscito da Dio\u00bb.\nRispose loro Ges\u00f9: \u00abAdesso credete? Ecco, viene l'ora, anzi \u00e8 gi\u00e0 venuta, in cui vi disperderete ciascuno per conto suo e mi lascerete solo; ma io non sono solo, perch\u00e9 il Padre \u00e8 con me.\nVi ho detto questo perch\u00e9 abbiate pace in me. Nel mondo avete tribolazioni, ma abbiate coraggio: io ho vinto il mondo!\u00bb.", "medita": "Ges\u00f9 non si lascia proprio ingabbiare dentro alcuno schema. Oggi che l'acume dei discepoli sembra si sia risvegliato e che essi danno l'impressione di aver capito, ebbene, anche oggi il Signore li \u201cstriglia\u201d, e pure in modo brusco. \u00abStatemi a sentire. Pensate di aver capito, vero? Ebbene vi dico che non passer\u00e0 molto prima che mi abbandoniate tutti!\u00bb. Sottolineando, con quel \u00abciascuno per conto suo\u00bb, la perdita, oltre che della fede, anche di quell'unit\u00e0 per la quale Egli ha gi\u00e0 tanto pregato e ancora pregher\u00e0.\nEvidentemente non \u00e8 solo un rimprovero. Pietro piange amaramente, allo sguardo di Ges\u00f9 dopo il rinnegamento, proprio perch\u00e9 ricorda ammonimento e profezia del Signore. Anche da quel pianto nasce la sua presa di coscienza della distanza siderale che intercorre fra Ges\u00f9 e ogni altro \u201cuomo fra gli uomini\u201d che si pretenda maestro. Il Signore qui avverte tutti i discepoli, perch\u00e9 si rafforzi la loro fede e perch\u00e9 trovino comunque pace, nonostante tutto il dolore che potranno provare per aver abbandonato il loro amico e Signore. E nonostante le tribolazioni che il mondo provocher\u00e0 loro.\nL'illusione che nella vita queste, cio\u00e8 le tribolazioni, non presentino il loro conto potr\u00e0 anche essersi annidata, inizialmente, nelle menti e nei cuori dei discepoli. I primi miracoli, la predicazione nuova e autorevole, la forza che promanava da quell'uomo potevano giustficare che i discepoli concepissero tale prospettiva come una possibilit\u00e0 concreta; dalla quale per\u00f2, come ben documentato nei vangeli, Ges\u00f9 li ha messi sempre e severamente in guardia.\nNoi non arriveremo certo alla solidit\u00e0 di fede post-pasquale degli apostoli, ma forse ai blocchi di partenza abbiamo qualche metro di vantaggio\u2026 Nessuna illusione di una gara in pianura e senza ostacoli. Ma la certezza che se Ges\u00f9 ha vinto il mondo (e dunque il male, il dolore, la morte) anche noi possiamo conseguire la stessa meta; con l'impegno, certo, ma soprattutto per i suoi meriti.", "riflettere": "Ges\u00f9 mette in guardia: nel mondo avrete tribolazioni. \u00c8 un'esperienza che, prima o poi, ogni essere umano deve mettere in conto. Tribolazioni che possono portare a crisi di fede, possono divenire pericolose tentazioni. Ma dobbiamo avere coraggio, Dio non permetter\u00e0 mai che siamo tentati oltre le nostre forze. (cfr. 1Cor 10, 13)", "preghfin": "Non abbiate paura di accogliere Cristo e di accettare la sua potest\u00e0!\nNon abbiate paura!\nAprite, anzi, spalancate le porte a Cristo!\nAlla sua salvatrice potest\u00e0 aprite i confini degli Stati,\ni sistemi economici come quelli politici,\ni vasti campi di cultura, di civilt\u00e0, di sviluppo.\nNon abbiate paura!\n<i>(San Giovanni Paolo II)</i>"}