{"day": 31, "month": 5, "year": 2021, "weekday": 1, "date_str": "luned\u00ec 31 maggio 2021", "quotes": "Sof 3,14-17 <i>opp</i> Rm 12,9-16b; Is 12,2-6", "quote_vangelo": "secondo Luca (1,39-56)", "curatore": "Daniela e Mauro Leoncini", "prevangelo": "", "indications": "Visitazione della Beata Vergine Maria\nSalterio: prima settimana", "preghiniz": "L'anima mia magnifica il Signore\ne il mio spirito esulta in Dio, mio salvatore,\nperch\u00e9 ha guardato l'umilt\u00e0 della sua serva.\nD'ora in poi tutte le generazioni mi chiameranno beata.\nGrandi cose ha fatto per me l'Onnipotente\ne Santo \u00e8 il suo nome;\ndi generazione in generazione la sua misericordia\nper quelli che lo temono.\nHa spiegato la potenza del suo braccio,\nha disperso i superbi nei pensieri del loro cuore;\nha rovesciato i potenti dai troni,\nha innalzato gli umili.", "vangelo": "In quei giorni, Maria si alz\u00f2 e and\u00f2 in fretta verso la regione montuosa, in una citt\u00e0 di Giuda. Entrata nella casa di Zaccar\u00eca, salut\u00f2 Elisabetta. Appena Elisabetta ebbe udito il saluto di Maria, il bambino sussult\u00f2 nel suo grembo. Elisabetta fu colmata di Spirito Santo ed esclam\u00f2 a gran voce: \u00abBenedetta tu fra le donne e benedetto il frutto del tuo grembo! A che cosa devo che la madre del mio Signore venga da me? Ecco, appena il tuo saluto \u00e8 giunto ai miei orecchi, il bambino ha sussultato di gioia nel mio grembo. E beata colei che ha creduto nell'adempimento di ci\u00f2 che il Signore le ha detto\u00bb.\nAllora Maria disse: \u00abL'anima mia magnifica il Signore e il mio spirito esulta in Dio, mio salvatore, perch\u00e9 ha guardato l'umilt\u00e0 della sua serva. D'ora in poi tutte le generazioni mi chiameranno beata.\nGrandi cose ha fatto per me l'Onnipotente e Santo \u00e8 il suo nome; di generazione in generazione la sua misericordia per quelli che lo temono.\nHa spiegato la potenza del suo braccio, ha disperso i superbi nei pensieri del loro cuore; ha rovesciato i potenti dai troni, ha innalzato gli umili; ha ricolmato di beni gli affamati, ha rimandato i ricchi a mani vuote.\nHa soccorso Israele, suo servo, ricordandosi della sua misericordia, come aveva detto ai nostri padri, per Abramo e la sua discendenza, per sempre\u00bb.\nMaria rimase con lei circa tre mesi, poi torn\u00f2 a casa sua.", "medita": "Non poteva finire il mese a lei dedicato senza che venisse proclamato forse il pi\u00f9 bell'inno di lode a Dio, che vede Maria santissima come autrice! Inno nel quale, tra l'altro, ella, piccola, minuscola secondo il mondo, arriva ad affermare che \u00abD'ora in poi tutte le generazioni mi chiameranno beata\u00bb. E ci azzecca pure! Ci sono forse altre profezie che siano state quantitativamente meglio confermate dai fatti, in tutta la storia dell'umanit\u00e0? Eppure i <i>bookmaker</i> avrebbero pagato un milione a uno la sua realizzazione, tanta era l'improbabilit\u00e0 dell'evento a viste umane.\nIl Magnificat, ci\u00f2 che in questo canto viene proclamato, \u00e8 davvero tra le cose che meno si incastrano negli schemi umani. \u00c8 un inno sapienziale, ma della sapienza secondo Dio, non secondo gli uomini. Nel giorno che declina, la Chiesa lo fa opportunamente meditare nella preghiera del vespro. E questo \u201cci torna\u201d perch\u00e9, oltre a delineare un ottimo programma di vita, in perfetta consonanza evangelica (cercare gli ultimi posti, non preoccuparsi dei beni materiali\u2026), il Magnificat \u00e8 anche una preghiera che aiuta a trarre un bilancio, in vista della sera della vita. Bilancio sulla vanit\u00e0 di tanti affanni che affliggono l'uomo sotto il sole, unitamente ad una riflessione su ci\u00f2 che davvero conta, e che salva. Meditarlo, soppesarne a lume di ragione la solidit\u00e0 pu\u00f2 indurre ad una salutare sterzata finale.\nNel brano odierno giganteggia, \u00e8 evidente, la figura di Maria. Ma in esso gioca un ruolo non marginale anche un'altra donna. Elisabetta \u00e8 la miccia che innesca il Magnificat. Il suo saluto alla Madre del Signore, inserito nella preghiera dell'Ave Maria, \u00e8 stato ripetuto chiss\u00e0 quante volte dal popolo cristiano. Anche Elisabetta \u00e8 un rebus per la sapienza umana. Lei e Maria, due donne che hanno molto da insegnare riguardo programmi e metodo di lavoro di Dio.", "riflettere": "Maria \u00e8 la via immacolata pi\u00f9 breve e pi\u00f9 perfetta per conoscere e amare Ges\u00f9. Bisogna quindi che Maria sia pi\u00f9 conosciuta ed amata, a maggior gloria di Cristo e della Santissima Trinit\u00e0. (San Luigi Maria Grignion de Montfort)", "preghfin": "Sotto la tua protezione cerchiamo rifugio,\nSanta Madre di Dio:\nnon disprezzare le suppliche di noi\nche siamo nella prova,\ne liberaci da ogni pericolo,\no Vergine gloriosa e benedetta."}