{"day": 10, "month": 5, "year": 2021, "weekday": 1, "date_str": "luned\u00ec 10 maggio 2021", "quotes": "At 16,11-15; Sal 149", "quote_vangelo": "secondo Giovanni (15,26-16,4a)", "curatore": "Daniela e Mauro Leoncini", "prevangelo": "", "indications": "", "preghiniz": "Cantate al Signore un canto nuovo;\nla sua lode nell'assemblea dei fedeli.\nGioisca Israele nel suo creatore,\nesultino nel loro re i figli di Sion.\nLodino il suo nome con danze,\ncon tamburelli e cetre gli cantino inni.\nIl Signore ama il suo popolo,\nincorona i poveri di vittoria.\nEsultino i fedeli nella gloria,\nfacciano festa sui loro giacigli.\nLe lodi di Dio sulla loro bocca.\nQuesto \u00e8 un onore per tutti i suoi fedeli.", "vangelo": "In quel tempo, disse Ges\u00f9 ai suoi discepoli: \u00abQuando verr\u00e0 il Par\u00e0clito, che io vi mander\u00f2 dal Padre, lo Spirito della verit\u00e0 che procede dal Padre, egli dar\u00e0 testimonianza di me; e anche voi date testimonianza, perch\u00e9 siete con me fin dal principio.\nVi ho detto queste cose perch\u00e9 non abbiate a scandalizzarvi. Vi scacceranno dalle sinagoghe; anzi, viene l'ora in cui chiunque vi uccider\u00e0 creder\u00e0 di rendere culto a Dio. E faranno ci\u00f2, perch\u00e9 non hanno conosciuto n\u00e9 il Padre n\u00e9 me. Ma vi ho detto queste cose affinch\u00e9, quando verr\u00e0 la loro ora, ve ne ricordiate, perch\u00e9 io ve l'ho detto\u00bb.", "medita": "Dare testimonianza, letteralmente, significa attestare, documentare. Gli apostoli, in questa opera di testimonianza al Signore sono collaboratori \u201cnientepopodimeno\u201d che dello Spirito Santo. Illuminati dalla terza persona della Santissima Trinit\u00e0, Essi potranno dire e fare ci\u00f2 di cui il solo e privilegiato fatto di essere stati con Lui \u201cfin da principio\u201d non rendeva evidentemente capaci. E lo abbiamo visto anche nelle innumerevoli \u201cgaffe\u201d che i Vangeli non mancano, con sapiente pedagogia, di sottolineare. In effetti c'\u00e8 bisogno di essere illuminati da Dio per capire qualcosa di Dio! Da solo l'uomo, pur avendoci provato sin dall'aurora del mondo, non ci pu\u00f2 arrivare in modo perfetto. Nonostante la nostra coscienza e la nostra intelligenza ci parlino di Lui; nonostante la sete di infinito che sta nel cuore dell'uomo ce ne faccia sentire forte la nostalgia.\nLa promessa del dono dello Spirito Santo si accompagna a una sana messa in guardia. Quanto pi\u00f9 darete autentica testimonianza al Dio incarnato, tanto pi\u00f9 sarete oggetto di indifferenza se non rifiuto, ostilit\u00e0 quando non violenza. Lo abbiamo gi\u00e0 rimarcato: un Dio cos\u00ec disturba, non ci lascia tranquilli nella nostra religiosit\u00e0 fatta di riti e regole, di separazione dei buoni dai cattivi, con conseguente richieste di severe e immediate punizioni per questi ultimi.\nS\u00ec, davvero \u00e8 necessaria la \u201cconsulenza\u201d del Par\u00e0clito nell'opera di comprensione ed \u00e8 fondamentale il suo conforto nel momento della prova. Lo Spirito soffia dove vuole, e per fortuna! Ma certo noi possiamo vederne gli abbondanti frutti nella catena di testimonianze che da duemila anni ci lega agli Apostoli di Cristo. Ed \u00e8 ben pi\u00f9 che un soffio; \u00e8 il vento gagliardo di una schiera di pastori, martiri, dottori, religiosi/e, semplici fedeli laici, padri madri, giovani\u2026 La testimonianza di ognuno di loro ha illuminato, con un particolare carisma dello Spirito, da un'angolatura unica, il vero volto del Dio-Misericordia.", "riflettere": "Nella testimonianza della fede, credo di poter fare tutto da me, di avere sempre la situazione \u201csotto controllo\u201d, o mi riconosco bisognoso dell'aiuto di Dio? Chiedo con fiducia che lo Spirito Santo mi assista?", "preghfin": "Spirito Santo, concedimi il dono della fortezza,\nperch\u00e9 possa fuggire dal peccato,\npraticare la virt\u00f9 con santo fervore\ne affrontare con pazienza, e perfino con gioia di spirito,\nil disprezzo, il pregiudizio, le persecuzioni\ne la morte stessa piuttosto che rinnegare Cristo\ncon parole e opere.\n<i>(preghiera allo Spirito Santo)</i>"}