{"day": 30, "month": 5, "year": 2021, "weekday": 7, "date_str": "domenica 30 maggio 2021", "quotes": "Dt 4,32-34.39-40; Sal 32; Rm 8,14-17", "quote_vangelo": "secondo Matteo (28,16-20)", "curatore": "Daniela e Mauro Leoncini", "prevangelo": "", "indications": "Santissima Trinit\u00e0", "preghiniz": "Retta \u00e8 la parola del Signore\ne fedele ogni sua opera.\nEgli ama la giustizia e il diritto;\ndell'amore del Signore \u00e8 piena la terra.\nDalla parola del Signore furono fatti i cieli,\ndal soffio della sua bocca ogni loro schiera.\nPerch\u00e9 egli parl\u00f2 e tutto fu creato,\ncomand\u00f2 e tutto fu compiuto.\nEcco, l'occhio del Signore \u00e8 su chi lo teme,\nsu chi spera nel suo amore,\nper liberarlo dalla morte\ne nutrirlo in tempo di fame.\nL'anima nostra attende il Signore:\negli \u00e8 nostro aiuto e nostro scudo.\nSu di noi sia il tuo amore, Signore,\ncome da te noi speriamo.", "vangelo": "In quel tempo, gli undici discepoli andarono in Galilea, sul monte che Ges\u00f9 aveva loro indicato.\nQuando lo videro, si prostrarono. Essi per\u00f2 dubitarono.\nGes\u00f9 si avvicin\u00f2 e disse loro: \u00abA me \u00e8 stato dato ogni potere in cielo e sulla terra. Andate dunque e fate discepoli tutti i popoli, battezzandoli nel nome del Padre e del Figlio e dello Spirito Santo, insegnando loro a osservare tutto ci\u00f2 che vi ho comandato. Ed ecco, io sono con voi tutti i giorni, fino alla fine del mondo\u00bb.", "medita": "Nella festa della Santissima Trinit\u00e0 leggiamo il brano che viene proclamato, negli anni matteani, anche nel giorno dell'Ascensione di Ges\u00f9 al cielo. L'accento oggi va posto sulla raccomandazione del Signore di battezzare, appunto, \u00abnel nome del Padre e del Figlio e dello Spirito Santo\u00bb; formula che non solo \u00e8 utilizzata nel rito di iniziazione cristiana, ma che, ripetuta mentre si compie il \u201csegno della croce\u201d, costituisce un vero e proprio atto distintivo di chi si professa cristiano/a.\nMistero davvero troppo profondo, per noi, la Trinit\u00e0. Prudente passare oltre, alle ultime parole, l'assicurazione della presenza di Ges\u00f9 fra noi per sempre, finch\u00e9 durer\u00e0 questo mondo. Bene, sappiamo che Ges\u00f9 \u00e8 presente nella santa Eucarestia. Qualcuno, anche fra i consacrati, ne ha dubitato; e il Signore, che desidera la fede ma non ignora debolezze e durezza del cuore umano, ha mandato parecchi segni, che naturalmente chiunque \u00e8 libero di ignorare. Ma che ha preso sul serio, fra i tanti, il beato Carlo Acutis. Innamorato di quella che chiamava \u00abla mia autostrada per il Cielo\u00bb, ha creato una bella mostra permanente sui miracoli eucaristici, fruibile via web. Da vedere, anzi, da studiare.\nPossiamo comprendere per\u00f2 chi dubita che si possa tenere Ges\u00f9, quindi un \u201cpezzo\u201d della Santissima Trinit\u00e0, sul palmo della mano. Ma, appunto, quale mente umana poteva concepire un tale marchingegno? E poi dobbiamo tenere presenti le conseguenze, che possono e debbono essere vagliate secondo intelligenza umana. E allora che Ges\u00f9 sia vivo, che davvero nell'Eucarestia ci sia qualcosa in pi\u00f9 di farina e acqua, si pu\u00f2 vedere nell'esercito di persone che con lui e per lui vivono, che per lui muoiono, che immolano la propria vita per i fratelli nei quali vedono il suo volto. E poi, se Lui non fosse con noi tutti i giorni, come potrebbe aver resistito e continuare ad esistere la Chiesa?", "riflettere": "\u00abEssi per\u00f2 dubitavano\u00bb. Ci riconosciamo in pieno in queste parole di Matteo. Il dubbio fa parte della vita. Ogni volta che abbiamo dei dubbi non spaventiamoci, non tiriamoci indietro, perch\u00e9 sappiamo che il Signore non si ferma davanti alla nostra poca fede e continua a fidarsi di noi, ad esserci vicino: \u00abIo sono con voi tutti i giorni\u00bb. (\u201cDi domenica in domenica\u201d, sussidio di AC 2020/21)", "preghfin": "O Trinit\u00e0 e Unit\u00e0, che noi adoriamo,\nche noi vogliamo servire e glorificare!\nO Volont\u00e0 perfetta, che vogliamo contemplare,\no Verit\u00e0 che cerchiamo con l'ansia del pi\u00f9 filiale amore!\nLascia che noi ti adoriamo, Trinit\u00e0 augusta,\nrestando accanto alla seconda Persona umanata.\nLascia che attraverso l'umanit\u00e0 del Verbo incarnato\npenetriamo fino a Te, Trinit\u00e0 santissima\nfino alle profondit\u00e0 pi\u00f9 remote dell'abisso divino!\n<i>(Beata Itala Mela)</i>"}