{"day": 12, "month": 5, "year": 2021, "weekday": 3, "date_str": "mercoled\u00ec 12 maggio 2021", "quotes": "At 17,15.22-18,1; Sal 148", "quote_vangelo": "secondo Giovanni (16,12-15)", "curatore": "Daniela e Mauro Leoncini", "prevangelo": "", "indications": "", "preghiniz": "Lodate il Signore dai cieli,\nlodatelo nell'alto dei cieli.\nLodatelo, voi tutti, suoi angeli,\nlodatelo, voi tutte, sue schiere.\nI re della terra e i popoli tutti,\ni governanti e i giudici della terra,\ni giovani e le ragazze,\ni vecchi insieme ai bambini\nlodino il nome del Signore.\nPerch\u00e9 solo il suo nome \u00e8 sublime:\nla sua maest\u00e0 sovrasta la terra e i cieli.\nHa accresciuto la potenza del suo popolo.\nEgli \u00e8 la lode per tutti i suoi fedeli,\nper i figli d'Israele, popolo a lui vicino.", "vangelo": "In quel tempo, disse Ges\u00f9 ai suoi discepoli: \u00abMolte cose ho ancora da dirvi, ma per il momento non siete capaci di portarne il peso. Quando verr\u00e0 lui, lo Spirito della verit\u00e0, vi guider\u00e0 a tutta la verit\u00e0, perch\u00e9 non parler\u00e0 da se stesso, ma dir\u00e0 tutto ci\u00f2 che avr\u00e0 udito e vi annuncer\u00e0 le cose future. Egli mi glorificher\u00e0, perch\u00e9 prender\u00e0 da quel che \u00e8 mio e ve lo annuncer\u00e0. Tutto quello che il Padre possiede \u00e8 mio; per questo ho detto che prender\u00e0 da quel che \u00e8 mio e ve lo annuncer\u00e0\u00bb.", "medita": "Breve la lettura, straordinariamente elevato il suo peso specifico! Se da semplici fedeli proviamo a riflettere sull'ammonimento di Ges\u00f9: \u00abPer il momento non siete capaci di portare il peso di tutte le cose che ho da dirvi\u00bb, ci salta naturale alla mente l'interrogativo: non ne erano capaci i discepoli, ne potremo mai essere capaci noi? E anche se decisamente pi\u00f9 incoraggiante, la precisazione successiva: \u201cLo Spirito vi guider\u00e0 alla verit\u00e0 tutta intera\u201d \u00e8 comunque un'affermazione che va meditata a fondo. Le questioni \u201cda chiarire\u201d sono infatti rivelazioni fondamentali per la nostra vita e per il nostro destino eterno. Rivelazioni da mettere sotto la custodia dello Spirito Santo. Solo Lui ne pu\u00f2 garantire la comprensione e l'interpretazione veritiere. Tanto esse ci sovrastano.\n\u00c8 dunque bene vigilare continuamente per non ingannare noi stessi. Con un'immagine decisamente profana, ma che forse ha una sua efficiacia, dobbiamo avere lo stesso atteggiamento (o forse le man\u00ece\u2026) del consumatore di oggi, attento alla qualit\u00e0 di quel che mangia, ai marchi di garanzia del prodotti nostrani, DOC, IGP e via discorrendo, per non avvelenarsi con alimenti contraffatti. Nelle \u201ccose della fede\u201d ci\u00f2 che ci tutela \u00e8 quel sigillo costituito dall'interpretazione elaborata dalla tradizione e confermata dal magistero della Chiesa, che lo Spirito da duemila anni illumina proprio in quelle \u201ccose\u201d, anche quando ci sia stata, qua e l\u00e0, maggiore libert\u00e0 sul piano dei comportamenti\u2026\nCerto, soffiando dove vuole, lo Spirito pu\u00f2 mostrare sempre, e a chiunque, qualcosa di nuovo riguardo le inesauribili ricchezze della Parola di Dio e la loro traduzione in scelte di vita. I tanti casi in cui il soffio c'\u00e8 stato davvero hanno fatto fatica ad essere riconosciuti. Ma questo \u00e8 piuttosto un altro marchio di garanzia. \u00c8 il Signore stesso che ci ha messi in guardia sulle incomprensioni cui incorrer\u00e0 chi si pone alla sua sequela. \u00c8 invece nel successo agli occhi del mondo e nel consenso unanime che, come per tutte le mode umane, si rivela spesso l'inganno. \u00c8 l\u00ec che si annida il Nemico, usando spesso collaboratori inconsapevoli.", "riflettere": "L' ininterrotta catena di vita della Chiesa \u00abche giunge fino a noi e che chiamiamo Tradizione, ci d\u00e0 la garanzia che ci\u00f2 in cui crediamo \u00e8 il messaggio originario di Cristo, predicato dagli apostoli\u00bb. (Benedetto XVI)", "preghfin": "Aiuta, o Madre, la nostra fede!\nApri il nostro ascolto alla Parola,\nperch\u00e9 riconosciamo la voce di Dio e la sua chiamata.\nSemina nella nostra fede la gioia del Risorto.\nRicordaci che chi crede non \u00e8 mai solo.\nInsegnaci a guardare con gli occhi di Ges\u00f9,\naffinch\u00e9 Egli sia luce sul nostro cammino.\nE che questa luce della fede cresca sempre in noi,\nfinch\u00e9 arrivi quel giorno senza tramonto,\nche \u00e8 lo stesso Cristo, il Figlio tuo, nostro Signore!\n<i>(Papa Francesco)</i>"}