{"day": 9, "month": 5, "year": 2021, "weekday": 7, "date_str": "domenica 9 maggio 2021", "quotes": "At 10,25-27.34-35.44-48; Sal 97; 1Gv 4,7-10", "quote_vangelo": "secondo Giovanni (15,9-17)", "curatore": "Daniela e Mauro Leoncini", "prevangelo": "", "indications": "Salterio: seconda settimana", "preghiniz": "Cantate al Signore un canto nuovo,\nperch\u00e9 ha compiuto meraviglie.\nGli ha dato vittoria la sua destra\ne il suo braccio santo.\nIl Signore ha fatto conoscere la sua salvezza,\nagli occhi delle genti ha rivelato la sua giustizia.\nEgli si \u00e8 ricordato del suo amore,\ndella sua fedelt\u00e0 alla casa d'Israele.\nTutti i confini della terra hanno veduto\nla vittoria del nostro Dio.\nAcclami il Signore tutta la terra,\ngridate, esultate, cantate inni!", "vangelo": "In quel tempo, Ges\u00f9 disse ai suoi discepoli: \u00abCome il Padre ha amato me, anche io ho amato voi. Rimanete nel mio amore. Se osserverete i miei comandamenti, rimarrete nel mio amore, come io ho osservato i comandamenti del Padre mio e rimango nel suo amore. Vi ho detto queste cose perch\u00e9 la mia gioia sia in voi e la vostra gioia sia piena.\nQuesto \u00e8 il mio comandamento: che vi amiate gli uni gli altri come io ho amato voi. Nessuno ha un amore pi\u00f9 grande di questo: dare la sua vita per i propri amici. Voi siete miei amici, se fate ci\u00f2 che io vi comando. Non vi chiamo pi\u00f9 servi, perch\u00e9 il servo non sa quello che fa il suo padrone; ma vi ho chiamato amici, perch\u00e9 tutto ci\u00f2 che ho udito dal Padre mio l'ho fatto conoscere a voi.\nNon voi avete scelto me, ma io ho scelto voi e vi ho costituiti perch\u00e9 andiate e portiate frutto e il vostro frutto rimanga; perch\u00e9 tutto quello che chiederete al Padre nel mio nome, ve lo conceda. Questo vi comando: che vi amiate gli uni gli altri\u00bb.", "medita": "Meditiamo oggi lo stesso brano di Giovanni che nei giorni scorsi la Chiesa ci ha fatto leggere in due parti distinte. E davvero c'\u00e8 molto da riflettere qui, dove il quarto Vangelo mette sul tavolo addirittura l'amicizia con Dio, qualcosa di nuovo e umanamente sconcertante; una prossimit\u00e0 con il Trascendente che per tanti nostri fratelli non sembra proprio ammissibile.\nChe cosa voglia dire essere amici del Signore lo dice Ges\u00f9 stesso. Non \u00e8, per noi che non abbiamo vissuto con Lui, l'amicizia in senso puramente umano, almeno non per ora. Non sono richieste credenziali, la sola condizione \u00e8 fare la volont\u00e0 di Dio, secondo il modello che Egli ha mostrato. E dunque amare oltre ogni misura, fino a dare la vita, fino ad abbracciare la croce. Ma cos\u00ec la difficolt\u00e0 sembra trasferirsi dal piano del \u201cbuon senso\u201d, cio\u00e8 di come sia possibile essere in intimit\u00e0 con il creatore dell'universo, a quello dell'istinto umano, che naturalmente ci porta a rifiutare il dolore e la morte. No, questa chiamata all'amicizia non sembra comunque facile da accogliere.\nEppure\u2026 eppure tanti lo hanno fatto. E non solo i santi e martiri \u201cfamosi\u201d. Ognuno di noi porta nel cuore il ricordo di tante persone che hanno fatto della loro vita un'offerta per i fratelli, prossimi e meno prossimi; tante mamme, tanti pap\u00e0, tanti sacerdoti e religiosi/e, tanti coraggiosi uomini e donne delle istituzioni\u2026 Ed \u00e8 una porta stretta che questi testimoni dell'amore garantiscono allargarsi a mano a mano che si passa.\nVale per\u00f2 anche la pena di riflettere sul perch\u00e9 sia usato questo termine, amicizia, se poi esso si traduce in un comandamento. Forse perch\u00e9 ci\u00f2 che troveremo dopo aver passato quella porta sar\u00e0 davvero un'amicizia pi\u00f9 vicina alla nostra concezione umana, pur necessariamente confusa. Troveremo il calore di quell'assemblea festosa, che si raduna nella Gerusalemme celeste, celebrata da un bell'inno liturgico: \u00abDentro le tue mura, risplendenti di luce, si radunano in festa gli amici del Signore: pietre vive e preziose, scolpite dallo Spirito con la croce e il martirio\u00bb. Un'assemblea festosa di amici nella quale il Signore vuole tutti partecipi.", "riflettere": "Un amico \u00e8 una ricchezza, capace di \u201cscaldare\u201d il cuore delle persone. Come molti altri, il proverbio \u201cchi trova un amico trova un tesoro\u201d ha il pregio di fissare in una semplice formuletta un dato maturato dall'esperienza umana. Ma quale tesoro \u00e8, per me, poter annoverare Ges\u00f9 fra gli amici? Mi capita di rifletterci? Con quali conseguenze?", "preghfin": "Ges\u00f9, tu sei il solo e vero amico.\nTu prendi parte alle mie pene, te le addossi,\npossiedi il segreto di volgermele in bene.\nTu mi ascolti con bont\u00e0, quando ti racconto le mie afflizioni\ne non manchi mai di addolcirle.\nTi trovo sempre in ogni luogo.\nTu non ti allontani mai e, se io sono costretto a cambiare dimora,\ncontinuo a trovarti dove vado.\nTu non ti annoi mai di ascoltarmi;\nnon ti stanchi mai di farmi del bene.\n<i>(San Claudio de la Colombi\u00e8re)</i>"}