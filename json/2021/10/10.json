{"day": 10, "month": 10, "year": 2021, "weekday": 7, "date_str": "domenica 10 ottobre 2021", "quotes": "Sap 7,7-11; Sal 89; Eb 4,12-13", "quote_vangelo": "secondo Marco (10,17-30)", "curatore": "Maggiorana e Lorenzo Mastropietro", "prevangelo": "", "indications": "Salterio: quarta settimana", "preghiniz": "Mille anni, ai tuoi occhi, sono come il giorno di ieri che \u00e8 passato,\ncome un turno di veglia nella notte.\nTu li sommergi: sono come un sogno al mattino,\ncome l'erba che germoglia;\nal mattino fiorisce e germoglia, alla sera \u00e8 falciata e secca.\nGli anni della nostra vita sono settanta, ottanta per i pi\u00f9 robusti,\ne il loro agitarsi \u00e8 fatica e delusione;\npassano presto e noi voliamo via.\nInsegnaci a contare i nostri giorni e acquisteremo un cuore saggio.\nSaziaci al mattino con il tuo amore: esulteremo e gioiremo per tutti i nostri giorni.\nSia su di noi la dolcezza del Signore, nostro Dio:\nrendi salda per noi l'opera delle nostre mani,\nl'opera delle nostre mani rendi salda.\n<i>(Salmo 89)</i>", "vangelo": "In quel tempo, mentre Ges\u00f9 andava per la strada, un tale gli corse incontro e, gettandosi in ginocchio davanti a lui, gli domand\u00f2: \u00abMaestro buono, che cosa devo fare per avere in eredit\u00e0 la vita eterna?\u00bb. Ges\u00f9 gli disse: \u00abPerch\u00e9 mi chiami buono? Nessuno \u00e8 buono, se non Dio solo. Tu conosci i comandamenti: \u201cNon uccidere, non commettere adulterio, non rubare, non testimoniare il falso, non frodare, onora tuo padre e tua madre\u201d\u00bb.\nEgli allora gli disse: \u00abMaestro, tutte queste cose le ho osservate fin dalla mia giovinezza\u00bb. Allora Ges\u00f9 fiss\u00f2 lo sguardo su di lui, lo am\u00f2 e gli disse: \u00abUna cosa sola ti manca: va', vendi quello che hai e dallo ai poveri, e avrai un tesoro in cielo; e vieni! Seguimi!\u00bb. Ma a queste parole egli si fece scuro in volto e se ne and\u00f2 rattristato; possedeva infatti molti beni.\nGes\u00f9, volgendo lo sguardo attorno, disse ai suoi discepoli: \u00abQuanto \u00e8 difficile, per quelli che possiedono ricchezze, entrare nel regno di Dio!\u00bb. I discepoli erano sconcertati dalle sue parole; ma Ges\u00f9 riprese e disse loro: \u00abFigli, quanto \u00e8 difficile entrare nel regno di Dio! \u00c8 pi\u00f9 facile che un cammello passi per la cruna di un ago, che un ricco entri nel regno di Dio\u00bb. Essi, ancora pi\u00f9 stupiti, dicevano tra loro: \u00abE chi pu\u00f2 essere salvato?\u00bb. Ma Ges\u00f9, guardandoli in faccia, disse: \u00abImpossibile agli uomini, ma non a Dio! Perch\u00e9 tutto \u00e8 possibile a Dio\u00bb.\nPietro allora prese a dirgli: \u00abEcco, noi abbiamo lasciato tutto e ti abbiamo seguito\u00bb. Ges\u00f9 gli rispose: \u00abIn verit\u00e0 io vi dico: non c'\u00e8 nessuno che abbia lasciato casa o fratelli o sorelle o madre o padre o figli o campi per causa mia e per causa del Vangelo, che non riceva gi\u00e0 ora, in questo tempo, cento volte tanto in case e fratelli e sorelle e madri e figli e campi, insieme a persecuzioni, e la vita eterna nel tempo che verr\u00e0\u00bb.", "medita": "Gran parte della nostra relazione con Dio si gioca nel rapporto che abbiamo nei confronti delle cose. Lo vediamo in queste due scene dell'incontro di Ges\u00f9 con quest'uomo, che negli altri vangeli viene descritto come \u201cgiovane\u201d e \u201cnobile\u201d.\nLa prima scena ce lo fa vedere mentre corre incontro a Ges\u00f9, che desidera incontrare e chiama Maestro. Si pone come discepolo, per essere istruito su come avere in eredit\u00e0 la vita eterna. Si rende conto che le cose che possiede non gli bastano e desidera fortemente dare un senso alla sua vita, perch\u00e9 si sente incompleto. Desidera essere felice, i piaceri non lo soddisfano e gli chiede cosa fare, perch\u00e9 vuole mettersi in gioco.\nLa seconda scena ce lo fa vedere scuro in volto e rattristato. Non era libero di scegliere, non era lui che possedeva le cose, erano le cose che lo possedevano: erano idoli, non strumenti da condividere e utili per costruire relazioni.\nTutto passa dalle relazioni, in un crescendo di qualit\u00e0: relazioni con le cose, con noi stessi, con gli altri, con Dio. Se si inceppa qualcosa e non si cresce nelle relazioni, se non si riesce ad alimentarle con nuove esperienze di bene e non con nuove cose, la vita non \u00e8 pi\u00f9 feconda, muore prima spiritualmente e poi anche materialmente.", "riflettere": "Chiss\u00e0 se quel giovane, dopo aver fatto quell'esperienza: \u00abGes\u00f9 fiss\u00f2 lo sguardo su di lui e lo am\u00f2\u00bb, avr\u00e0 dimenticato quello sguardo e quell'amore. Chi pu\u00f2 resistergli? Nulla \u00e8 impossibile a Dio. Un buon esercizio per crescere nelle relazioni \u00e8 iniziare a sorridere di pi\u00f9: \u201cI sorrisi avvicinano pi\u00f9 dei passi e aprono pi\u00f9 porte delle chiavi\u201d (Ezio Bosso).", "preghfin": "Giunga il mio grido fino a te, Signore, fammi comprendere secondo la tua parola.\nVenga al tuo volto la mia supplica, salvami secondo la tua promessa.\nScaturisca dalle mie labbra la tua lode, poich\u00e9 mi insegni i tuoi voleri.\nLa mia lingua canti le tue parole, perch\u00e9 sono giusti tutti i tuoi comandamenti.\nMi venga in aiuto la tua mano, poich\u00e9 ho scelto i tuoi precetti.\nDesidero la tua salvezza, Signore, e la tua legge \u00e8 tutta la mia gioia.\nPossa io vivere e darti lode, mi aiutino i tuoi giudizi.\nCome pecora smarrita vado errando; cerca il tuo servo,\nperch\u00e9 non ho dimenticato i tuoi comandamenti.\n<i>(Salmo 119)</i>"}