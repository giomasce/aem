{"day": 19, "month": 10, "year": 2021, "weekday": 2, "date_str": "marted\u00ec 19 ottobre 2021", "quotes": "Rm 5,12.15b.17-19.20b-21; Sal 39", "quote_vangelo": "secondo Luca (12,35-38)", "curatore": "Maggiorana e Lorenzo Mastropietro", "prevangelo": "", "indications": "", "preghiniz": "L'anima mia anela\ne desidera gli atri del Signore.\nIl mio cuore e la mia carne esultano nel Dio vivente.\nAnche il passero trova la casa, la rondine il nido,\ndove porre i suoi piccoli,\npresso i tuoi altari,\nSignore degli eserciti, mio re e mio Dio.\nBeato chi abita la tua casa:\nsempre canta le tue lodi!\nBeato l'uomo che trova in te il suo rifugio\ne ha le tue vie nel suo cuore.\nPassando per la valle del pianto la cambia in una sorgente;\nanche la prima pioggia l'ammanta di benedizioni.\n<i>(Salmo 83)</i>", "vangelo": "In quel tempo, Ges\u00f9 disse ai suoi discepoli: \u00abSiate pronti, con le vesti strette ai fianchi e le lampade accese; siate simili a quelli che aspettano il loro padrone quando torna dalle nozze, in modo che, quando arriva e bussa, gli aprano subito.\nBeati quei servi che il padrone al suo ritorno trover\u00e0 ancora svegli; in verit\u00e0 io vi dico, si stringer\u00e0 le vesti ai fianchi, li far\u00e0 mettere a tavola e passer\u00e0 a servirli.\nE se, giungendo nel mezzo della notte o prima dell'alba, li trover\u00e0 cos\u00ec, beati loro!\u00bb.", "medita": "\u00c8 un testo che si dice \u201cescatologico\u201d, parla della fine del mondo: un orizzonte che pu\u00f2 essere vissuto come la fine di tutto per noi, oppure come un passaggio nell'attesa dell'incontro con lo Sposo. \u00c8 nella quotidianit\u00e0 che si possono aprire le porte al Signore, in ogni azione della nostra vita, in ogni momento, in ogni incontro. Se chiudiamo, rifiutiamo il Signore presente; se apriamo, il Signore viene, in ogni persona, in ogni situazione: nell'Eucaristia celebriamo questo incontro. Le azioni del brano richiamano la Pasqua: i lombi cinti, le vesti lunghe tirate su, per camminare e per servire, nello spirito dell'Esodo e dell'uscita dalla schiavit\u00f9 verso la libert\u00e0. (dalla Lectio 68 di padre Filippo Clerici e padre Silvano Fausti)\nSiamo uomini e donne in attesa del Signore, che ci far\u00e0 mettere a tavola (quanto ci ha aspettati!) e passer\u00e0 a servirci.", "riflettere": "\u201cIo sono alla porta e busso, se uno mi apre io entrer\u00f2 con lui, manger\u00f2 con lui cener\u00f2 con lui\u201d (Ap 3, 20). Quando e in che modo ho incontrato un ospite inatteso?", "preghfin": "O mio Creatore, quale vasaio che docile argilla plasma,\ncarne e ossa, alito e vita mi donasti.\nSignore che mi creasti, mio Giudice e mio Salvatore,\na te oggi riconducimi.\nPiet\u00e0 di me, o Dio, piet\u00e0 di me.\n<i>(Sant'Andrea di Creta, </i>Grande Canone<i>)</i>"}