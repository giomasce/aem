{"day": 31, "month": 10, "year": 2021, "weekday": 7, "date_str": "domenica 31 ottobre 2021", "quotes": "Dt 6,2-6; Sal 17; Eb 7,23-28", "quote_vangelo": "secondo Marco (12,28b-34)", "curatore": "Maggiorana e Lorenzo Mastropietro", "prevangelo": "", "indications": "Salterio: terza settimana", "preghiniz": "Ascolta, Signore, la mia giusta causa, sii attento al mio grido.\nPorgi l'orecchio alla mia preghiera: sulle mie labbra non c'\u00e8 inganno.\nDal tuo volto venga per me il giudizio, i tuoi occhi vedano la giustizia.\nSaggia il mio cuore, scrutalo nella notte, provami al fuoco: non troverai malizia.\nLa mia bocca non si \u00e8 resa colpevole, secondo l'agire degli uomini;\nseguendo la parola delle tue labbra, ho evitato i sentieri del violento.\nTieni saldi i miei passi sulle tue vie e i miei piedi non vacilleranno.\nIo t'invoco poich\u00e9 tu mi rispondi, o Dio;\ntendi a me l'orecchio, ascolta le mie parole,\nmostrami i prodigi della tua misericordia,\ntu che salvi dai nemici chi si affida alla tua destra.\nCustodiscimi come pupilla degli occhi, all'ombra delle tue ali nascondimi,\ndi fronte ai malvagi che mi opprimono, ai nemici mortali che mi accerchiano.\n<i>(Salmo 9)</i>", "vangelo": "In quel tempo, si avvicin\u00f2 a Ges\u00f9 uno degli scribi e gli domand\u00f2: \u00abQual \u00e8 il primo di tutti i comandamenti?\u00bb.\nGes\u00f9 rispose: \u00abIl primo \u00e8: Ascolta, Israele! Il Signore nostro Dio \u00e8 l'unico Signore; amerai il Signore tuo Dio con tutto il tuo cuore e con tutta la tua anima, con tutta la tua mente e con tutta la tua forza. Il secondo \u00e8 questo: Amerai il tuo prossimo come te stesso. Non c'\u00e8 altro comandamento pi\u00f9 grande di questi\u00bb.\nLo scriba gli disse: \u00abHai detto bene, Maestro, e secondo verit\u00e0, che Egli \u00e8 unico e non vi \u00e8 altri all'infuori di lui; amarlo con tutto il cuore, con tutta l'intelligenza e con tutta la forza e amare il prossimo come se stesso vale pi\u00f9 di tutti gli olocausti e i sacrifici\u00bb.\nVedendo che egli aveva risposto saggiamente, Ges\u00f9 gli disse: \u00abNon sei lontano dal regno di Dio\u00bb. E nessuno aveva pi\u00f9 il coraggio di interrogarlo.", "medita": "Questa \u00e8 una delle preghiere pi\u00f9 care al popolo di Israele.\n\u201cAscolta\u201d \u00e8 un invito forte che viene rivolto a tutto il popolo perch\u00e9 faccia memoria, da un lato dell'unicit\u00e0 del Signore, quindi dell'amore del Signore verso il suo popolo, dall'altro della chiamata del popolo: \u201cAmerai il Signore tuo Dio con tutto il cuore, con tutta l'anima, con tutte le forze\u201d.\nQuello che discende da queste parole \u00e8 ci\u00f2 che d\u00e0 senso alla vita di questo popolo, di questi credenti, qualcosa di cui si parla sempre: quando sei seduto in casa, quando cammini per via, quando ti corichi, quando ti alzi, qualcosa che hai sempre davanti agli occhi, qualcosa che scrivi sugli stipiti della tua casa e sulle tue porte. Come dire che proprio dove c'\u00e8 il punto di congiunzione tra quello che \u00e8 la nostra vita privata e la vita pubblica, l\u00ec c'\u00e8 il senso per ogni nostra attivit\u00e0, per ogni nostro agire, per ogni nostro momento.\nQuesta legge del Signore (Dt 6) continua con l'invito a non dimenticare: \u201cRicorda che abiterai in citt\u00e0 grandi e belle che tu non hai edificate, case piene di ogni bene che tu non hai riempite\u201d, e ha come significato non quello di rinfacciare ad Israele qualcosa che non ha fatto, ma di ricordare al suo popolo che vive del dono, e vivr\u00e0 ora e sempre unicamente del dono. (dalla Lectio 77 di padre Beppe Lavelli e padre Silvano Fausti)", "riflettere": "Allora, come il popolo d'Israele, guardiamoci dal dimenticare, il tempo del dono non \u00e8 finito. Il tempo del dono \u00e8 il tempo in cui io posso collocarmi ogni giorno, anche oggi.", "preghfin": "Tu amerai il Signore tuo Dio con tutto il cuore,\ncon tutta l'anima e con tutte le forze.\nQuando ti avr\u00e0 condotto alle citt\u00e0 grandi e belle che tu non hai edificate,\nalle case piene di ogni bene che tu non hai riempite,\nalle cisterne scavate ma non da te,\nalle vigne e agli oliveti che tu non hai piantati,\nquando avrai mangiato e ti sarai saziato,\nguardati dal dimenticare il Signore,\nche ti ha fatto uscire dal paese d'Egitto, dalla condizione servile.\n<i>(Deuteronomio, 6)</i>"}