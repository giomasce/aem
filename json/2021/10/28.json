{"day": 28, "month": 10, "year": 2021, "weekday": 4, "date_str": "gioved\u00ec 28 ottobre 2021", "quotes": "Ef 2,19-22; Sal 18", "quote_vangelo": "secondo Luca (6,12-16)", "curatore": "Maggiorana e Lorenzo Mastropietro", "prevangelo": "", "indications": "Santi Simone e Giuda", "preghiniz": "I cieli narrano la gloria di Dio,\nl'opera delle sue mani annuncia il firmamento.\nIl giorno al giorno ne affida il racconto\ne la notte alla notte ne trasmette notizia.\nSenza linguaggio, senza parole,\nsenza che si oda la loro voce,\nper tutta la terra si diffonde il loro annuncio\ne ai confini del mondo il loro messaggio.\n<i>(Salmo 18)</i>", "vangelo": "In quei giorni, Ges\u00f9 se ne and\u00f2 sul monte a pregare e pass\u00f2 tutta la notte pregando Dio. Quando fu giorno, chiam\u00f2 a s\u00e9 i suoi discepoli e ne scelse dodici, ai quali diede anche il nome di apostoli: Simone, al quale diede anche il nome di Pietro; Andrea, suo fratello; Giacomo, Giovanni, Filippo, Bartolomeo, Matteo, Tommaso; Giacomo, figlio di Alfeo; Simone, detto Zelota; Giuda, figlio di Giacomo; e Giuda Iscariota, che divenne il traditore.\nDisceso con loro, si ferm\u00f2 in un luogo pianeggiante. C'era gran folla di suoi discepoli e gran moltitudine di gente da tutta la Giudea, da Gerusalemme e dal litorale di Tiro e di Sid\u00f2ne, che erano venuti per ascoltarlo ed essere guariti dalle loro malattie; anche quelli che erano tormentati da spiriti impuri venivano guariti. Tutta la folla cercava di toccarlo, perch\u00e9 da lui usciva una forza che guariva tutti.", "medita": "In quei giorni, Ges\u00f9 se ne and\u00f2 sul monte a pregare. Il monte \u00e8 il luogo dove anche Mos\u00e8 and\u00f2 per ricevere la legge, e dal quale discese portando la Parola di Dio, cos\u00ec come Ges\u00f9 scender\u00e0 portando la nuova alleanza della misericordia e del perdono, il cuore nuovo.\nCosa significa pernottare nella preghiera? Nel testo greco c'\u00e8 scritto pernottare \u201cnella preghiera di Dio\u201d, perch\u00e9 ci sono preghiere che non sono di Dio; normalmente noi preghiamo i nostri idoli, le nostre fantasie, non Dio. La preghiera \u00e8 quello stare davanti a Dio che ti fa essere te stesso, perch\u00e9 siamo fatti a sua immagine e somiglianza. Questo avviene di notte, momento dove tutto scompare, il momento del vuoto, del nulla, ed \u00e8 ci\u00f2 che avviene alla fine del giorno e alla fine della vita, cio\u00e8: o la comunione con Dio o la fine di tutto.\nGes\u00f9 si sintonizza con il Padre, non cerca risposte ma, nella sintonia con il Padre, l'uomo Ges\u00f9 \u00e8 in grado di fare una scelta che \u00e8 secondo Dio per gli uomini con cui vive, i discepoli e gli apostoli. Sintonizzarsi con Dio, non strappare a Lui qualcosa.\nDa questa notte di Ges\u00f9 viene il giorno della Chiesa, viene il giorno del popolo nuovo che \u00e8 una convocazione, un chiamare insieme; sono tutti chiamati insieme da Lui per imparare a vivere da figli e da fratelli.\nL'essenza della Chiesa \u00e8 questa compagnia con il Figlio che ci fa essere ci\u00f2 che siamo e ci introduce nella Trinit\u00e0 come figli e inviati ai fratelli. I temi fondamentali da cui nasce la Chiesa sono l'esodo, il monte, l'intimit\u00e0 con Dio, affrontare la notte, il vuoto, la morte. Come? Nella comunione col Padre. I dodici sono tutti diversi, non si poteva fare una squadra pi\u00f9 scombinata, e hanno in comune alcune cose che rivelano una verit\u00e0 profonda; la prima \u00e8 che \u00e8 importante essere diversi; la seconda \u00e8 che non si sono scelti e non si sceglierebbero mai, eppure stanno insieme; la terza \u00e8 che tutti sono limitati e proprio nel loro errore tutti sperimenteranno di essere amati gratuitamente e perdonati. Sono dodici, sembrano pochi, ma dodici \u00e8 il numero che indica la totalit\u00e0, tutte le trib\u00f9. Sono concretamente pochi ed \u00e8 tipico dell'azione di Dio agire con pochi, ma aperti a tutti. (dalla Lectio 28 di padre Filippo Clerici e padre Silvano Fausti)", "riflettere": "Con quale criterio sono state scelti i Dodici? Possiamo pensare che sono tutti scelti \u201ca caso\u201d? Nemmeno i genitori sanno chi sono i figli, prima che arrivino; il fratello non lo scegli, ti capita. Siamo figli dello stesso padre, siamo fratelli. Ed \u00e8 bello. (dalla Lectio 28 di padre Filippo Clerici e padre Silvano Fausti)", "preghfin": "Ci aiuti Maria\na pregare, perch\u00e9 la preghiera diventi vita e tutta la vita,\ncon le sue gioie e i suoi dolori,\ncon le sue angosce e le sue speranze,\nquelle nostre e dei nostri fratelli,\nquelle di ogni uomo,\ntrovi posto nella nostra preghiera.\n<i>(Monsignor Antonio Bianchin)</i>"}