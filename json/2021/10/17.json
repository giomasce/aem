{"day": 17, "month": 10, "year": 2021, "weekday": 7, "date_str": "domenica 17 ottobre 2021", "quotes": "Is 53,10-11; Sal 32; Eb 4,14-16", "quote_vangelo": "secondo Marco (10,35-45)", "curatore": "Maggiorana e Lorenzo Mastropietro", "prevangelo": "", "indications": "Salterio: prima settimana\nSant'Ignazio di Antiochia", "preghiniz": "Il Signore guarda dal cielo: egli vede tutti gli uomini;\ndal trono dove siede scruta tutti gli abitanti della terra,\nlui, che di ognuno ha plasmato il cuore\ne ne comprende tutte le opere.\nIl re non si salva per un grande esercito\nn\u00e9 un prode scampa per il suo grande vigore.\nUn'illusione \u00e8 il cavallo per la vittoria,\ne neppure un grande esercito pu\u00f2 dare salvezza.\nEcco, l'occhio del Signore \u00e8 su chi lo teme, su chi spera nel suo amore,\nper liberarlo dalla morte e nutrirlo in tempo di fame.\nL'anima nostra attende il Signore: egli \u00e8 nostro aiuto e nostro scudo.\n<i>(Salmo 32)</i>", "vangelo": "In quel tempo, si avvicinarono a Ges\u00f9 Giacomo e Giovanni, i figli di Zebed\u00e8o, dicendogli: \u00abMaestro, vogliamo che tu faccia per noi quello che ti chiederemo\u00bb. Egli disse loro: \u00abChe cosa volete che io faccia per voi?\u00bb. Gli risposero: \u00abConcedici di sedere, nella tua gloria, uno alla tua destra e uno alla tua sinistra\u00bb.\nGes\u00f9 disse loro: \u00abVoi non sapete quello che chiedete. Potete bere il calice che io bevo, o essere battezzati nel battesimo in cui io sono battezzato?\u00bb. Gli risposero: \u00abLo possiamo\u00bb. E Ges\u00f9 disse loro: \u00abIl calice che io bevo, anche voi lo berrete, e nel battesimo in cui io sono battezzato anche voi sarete battezzati. Ma sedere alla mia destra o alla mia sinistra non sta a me concederlo; \u00e8 per coloro per i quali \u00e8 stato preparato\u00bb.\nGli altri dieci, avendo sentito, cominciarono a indignarsi con Giacomo e Giovanni. Allora Ges\u00f9 li chiam\u00f2 a s\u00e9 e disse loro: \u00abVoi sapete che coloro i quali sono considerati i governanti delle nazioni dominano su di esse e i loro capi le opprimono. Tra voi per\u00f2 non \u00e8 cos\u00ec; ma chi vuole diventare grande tra voi sar\u00e0 vostro servitore, e chi vuole essere il primo tra voi sar\u00e0 schiavo di tutti. Anche il Figlio dell'uomo infatti non \u00e8 venuto per farsi servire, ma per servire e dare la propria vita in riscatto per molti\u00bb.", "medita": "Il cuore di ciascuno, anche di coloro che sono entusiasti di vivere con Ges\u00f9 perch\u00e9 hanno visto i prodigi e ne hanno vissuto i successi, pu\u00f2 essere preso da manie di grandezza e pu\u00f2 non comprendere nulla delle parole e della vita di Ges\u00f9, il Maestro.\nL'episodio di Giacomo e Giovanni, i primi discepoli chiamati che lo conoscono da pi\u00f9 tempo, si svolge dopo che Ges\u00f9 ha predetto per la terza volta il suo destino, la sua morte e la sua resurrezione. Subito dopo i discepoli mostrano di non aver capito sostanzialmente nulla di quanto il Maestro ha appena detto loro. Parlano del potere e della gloria. Sanno quello che chiedono? Essere illuminati \u00e8 venire alla luce, nascere, capire la realt\u00e0 e saper chiedere, l'illuminazione consiste nel capire qual \u00e8 la gloria di Dio.\nL'uomo ha bisogno di gloria e di riconoscimento. O trova la vera gloria, che \u00e8 il vero peso, la consistenza che \u00e8 l'Amore che Dio ha per lui, oppure \u00e8 perso nella vanagloria, come i capi delle nazioni. (dalla Lectio 45 di padre Filippo Clerici e padre Silvano Fausti)\nEssere servitori gli uni gli altri \u00e8 gi\u00e0 il premio, vivere l'Amore \u00e8 \u201cperdersi\u201d per regalare all'altro la libert\u00e0 di essere e di amare.", "riflettere": "Tra voi per\u00f2 non \u00e8 cos\u00ec; ma chi vuole diventare grande tra voi sar\u00e0 vostro servitore, e chi vuole essere il primo tra voi sar\u00e0 schiavo di tutti. Chi potr\u00f2 servire oggi?", "preghfin": "Ci interessa di perderci\nper qualche cosa o per qualcuno\nche rimarr\u00e0 anche dopo che noi saremo passati\ne che costituisce la ragione del nostro ritrovarci.\nCi impegniamo\na portare un destino eterno nel tempo,\na sentirci responsabili di tutto e di tutti,\nad avviarci, sia pure attraverso un lungo errare,\nverso l'amore.\n<i>(Don Primo Mazzolari)</i>"}