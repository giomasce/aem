{"day": 4, "month": 10, "year": 2021, "weekday": 1, "date_str": "luned\u00ec 4 ottobre 2021", "quotes": "Gal 6,14-18; Sal 15", "quote_vangelo": "secondo Matteo (11,25-30)", "curatore": "Maggiorana e Lorenzo Mastropietro", "prevangelo": "", "indications": "San Francesco di Assisi", "preghiniz": "Proteggimi, o Dio: in te mi rifugio.\nHo detto a Dio: \u201cSei tu il mio Signore, senza di te non ho alcun bene\u201d.\nPer i santi, che sono sulla terra, uomini nobili, \u00e8 tutto il mio amore.\nSi affrettino altri a costruire idoli:\nio non spander\u00f2 le loro libazioni di sangue n\u00e9 pronunzier\u00f2 con le mie labbra i loro nomi.\nIl Signore \u00e8 mia parte di eredit\u00e0 e mio calice: nelle tue mani \u00e8 la mia vita.\nPer me la sorte \u00e8 caduta su luoghi deliziosi, \u00e8 magnifica la mia eredit\u00e0.\nBenedico il Signore che mi ha dato consiglio; anche di notte il mio cuore mi istruisce.\nIo pongo sempre innanzi a me il Signore, sta alla mia destra, non posso vacillare.\nDi questo gioisce il mio cuore, esulta la mia anima;\nanche il mio corpo riposa al sicuro, perch\u00e9 non abbandonerai la mia vita nel sepolcro,\nn\u00e9 lascerai che il tuo santo veda la corruzione. Mi indicherai il sentiero della vita,\ngioia piena nella tua presenza, dolcezza senza fine alla tua destra.\n<i>(Salmo 15)</i>", "vangelo": "In quel tempo Ges\u00f9 disse: \u00abTi rendo lode, Padre, Signore del cielo e della terra, perch\u00e9 hai nascosto queste cose ai sapienti e ai dotti e le hai rivelate ai piccoli. S\u00ec, o Padre, perch\u00e9 cos\u00ec hai deciso nella tua benevolenza. Tutto \u00e8 stato dato a me dal Padre mio; nessuno conosce il Figlio se non il Padre, e nessuno conosce il Padre se non il Figlio e colui al quale il Figlio vorr\u00e0 rivelarlo.\nVenite a me, voi tutti che siete stanchi e oppressi, e io vi dar\u00f2 ristoro. Prendete il mio giogo sopra di voi e imparate da me, che sono mite e umile di cuore, e troverete ristoro per la vostra vita. Il mio giogo infatti \u00e8 dolce e il mio peso leggero\u00bb.", "medita": "Chi non vuole imparare da Ges\u00f9? Chi non ha mai immaginato i suoi occhi, come quando incontr\u00f2 il giovane ricco? <i>\u201cGes\u00f9, guardatolo, l'am\u00f2\u201d</i>. Quante volte abbiamo visto negli occhi di chi ci guarda quel calore e insieme quella promessa di essere davvero con noi? Poche o tante, non importa, ci basta aver capito che si pu\u00f2. Per imparare a guardare cos\u00ec, ce lo dice Ges\u00f9, bisogna allenarsi a vivere l'umilt\u00e0 e la mitezza. \u201cImparate da me che sono mite e umile di cuore\u201d. Due parole che bastano per fare il nostro programma di vita: mitezza e umilt\u00e0. Sono le virt\u00f9 dimenticate, di chi non occupa i primi posti e non prevale nei <i>social</i>, si potrebbe dire di chi vive in ombra. Ed \u00e8 bene che siano praticate insieme.\nL'umilt\u00e0 \u00e8 avere la coscienza di ci\u00f2 che si \u00e8 con i propri pregi e i difetti, saper dire \u201cgrazie\u201d, ma anche \u201cscusa, ho sbagliato\u201d. Fin qui l'umilt\u00e0 sembra facile da vivere, anzi sembrerebbe anche comoda, non costa molte energie. Ma \u201cnon esiste umilt\u00e0 senza umiliazione\u201d (papa Francesco) e nessuno vorrebbe vestire i panni dell'umiliato. Ma ci viene in soccorso la seconda virt\u00f9, la mitezza.\nLa persona mite \u00e8 serena e fiduciosa: si affida a Dio perch\u00e9 sa che il Signore del cielo e della terra \u00e8 con lui. \u00c8 capace di fare un passo indietro, sa attendere che passi la rabbia di chi ha di fronte, per questo non risponde con violenza. Sa che la linea del totale sar\u00e0 tirata pi\u00f9 avanti, sa trovare ristoro nella benevolenza, nonostante il pericolo, perch\u00e9 ha capito che il bene vince il male, e il bene va desiderato, atteso, accompagnato.", "riflettere": "Sappiamo dominare le emozioni come la collera, l'ira? Siamo capaci di preservare la rabbia per trasformarla in motivazione e in azione non violenta contro le ingiustizie? Quanto ci costa avere un atteggiamento di affabilit\u00e0 con tutti e accogliere tutti \u201ccon spirito di mitezza\u201d(Gal 6, 1)?", "preghfin": "Frate Leone chiese a Francesco: \u201cPadre, te lo chiedo nel nome di Dio,\ndimmi dove si pu\u00f2 trovare la perfetta letizia\u201d.\nE san Francesco gli rispose cos\u00ec: \u201cQuando saremo arrivati a Santa Maria degli Angeli\ne saremo bagnati per la pioggia, infreddoliti per la neve, sporchi per il fango\ne affamati per il lungo viaggio busseremo alla porta del convento.\nE il frate portinaio chieder\u00e0: \u00abChi siete voi?\u00bb.\nE noi risponderemo: \u00abSiamo due dei vostri frati\u00bb.\nE Lui, non riconoscendoci, dir\u00e0 che siamo due impostori,\ngente che ruba l'elemosina ai poveri, non ci aprir\u00e0,\nlasciandoci fuori al freddo della neve, alla pioggia e alla fame mentre si fa notte.\nAllora se noi a tanta ingiustizia e crudelt\u00e0 sopporteremo\ncon pazienza ed umilt\u00e0 senza parlar male del nostro confratello, (\u2026)\nscrivi che questa \u00e8 perfetta letizia\u201d.\n<i>(San Francesco, </i>Fioretti<i>)</i>"}