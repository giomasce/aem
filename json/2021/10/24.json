{"day": 24, "month": 10, "year": 2021, "weekday": 7, "date_str": "domenica 24 ottobre 2021", "quotes": "Ger 31,7-9; Sal 125; Eb 5,1-6", "quote_vangelo": "secondo Marco (10,46-52)", "curatore": "Maggiorana e Lorenzo Mastropietro", "prevangelo": "", "indications": "Salterio: seconda settimana", "preghiniz": "Quando il Signore ristabil\u00ec la sorte di Sion,\nci sembrava di sognare.\nAllora la nostra bocca si riemp\u00ec di sorriso,\nla nostra lingua di gioia.\nAllora si diceva tra le genti:\n\u201cIl Signore ha fatto grandi cose per loro\u201d.\nGrandi cose ha fatto il Signore per noi:\neravamo pieni di gioia.\n<i>(Salmo 125)</i>", "vangelo": "In quel tempo, mentre Ges\u00f9 partiva da G\u00e8rico insieme ai suoi discepoli e a molta folla, il figlio di Tim\u00e8o, Bartim\u00e8o, che era cieco, sedeva lungo la strada a mendicare. Sentendo che era Ges\u00f9 Nazareno, cominci\u00f2 a gridare e a dire: \u00abFiglio di Davide, Ges\u00f9, abbi piet\u00e0 di me!\u00bb.\nMolti lo rimproveravano perch\u00e9 tacesse, ma egli gridava ancora pi\u00f9 forte: \u00abFiglio di Davide, abbi piet\u00e0 di me!\u00bb.\nGes\u00f9 si ferm\u00f2 e disse: \u00abChiamatelo!\u00bb. Chiamarono il cieco, dicendogli: \u00abCoraggio! \u00c0lzati, ti chiama!\u00bb. Egli, gettato via il suo mantello, balz\u00f2 in piedi e venne da Ges\u00f9.\nAllora Ges\u00f9 gli disse: \u00abChe cosa vuoi che io faccia per te?\u00bb. E il cieco gli rispose: \u00abRabbun\u00ec, che io veda di nuovo!\u00bb. E Ges\u00f9 gli disse: \u00abVa', la tua fede ti ha salvato\u00bb. E subito vide di nuovo e lo seguiva lungo la strada.", "medita": "Questo \u00e8 l'ultimo miracolo, il dodicesimo nel Vangelo di Marco, il punto d'arrivo di tutta l'attivit\u00e0 di Ges\u00f9. La prima parte del Vangelo finisce con la guarigione, in due rate, di un cieco, e qui la ripete con Bartim\u00e8o; sembra che non basti.\nMentre con i discepoli si dirigeva verso Gerusalemme, Ges\u00f9 parla di quello che sta per accadere. Sono partiti al mattino, arriva la sera e quel giorno non era ancora finito al momento della guarigione del cieco. Quando Ges\u00f9 parla della sua passione, subito Giacomo e Giovanni gli sbarrano il cammino: \u201cNoi vogliamo che tu faccia ci\u00f2 che ti chiediamo: sedere uno alla tua destra, l'altro alla tua sinistra, nella tua gloria\u201d.\n\u201cVoi non sapete cosa chiedete\u201d. Gli apostoli sono ciechi e non sanno cosa chiedono, in quel contesto avviene la guarigione del cieco. Mentre entrano in Gerico finisce il giorno, il primo dei sei giorni, e guarire la vista \u00e8 il miracolo definitivo, significa nascere, venire alla luce.\nFino a quando uno non nasce, anche se ha i piedi non gli servono, anche se ha mani non gli servono, anche se ha bocca non gli serve, anche se ha occhi e naso non gli servono. C'\u00e8 una cecit\u00e0 interiore, che \u00e8 quella dei discepoli, \u00e8 la nostra dove tutto ci\u00f2 che abbiamo ci serve s\u00ec, ma per la nostra gloria, cio\u00e8 per farci male gli uni gli altri, invece che per ricevere e dare la vita. In questo cieco ci identifichiamo per capire che non vediamo. (dalla Lectio 49 di padre Beppe Lavelli e padre Silvano Fausti)", "riflettere": "Cosa vuol dire non vedere? La realt\u00e0 \u00e8 uguale con luce o senza luce, l'unica differenza \u00e8 che, senza luce, la realt\u00e0 ci fa male (proviamo a muoverci al buio!). \u201cChe cosa vuoi che io faccia per te?\u201d dice Ges\u00f9. Se non cade la cecit\u00e0 non si entra nella terra promessa. Ges\u00f9 ci chiama alla luce.", "preghfin": "Alleluia.\nLoda il Signore, anima mia:\nloder\u00f2 il Signore per tutta la mia vita,\nfinch\u00e9 vivo canter\u00f2 inni al mio Dio.\nNon confidate nei potenti,\nin un uomo che non pu\u00f2 salvare.\nEsala lo spirito e ritorna alla terra;\nin quel giorno svaniscono tutti i suoi disegni.\n<i>(Salmo 145)</i>"}