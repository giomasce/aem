{"day": 27, "month": 10, "year": 2021, "weekday": 3, "date_str": "mercoled\u00ec 27 ottobre 2021", "quotes": "Rm 8,26-30; Sal 12", "quote_vangelo": "secondo Luca (13,22-30)", "curatore": "Maggiorana e Lorenzo Mastropietro", "prevangelo": "", "indications": "", "preghiniz": "Fino a quando, Signore, continuerai a dimenticarmi?\nFino a quando mi nasconderai il tuo volto?\nFino a quando nell'anima mia addenser\u00f2 pensieri,\ntristezza nel mio cuore tutto il giorno?\nFino a quando su di me prevarr\u00e0 il mio nemico?\nGuarda, rispondimi, Signore, mio Dio,\nconserva la luce ai miei occhi,\nperch\u00e9 non mi sorprenda il sonno della morte\n<i>(Salmo 12)</i>", "vangelo": "In quel tempo, Ges\u00f9 passava insegnando per citt\u00e0 e villaggi, mentre era in cammino verso Gerusalemme. Un tale gli chiese: \u00abSignore, sono pochi quelli che si salvano?\u00bb.\nDisse loro: \u00abSforzatevi di entrare per la porta stretta, perch\u00e9 molti, io vi dico, cercheranno di entrare, ma non ci riusciranno. Quando il padrone di casa si alzer\u00e0 e chiuder\u00e0 la porta, voi, rimasti fuori, comincerete a bussare alla porta, dicendo: \u201cSignore, aprici!\u201d. Ma egli vi risponder\u00e0: \u201cNon so di dove siete\u201d. Allora comincerete a dire: \u201cAbbiamo mangiato e bevuto in tua presenza e tu hai insegnato nelle nostre piazze\u201d. Ma egli vi dichiarer\u00e0: \u201cVoi, non so di dove siete. Allontanatevi da me, voi tutti operatori di ingiustizia!\u201d. L\u00e0 ci sar\u00e0 pianto e stridore di denti, quando vedrete Abramo, Isacco e Giacobbe e tutti i profeti nel regno di Dio, voi invece cacciati fuori.\nVerranno da oriente e da occidente, da settentrione e da mezzogiorno e siederanno a mensa nel regno di Dio. Ed ecco, vi sono ultimi che saranno primi, e vi sono primi che saranno ultimi\u00bb.", "medita": "\u00c8 pi\u00f9 facile per un cammello entrare nella cruna di un ago che un ricco entri nel regno dei cieli, quindi la porta diventa molto stretta e la domanda \u00e8: \u201cMa allora chi si salva?\u201d.\nSi pu\u00f2 salvare solo chi \u00e8 perduto, quindi sono salvati tutti i perduti, non son salvati gli altri, i bravi, i buoni, i giusti, quelli che han mangiato e bevuto al suo cospetto, han fatto l'Eucarestia, quelli che conoscono bene la parola di Dio, quelli che sono a posto.\nSotto questo desiderio di salvezza, quale speranza stiamo cercando? Il nostro cuore protesta contro ci\u00f2 che sa di morte, il nostro desiderio di salvezza \u00e8 uscire dalle situazioni che ci limitano, ci distruggono in un mondo che vediamo distorto. \u00c8 il problema fondamentale non solo di ogni religione, che pretende di salvare l'uomo, ma anche di ogni scienza, ogni tecnica, ogni filosofia che cerca di spiegare il male e la sofferenza. Perch\u00e9 la medicina? Perch\u00e9 le scienze? Per dar salute, per migliorare e allungare la vita.\nPoi ci si domanda: ma questa vita che senso ha? Che comunque finisce?\nChi salva la vita? Ogni singola paura che abbiamo si concreta in una paura unica, la paura di finire, perch\u00e9 vogliamo esistere, perch\u00e9 la vita \u00e8 bella; e poi ci son tante paure, tra cui quella che ti vengano tolte tutte le cose belle. Ed \u00e8 il tema fondamentale anche del cristianesimo, \u00e8 una religione di salvezza. Allora sono pochi o tanti coloro che si salvano?\nLa risposta di Ges\u00f9 \u00e8 che esiste gi\u00e0 ora la vita eterna ed \u00e8 la qualit\u00e0 di vita che vivi; cio\u00e8 noi sappiamo che siamo passati dalla morte alla vita perch\u00e9 amiamo i fratelli, la vita eterna \u00e8 gi\u00e0 ora una vita divina in noi, che invece di esser chiusa nell'egoismo, nella paura della morte, \u00e8 nell'amore della vita, \u00e8 nell'amore del prossimo. L'unica capacit\u00e0 di vincere la morte pu\u00f2 essere solo l'amore. (dalla Lectio 74 di padre Filippo Clerici e padre Silvano Fausti)", "riflettere": "La salvezza definitiva \u00e8 l'amore che Dio ha per me, il suo amore gratuito. Dobbiamo quindi lottare contro che cosa? Cosa ci impedisce di entrare nell'amore gratuito? Il volerlo meritare, per esempio, perch\u00e9 l'amore se \u00e8 meritato non \u00e8 pi\u00f9 amore, le nostre presunzioni e la nostra giustizia.", "preghfin": "Cristo, so di essere amato per quello che \u00e8 propriamente mio:\nla mia povert\u00e0; e sento il bisogno di amare\nper quanto in proporzione mi venne e mi viene ogni giorno perdonato.\nCredo nell'inestimabile dono della libert\u00e0, che illumina ma non costringe.\nSo di portare dentro la presenza, il fermento di una speranza\nche va al di l\u00e0 della brevit\u00e0 della nostra giornata.\n<i>(Don Primo Mazzolari)</i>"}