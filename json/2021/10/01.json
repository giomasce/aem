{"day": 1, "month": 10, "year": 2021, "weekday": 5, "date_str": "venerd\u00ec 1 ottobre 2021", "quotes": "Bar 1,15-22; Sal 78", "quote_vangelo": "secondo Luca (10,13-16)", "curatore": "Maggiorana e Lorenzo Mastropietro", "prevangelo": "", "indications": "Tempo ordinario\nSalterio: seconda settimana\nSanta Teresa di Ges\u00f9 Bambino", "preghiniz": "Signore, tu mi scruti e mi conosci, tu sai quando seggo e quando mi alzo.\nSe salgo in cielo, l\u00e0 tu sei, se scendo negli inferi, eccoti.\nSe prendo le ali dell'aurora per abitare all'estremit\u00e0 del mare,\nanche l\u00e0 mi guida la tua mano e mi afferra la tua destra.\nSe dico: \u00abAlmeno l'oscurit\u00e0 mi copra e intorno a me sia la notte\u00bb;\nnemmeno le tenebre per te sono oscure, e la notte \u00e8 chiara come il giorno;\nper te le tenebre sono come luce.\nSei tu che hai creato le mie viscere e mi hai tessuto nel seno di mia madre.\nTi lodo, perch\u00e9 mi hai fatto come un prodigio;\nsono stupende le tue opere,\ntu mi conosci fino in fondo.\n<i>(Salmo 138)</i>", "vangelo": "In quel tempo, Ges\u00f9 disse: \u00abGuai a te, Coraz\u00ecn, guai a te, Bets\u00e0ida! Perch\u00e9, se a Tiro e a Sid\u00f2ne fossero avvenuti i prodigi che avvennero in mezzo a voi, gi\u00e0 da tempo, vestite di sacco e cosparse di cenere, si sarebbero convertite. Ebbene, nel giudizio, Tiro e Sid\u00f2ne saranno trattate meno duramente di voi.\nE tu, Caf\u00e0rnao, sarai forse innalzata fino al cielo? Fino agli inferi precipiterai!\nChi ascolta voi ascolta me, chi disprezza voi disprezza me. E chi disprezza me, disprezza colui che mi ha mandato\u00bb.", "medita": "Ges\u00f9 compie tanti miracoli in quel triangolo di terra a nord del Mare di Galilea, tra Cafarnao, Corazin e Bets\u00e0ida. Proprio gli abitanti di quei luoghi, che sono stati testimoni di tante delle guarigioni miracolose operate da Ges\u00f9, non accettarono di convertirsi e di cambiare vita, rimanendo fissi nelle loro tradizioni e credenze. Ges\u00f9 paragona Corazin e Bets\u00e0ida a Tiro e Sidone, che nel passato erano state acerrime nemiche di Israele e per questo maledette dai profeti. Questi sono i luoghi nei quali Ges\u00f9 aveva invitato i 72 discepoli a scrollare la polvere dalle scarpe se non fossero stati accolti (Lc 10, 11).\nNon c'\u00e8 miracolo che possa far cambiare vita a chi vuole rimanere rigido nelle proprie convinzioni. Di quali altri prodigi abbiamo bisogno per cambiare vita?\nCafarnao, qui paragonata alla Babilonia di Isaia (<i>\u201cSalir\u00f2 sulle regioni superiori delle nubi, mi far\u00f2 uguale all'Altissimo\u201d</i>, Is 14, 14), non rappresenta forse il desiderio dell'uomo\u2014forte dei progressi scientifici e tecnologici\u2014di controllare tutto e tutti per il benessere di una minoranza, derubando i pi\u00f9 poveri e le generazioni future dei beni della terra che sono invece destinati a tutti?\nSe non i prodigi saranno forse le devastazioni dovute ai cambiamenti climatici? L'uso o il possesso moralmente inaccettabile delle armi nucleari? La voragine scavata dall'egoismo sta assumendo sempre pi\u00f9 l'aspetto di quegli inferi di cui parla Ges\u00f9, l'orlo del precipizio potrebbe avvicinarsi ancora.\nMa se ascoltiamo la voce di Ges\u00f9 siamo ancora in tempo. La conversione consiste nel fatto che l'amore superi progressivamente l'egoismo nella nostra vita, affinch\u00e9 la responsabilit\u00e0 di ognuno di noi nei confronti degli altri diventi solidariet\u00e0, che ci spinge a prenderci cura sia del <i>\u201cgrido dei poveri che del grido della Terra\u201d</i> (Papa Francesco, enciclica <i>Laudato si'</i>, 49).", "riflettere": "Cosa sto facendo per rendere pi\u00f9 giusto il mondo attorno a me? Se apro bene gli occhi, sono ancora sicuro di non vedere nessun prodigio? I nostri stessi occhi\u2014e la luce che li colpisce\u2014non sono forse un prodigio?", "preghfin": "Proteggimi, o Dio: in te mi rifugio.\nHo detto a Dio: \u201cSei tu il mio Signore,\nsenza di te non ho alcun bene\u201d.\nIl Signore \u00e8 mia parte di eredit\u00e0 e mio calice: nelle tue mani \u00e8 la mia vita.\nPer me la sorte \u00e8 caduta su luoghi deliziosi, \u00e8 magnifica la mia eredit\u00e0.\nBenedico il Signore che mi ha dato consiglio;\nanche di notte il mio cuore mi istruisce.\nIo pongo sempre innanzi a me il Signore,\nsta alla mia destra, non posso vacillare.\n<i>(Salmo 15)</i>"}