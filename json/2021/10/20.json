{"day": 20, "month": 10, "year": 2021, "weekday": 3, "date_str": "mercoled\u00ec 20 ottobre 2021", "quotes": "Rm 6,12-18; Sal 123", "quote_vangelo": "secondo Luca (12,39-48)", "curatore": "Maggiorana e Lorenzo Mastropietro", "prevangelo": "", "indications": "", "preghiniz": "Per me un giorno nei tuoi atri\n\u00e8 pi\u00f9 che mille altrove,\nstare sulla soglia della casa del mio Dio\n\u00e8 meglio che abitare nelle tende degli empi.\nPerch\u00e9 sole e scudo \u00e8 il Signore Dio;\nil Signore concede grazia e gloria,\nnon rifiuta il bene a chi cammina con rettitudine.\n<i>(Salmo 83)</i>", "vangelo": "In quel tempo, Ges\u00f9 disse ai suoi discepoli: \u00abCercate di capire questo: se il padrone di casa sapesse a quale ora viene il ladro, non si lascerebbe scassinare la casa. Anche voi tenetevi pronti perch\u00e9, nell'ora che non immaginate, viene il Figlio dell'uomo\u00bb.\nAllora Pietro disse: \u00abSignore, questa parabola la dici per noi o anche per tutti?\u00bb.\nIl Signore rispose: \u00abChi \u00e8 dunque l'amministratore fidato e prudente, che il padrone metter\u00e0 a capo della sua servit\u00f9 per dare la razione di cibo a tempo debito? Beato quel servo che il padrone, arrivando, trover\u00e0 ad agire cos\u00ec. Davvero io vi dico che lo metter\u00e0 a capo di tutti i suoi averi.\nMa se quel servo dicesse in cuor suo: \u201cIl mio padrone tarda a venire\u201d, e cominciasse a percuotere i servi e le serve, a mangiare, a bere e a ubriacarsi, il padrone di quel servo arriver\u00e0 un giorno in cui non se l'aspetta e a un'ora che non sa, lo punir\u00e0 severamente e gli infligger\u00e0 la sorte che meritano gli infedeli.\nIl servo che, conoscendo la volont\u00e0 del padrone, non avr\u00e0 disposto o agito secondo la sua volont\u00e0, ricever\u00e0 molte percosse; quello invece che, non conoscendola, avr\u00e0 fatto cose meritevoli di percosse, ne ricever\u00e0 poche.\nA chiunque fu dato molto, molto sar\u00e0 chiesto; a chi fu affidato molto, sar\u00e0 richiesto molto di pi\u00f9\u00bb.", "medita": "\u201cA chi fu affidato molto, sar\u00e0 chiesto molto di pi\u00f9\u201d: Ges\u00f9 si riferisce qui ad un servo che conosce il padrone e che ha avuto una relazione stretta con lui tanto che riceve in affidamento tutti i suoi averi. Ritorna in mente il brano dell'Antico Testamento \u201cVi diedi una terra che non avevate lavorato, abitate in citt\u00e0 che non avete costruito e mangiate i frutti di vigne e oliveti che non avete piantato. Ora, dunque, temete il Signore e servitelo con integrit\u00e0 e fedelt\u00e0\u201d (Gs 24, 13--14).\nSe invece il servo di cui parla Ges\u00f9 non ha vissuto l'amicizia con il Signore non vede la bellezza di quello che riceve. Cos\u00ec \u00e8 staccato dal Signore e pensa di vivere la vita con il massimo del godimento. I doni che abbiamo ricevuto, e ne abbiamo molti, o li usiamo per fare il bene o li usiamo per fare il male, non c'\u00e8 una soluzione neutra. Ognuno \u00e8 responsabile degli altri e tutti siamo economi nella nostra vita, possiamo farlo ammassando il grano come lo stolto possidente, oppure come l'economo che al suo momento d\u00e0 la misura di grano agli altri servi, ai suoi fratelli. <i>\u201cBeato quel servo che, venendo il suo Signore, lo trover\u00e0 cos\u00ec\u201d</i>, cio\u00e8 dando il grano come lo ha ricevuto, amando com'\u00e8 amato, servendo come \u00e8 servito. (dalla Lectio 68 di padre Filippo Clerici e padre Silvano Fausti)", "riflettere": "Rimanere uniti a Ges\u00f9 \u00e8 l'unico modo per vedere i doni e i prodigi ricevuti. Quali doni ho ricevuto oggi?", "preghfin": "Sono io il misero che i ladri assalirono\ne ladri sono i miei pensieri che mi colpiscono e feriscono.\nMa chinati su di me, Cristo Salvatore,\ne guariscimi.\nPiet\u00e0 di me, o Dio, piet\u00e0 di me.\nPiet\u00e0 di me, o Dio, piet\u00e0 di me.\n<i>(Sant'Andrea di Creta, </i>Grande Canone<i>)</i>"}