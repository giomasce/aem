{"day": 5, "month": 10, "year": 2021, "weekday": 2, "date_str": "marted\u00ec 5 ottobre 2021", "quotes": "Gio 3,1-10; Sal 129", "quote_vangelo": "secondo Luca (10,38-42)", "curatore": "Maggiorana e Lorenzo Mastropietro", "prevangelo": "", "indications": "", "preghiniz": "Dal profondo a te grido, o Signore; Signore, ascolta la mia voce.\nSiano i tuoi orecchi attenti alla voce della mia preghiera.\nSe consideri le colpe, Signore, Signore, chi potr\u00e0 sussistere?\nMa presso di te \u00e8 il perdono: e avremo il tuo timore.\nIo spero nel Signore, l'anima mia spera nella sua parola.\nL'anima mia attende il Signore pi\u00f9 che le sentinelle l'aurora.\nIsraele attenda il Signore, perch\u00e9 presso il Signore \u00e8 la misericordia\ne grande presso di lui la redenzione.\n<i>(Salmo 129)</i>", "vangelo": "In quel tempo, mentre erano in cammino, Ges\u00f9 entr\u00f2 in un villaggio e una donna, di nome Marta, lo ospit\u00f2.\nElla aveva una sorella, di nome Maria, la quale, seduta ai piedi del Signore, ascoltava la sua parola. Marta invece era distolta per i molti servizi.\nAllora si fece avanti e disse: \u00abSignore, non t'importa nulla che mia sorella mi abbia lasciata sola a servire? Dille dunque che mi aiuti\u00bb. Ma il Signore le rispose: \u00abMarta, Marta, tu ti affanni e ti agiti per molte cose, ma di una cosa sola c'\u00e8 bisogno. Maria ha scelto la parte migliore, che non le sar\u00e0 tolta\u00bb.", "medita": "La religiosit\u00e0 di chi si lascia prendere da Dio (Maria) contrapposta alla religiosit\u00e0 di chi vuole portare Dio dalla sua parte per conquistarlo con tante opere (Marta).\nMaria ascolta la parola del Signore, seduta ai suoi piedi. Marta, sua sorella, mentre si affanna e si agita per molte cose, chiede a Ges\u00f9 di rimproverare quella perditempo di Maria. Ma il tempo lo perde Marta, Maria non perder\u00e0 ci\u00f2 che ha scelto.\n\u00c8 stata Marta ad ospitare Ges\u00f9 ma Maria lo ha accolto. Quanto volte siamo Marta e quante volte siamo Maria! Non basta dare ospitalit\u00e0, magari temporanea, ma ci\u00f2 che conta davvero \u00e8 riuscire a dare accoglienza completa e totale, mettendo a riposare la bocca e far lavorare orecchie, occhi e cuore, per dare spazio a chi si presenta. E ascoltare, accogliendola, la parola di Dio per imparare e cambiare vita. \u201cPerch\u00e9 un pensiero cambi il mondo bisogna che prima cambi la vita di colui che lo esprime\u201d (Albert Camus).\nMaria, sorella di Lazzaro, \u00e8 l'esempio da seguire per consolidare e far fruttificare la nostra fede, con frutti fecondi che nessuno ci potr\u00e0 pi\u00f9 togliere perch\u00e9 alimentati dal soffio dello Spirito che fa nuove tutte le cose. Ci basta sapere che \u00e8 la parola del Signore ci\u00f2 che conta. Non solo: per imitare Maria dovremo riuscire a fermarci e se possibile guardare Ges\u00f9 negli occhi per ascoltarlo meglio. E ognuno di noi, nel proprio intimo, sa chi guardare per vedere il volto di Ges\u00f9.", "riflettere": "La tentazione Pelagiana: \u201cessa spinge la Chiesa a non essere umile, disinteressata e beata. E lo fa con l'apparenza di un bene. Il pelagianesimo ci porta ad avere fiducia nelle strutture, nelle organizzazioni, nelle pianificazioni perfette perch\u00e9 astratte. Spesso ci porta pure ad assumere uno stile di controllo, di durezza, di normativit\u00e0. La norma d\u00e0 al pelagiano la sicurezza di sentirsi superiore, di avere un orientamento preciso. In questo trova la sua forza, non nella leggerezza del soffio dello Spirito. Davanti ai mali o ai problemi della Chiesa \u00e8 inutile cercare soluzioni in conservatorismi e fondamentalismi, nella restaurazione di condotte e forme superate che neppure culturalmente hanno capacit\u00e0 di essere significative. La dottrina cristiana non \u00e8 un sistema chiuso incapace di generare domande, dubbi, interrogativi, ma \u00e8 viva, sa inquietare, sa animare. Ha volto non rigido, ha corpo che si muove e si sviluppa, ha carne tenera: la dottrina cristiana si chiama Ges\u00f9 Cristo\u201d. (dal discorso di papa Francesco, V Convegno Ecclesiale, 10 novembre 2015, Firenze)", "preghfin": "Ora cos\u00ec dice il Signore che ti ha creato, o Giacobbe, che ti ha plasmato, o Israele:\n\u00abNon temere, perch\u00e9 io ti ho riscattato, ti ho chiamato per nome: tu mi appartieni.\nSe dovrai attraversare le acque, sar\u00f2 con te, i fiumi non ti sommergeranno;\nse dovrai passare in mezzo al fuoco, non ti scotterai, la fiamma non ti potr\u00e0 bruciare;\npoich\u00e9 io sono il Signore tuo Dio, il Santo di Israele, il tuo salvatore.\nPerch\u00e9 tu sei prezioso ai miei occhi, perch\u00e9 sei degno di stima e io ti amo,\ndo uomini al tuo posto e nazioni in cambio della tua vita.\nNon temere, perch\u00e9 io sono con te; dall'oriente far\u00f2 venire la tua stirpe,\ndall'occidente io ti raduner\u00f2\u00bb.\n<i>(Isaia 43, 1--5)</i>"}