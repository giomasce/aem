{"day": 12, "month": 10, "year": 2021, "weekday": 2, "date_str": "marted\u00ec 12 ottobre 2021", "quotes": "Rm 1,16-25; Sal 18", "quote_vangelo": "secondo Luca (11,37-41)", "curatore": "Maggiorana e Lorenzo Mastropietro", "prevangelo": "", "indications": "", "preghiniz": "I cieli narrano la gloria di Dio, l'opera delle sue mani annuncia il firmamento.\nIl giorno al giorno ne affida il racconto e la notte alla notte ne trasmette notizia.\nSenza linguaggio, senza parole, senza che si oda la loro voce,\nper tutta la terra si diffonde il loro annuncio\ne ai confini del mondo il loro messaggio.\nI precetti del Signore sono retti, fanno gioire il cuore;\nil comando del Signore \u00e8 limpido, illumina gli occhi.\nIl timore del Signore \u00e8 puro, rimane per sempre;\ni giudizi del Signore sono fedeli, sono tutti giusti,\npi\u00f9 preziosi dell'oro, di molto oro fino,\npi\u00f9 dolci del miele e di un favo stillante.\nAnche dall'orgoglio salva il tuo servo\nperch\u00e9 su di me non abbia potere;\nallora sar\u00f2 irreprensibile, sar\u00f2 puro da grave peccato.\n<i>(Salmo 18)</i>", "vangelo": "In quel tempo, mentre Ges\u00f9 stava parlando, un fariseo lo invit\u00f2 a pranzo. Egli and\u00f2 e si mise a tavola. Il fariseo vide e si meravigli\u00f2 che non avesse fatto le abluzioni prima del pranzo.\nAllora il Signore gli disse: \u00abVoi farisei pulite l'esterno del bicchiere e del piatto, ma il vostro interno \u00e8 pieno di avidit\u00e0 e di cattiveria. Stolti! Colui che ha fatto l'esterno non ha forse fatto anche l'interno? Date piuttosto in elemosina quello che c'\u00e8 dentro, ed ecco, per voi tutto sar\u00e0 puro\u00bb.", "medita": "I farisei si distinguevano per il rigore formale con cui osservavano la legge e le tradizioni. Cercavano ogni occasione per separarsi dalla gente comune e per poter vivere la purezza. Ges\u00f9 invece andava a pranzo con tutti, ogni occasione era buona per incontrare e ridurre le distanze, non per aumentarle.\nIl fariseo probabilmente aveva invitato Ges\u00f9, che riscuoteva un certo successo con la gente del luogo, per aumentare il proprio prestigio tentando una \u201coperazione di marketing\u201d. Sembra che Ges\u00f9 avesse capito tutto questo, e non si lav\u00f2 le mani prima di toccare il cibo.\nEd ecco l'occasione per illuminarci ancora una volta. Non c'\u00e8 nessuna differenza tra l'esterno e l'interno, tra l'esteriorit\u00e0 e l'interiorit\u00e0. \u00c8 inutile preoccuparsi della purezza esteriore se i nostri pensieri sono orientati verso l'avidit\u00e0 e la cattiveria.\n<i>\u201cBasta essere un uomo per essere un pover uomo\u201d</i> diceva don Primo Mazzolari.\n\u00c8 riconoscere con onest\u00e0 ci\u00f2 che siamo, bisognosi di perdono, che ci salva. Togliere i veli e le maschere e vivere per far entrare la luce del perdono.\nEcco allora che possiamo dire con Sant'Ireneo \u201cOgni uomo vivente \u00e8 gloria di Dio\u201d.\nDel Dio che ha fatto l'esterno e l'interno, assegnandoci la responsabilit\u00e0 di tenerli puri entrambi, nello spirito della condivisione e della misericordia.", "riflettere": "Una volta ho sentito un detto bello: <i>\u201cNon c'\u00e8 santo senza passato e non c'\u00e8 peccatore senza futuro\u201d</i>. Questo \u00e8 quello che fa Ges\u00f9. Non c'\u00e8 santo senza passato n\u00e9 peccatore senza futuro. Basta rispondere all'invito con il cuore umile e sincero. La Chiesa non \u00e8 una comunit\u00e0 di perfetti, ma di discepoli in cammino, che seguono il Signore perch\u00e9 si riconoscono peccatori e bisognosi del suo perdono. La vita cristiana quindi \u00e8 scuola di umilt\u00e0 che ci apre alla grazia. (Papa Francesco, <i>Udienza generale 13 aprile 2016</i>)", "preghfin": "Lavatevi, purificatevi, allontanate dai miei occhi il male delle vostre azioni.\nCessate di fare il male, imparate a fare il bene,\ncercate la giustizia, soccorrete l'oppresso,\nrendete giustizia all'orfano, difendete la causa della vedova.\n\u201cSu, venite e discutiamo\u201d\u2014dice il Signore.\nAnche se i vostri peccati fossero come scarlatto, diventeranno bianchi come neve.\nSe fossero rossi come porpora, diventeranno come lana.\nSe sarete docili e ascolterete,\nmangerete i frutti della terra.\n<i>(Isaia 2, 16--19)</i>"}