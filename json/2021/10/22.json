{"day": 22, "month": 10, "year": 2021, "weekday": 5, "date_str": "venerd\u00ec 22 ottobre 2021", "quotes": "Rm 7,18-25a; Sal 118", "quote_vangelo": "secondo Luca (12,54-59)", "curatore": "Maggiorana e Lorenzo Mastropietro", "prevangelo": "", "indications": "", "preghiniz": "Nella via dei tuoi insegnamenti \u00e8 la mia gioia,\npi\u00f9 che in tutte le ricchezze.\nVoglio meditare i tuoi precetti,\nconsiderare le tue vie.\nNei tuoi decreti \u00e8 la mia delizia,\nnon dimenticher\u00f2 la tua parola.\nSii benevolo con il tuo servo e avr\u00f2 vita,\nosserver\u00f2 la tua parola.\nAprimi gli occhi perch\u00e9 io consideri\nle meraviglie della tua legge.\n<i>(Salmo 118)</i>", "vangelo": "In quel tempo, Ges\u00f9 diceva alle folle: \u00abQuando vedete una nuvola salire da ponente, subito dite: \u201cArriva la pioggia\u201d, e cos\u00ec accade. E quando soffia lo scirocco, dite: \u201cFar\u00e0 caldo\u201d, e cos\u00ec accade. Ipocriti! Sapete valutare l'aspetto della terra e del cielo; come mai questo tempo non sapete valutarlo? E perch\u00e9 non giudicate voi stessi ci\u00f2 che \u00e8 giusto?\nQuando vai con il tuo avversario davanti al magistrato, lungo la strada cerca di trovare un accordo con lui, per evitare che ti trascini davanti al giudice e il giudice ti consegni all'esattore dei debiti e costui ti getti in prigione. Io ti dico: non uscirai di l\u00e0 finch\u00e9 non avrai pagato fino all'ultimo spicciolo\u00bb.", "medita": "La scienza \u00e8 riuscire a distinguere i segni per capire la natura, per prevedere ci\u00f2 che ci far\u00e0 vivere meglio nel tempo che ci \u00e8 dato. Ges\u00f9 chiede: \u201cCome mai non sapete discernere questo momento?\u201d La parola <i>\u201cmomento\u201d</i>, in greco <i>\u201ckair\u00f2s\u201d</i>, indica <i>\u201cil momento opportuno\u201d</i>.\nPer il bene il tempo opportuno \u00e8 esattamente il momento delle conflittualit\u00e0, il momento in cui il male viene fuori. Non dobbiamo aspettare tempi migliori. Il tempo propizio, secondo quello che \u00e8 la lettura del Vangelo, \u00e8 quando c'\u00e8 la difficolt\u00e0, l'ostacolo; il momento di crisi si supera, si va oltre e si progredisce.\nQuindi non aspettiamo i tempi migliori, perch\u00e9 potrebbero essere quelli della finta pace che i padri del deserto chiamavano <i>pax perniciosa</i> (nociva/malvagia), cio\u00e8 la continua ricerca di stare in pace che nasce dal nostro egoismo.\nFino a quando non vedo il male che \u00e8 dentro il mio cuore e non me ne accorgo, il male mi domina. Quando ce l'ho davanti \u00e8 il momento opportuno per affrontarlo e, anche se ne esco sconfitto, chiedo perdono. Qual \u00e8 stato il momento della salvezza? \u00c8 stato il momento della croce. Lo diciamo sempre: \u201cCi hai redenti con la tua croce\u201d; quando noi abbiamo fatto il massimo male di togliere la vita a Ges\u00f9, Dio ha inventato il massimo bene: ci ridona la vita. Cosa vogliamo di pi\u00f9?\n\u00c8 proprio nel male che si vince il male con il bene (Rm 12, 21), e non \u00e8 in un altro mondo che vivremo bene, ma in questo mondo di conflittualit\u00e0 siamo chiamati a vivere per discernere lo spirito del Signore, giorno dopo giorno, con i nostri limiti, le nostre difficolt\u00e0. Il nostro tempo \u00e8 il luogo della conversione. (dalla Lectio 69 di padre Filippo Clerici e padre Silvano Fausti)", "riflettere": "La nostra coscienza si forma sulla base del dialogo con Dio e con i fratelli. Cosa ci aiuta a discernere? Quale silenzio sappiamo fare in noi stessi?", "preghfin": "Nel silenzio\nascoltiamo lo spirito di Dio\nche \u00e8 presente in mezzo a noi."}