{"day": 21, "month": 10, "year": 2021, "weekday": 4, "date_str": "gioved\u00ec 21 ottobre 2021", "quotes": "Rm 6,19-23; Sal 1", "quote_vangelo": "secondo Luca (12,49-53)", "curatore": "Maggiorana e Lorenzo Mastropietro", "prevangelo": "", "indications": "", "preghiniz": "Beato l'uomo che non entra nel consiglio dei malvagi,\nnon resta nella via dei peccatori\ne non siede in compagnia degli arroganti,\nma nella legge del Signore trova la sua gioia,\nla sua legge medita giorno e notte.\n\u00c8 come albero piantato lungo corsi d'acqua,\nche d\u00e0 frutto a suo tempo:\nle sue foglie non appassiscono\ne tutto quello che fa, riesce bene.\n<i>(Salmo 1)</i>", "vangelo": "In quel tempo, Ges\u00f9 disse ai suoi discepoli: \u00abSono venuto a gettare fuoco sulla terra, e quanto vorrei che fosse gi\u00e0 acceso! Ho un battesimo nel quale sar\u00f2 battezzato, e come sono angosciato finch\u00e9 non sia compiuto!\nPensate che io sia venuto a portare pace sulla terra? No, io vi dico, ma divisione. D'ora innanzi, se in una famiglia vi sono cinque persone, saranno divisi tre contro due e due contro tre; si divideranno padre contro figlio e figlio contro padre, madre contro figlia e figlia contro madre, suocera contro nuora e nuora contro suocera\u00bb.", "medita": "L'inquietudine fa parte di noi, il nostro presente \u00e8 sempre una lotta tra desiderio del bene e angoscia per il male, tra pace e scelte difficili.\nAnche Ges\u00f9 l'ha vissuta pienamente: il desiderio di portare la luce, l'amore, la misericordia di Dio che salva il mondo, il fuoco dello Spirito Santo nella Pentecoste e contemporaneamente l'angoscia perch\u00e9 questo fuoco ha origine da un battesimo che viene dalla croce. La scelta \u00e8: rinunciare al desiderio perch\u00e9 c'\u00e8 di mezzo questa angoscia, questa paura? Oppure superare la paura, vincere queste resistenze e realizzare il desiderio?\nAnche noi siamo chiamati a vivere questa conflittualit\u00e0, siamo divisi, e ci troviamo a discernere su ci\u00f2 che fermenta la nostra vita quotidiana e le d\u00e0 compimento e ci\u00f2 che la annulla.\nLa seconda parte del brano \u00e8 una citazione dal libro di Michea (7, 6) dove si parla della fine del mondo. Quando finisce il mondo? Quando i padri sono contro i figli e i figli sono contro i padri, cio\u00e8 non c'\u00e8 pi\u00f9 la trasmissione della vita. Se il padre, che \u00e8 quello che trasmette tutto al figlio, non gli trasmette pi\u00f9 niente, ha la volont\u00e0 di sbarazzarsene. Se il figlio, che deve ricevere, non vuole pi\u00f9 ricevere niente far\u00e0 fuori le sue radici. Quindi \u00e8 il caos assoluto nelle relazioni verticali, il padre e il figlio, la suocera e la nuora.\nQuesto \u00e8 il segno della fine del mondo che c'\u00e8 stato fin dall'inizio. La prima relazione tra il Dio Padre e l'uomo com'\u00e8? L'uomo ha considerato Dio come un nemico ed in questa inimicizia \u00e8 fuggito da Dio. Ges\u00f9 verr\u00e0 proprio a risolvere questo problema affidandosi al Padre nonostante la sua sofferenza, come uomo, che lui aveva. Il suo primo discernimento sar\u00e0 quello di vincere la radice del male che \u00e8 la non-fiducia in Dio. Non-fiducia in chi d\u00e0 la vita. Si pu\u00f2 dire che tutti i nostri mali dipendono sempre dalla sfiducia nelle nostre relazioni padre/madre/figlio/figli. (dalla Lectio 69 di padre Filippo Clerici e padre Silvano Fausti)", "riflettere": "L'amore va oltre la ragione: sapere chi ha ragione o chi ha torto pu\u00f2 aiutare solo se lo sguardo \u00e8 quello di un amore reciproco. Quale sguardo d'amore abbiamo in famiglia come figli? E come genitori?", "preghfin": "Tutto quanto esiste, Te prega.\nTutti gli esseri Ti rendono omaggio, o Dio,\nquelli che parlano e quelli che non parlano,\nquelli che pensano e quelli che non pensano.\nIl desiderio dell'universo, il gemito di tutte le cose,\nsalgono verso di Te.\nTutto quanto esiste, Te prega e ogni essere\nche sa vedere dentro la Tua creazione,\nun silenzioso inno fa salire a Te.\n<i>(Gregorio di Nazianzo)</i>"}