{"day": 9, "month": 10, "year": 2021, "weekday": 6, "date_str": "sabato 9 ottobre 2021", "quotes": "Gl 4,12-21; Sal 96", "quote_vangelo": "secondo Luca (11,27-28)", "curatore": "Maggiorana e Lorenzo Mastropietro", "prevangelo": "", "indications": "", "preghiniz": "Nel sesto mese, l'angelo Gabriele fu mandato da Dio\nin una citt\u00e0 della Galilea, chiamata Nazaret,\na una vergine, promessa sposa di un uomo della casa di Davide,\nchiamato Giuseppe. La vergine si chiamava Maria.\nEntrando da lei, disse:\n\u201cTi saluto, o piena di grazia, il Signore \u00e8 con te\u201d.\nA queste parole ella rimase turbata e si domandava\nche senso avesse un tale saluto.\nL'angelo le disse: \u201cNon temere, Maria, perch\u00e9 hai trovato grazia presso Dio.\nEcco concepirai un figlio, lo darai alla luce e lo chiamerai Ges\u00f9.\nSar\u00e0 grande e chiamato Figlio dell'Altissimo;\nil Signore Dio gli dar\u00e0 il trono di Davide suo padre\ne regner\u00e0 per sempre sulla casa di Giacobbe e il suo regno non avr\u00e0 fine\u201d.\n<i>(Vangelo secondo Luca 1, 26--33)</i>", "vangelo": "In quel tempo, mentre Ges\u00f9 parlava, una donna dalla folla alz\u00f2 la voce e gli disse: \u00abBeato il grembo che ti ha portato e il seno che ti ha allattato!\u00bb.\nMa egli disse: \u00abBeati piuttosto coloro che ascoltano la parola di Dio e la osservano!\u00bb.", "medita": "La vera maternit\u00e0 \u00e8 ascoltare, che \u00e8 in sostanza accogliere.\nLa risposta di Ges\u00f9 alla donna, a una prima lettura, sembra sia in contraddizione con quanto lei os\u00f2 gridargli dalla folla. In realt\u00e0 Ges\u00f9 conferma che colei che lo ha generato e allattato \u00e8 beata, non perch\u00e9 lo ha generato, ma perch\u00e9 ha ascoltato e osservato la parola di Dio. Beati noi che ascoltando possiamo diventare come Maria, che per prima disse di s\u00ec a Dio, quando rispose all'Angelo: \u00abSi compia in me questa parola\u00bb.\nIn un altro brano del Vangelo di Luca (Lc 8, 20--21), uno della folla avvisa Ges\u00f9: \u00abTua madre e i tuoi fratelli sono qui fuori e desiderano vederti\u00bb. Ma egli rispose: \u00abMia madre e miei fratelli sono coloro che ascoltano la parola di Dio e la mettono in pratica\u00bb.\nCiascuno di noi che ascolta e accoglie la parola di Dio mettendola in pratica \u00e8 madre o fratello di Ges\u00f9. Il grembo di una donna genera il figlio; in questo caso si potrebbe dire che \u00e8 il nostro orecchio che ci genera, cio\u00e8 ci fa diventare ci\u00f2 che ascoltiamo. Se si tratta della parola di Dio diamo vita al Figlio di Dio nella nostra vita.\nUn antico inno siriaco chiama Maria <i>\u201ctutta orecchio\u201d</i> proprio perch\u00e9 la vera maternit\u00e0 \u00e8 ascoltare. E per ascoltare ed accogliere \u00e8 necessario fare silenzio dentro di noi.\n\u201cIl maggior nemico di Dio non \u00e8 l'ateismo, ma il rumore\u201d, diceva il cardinale Carlo Maria Martini.\nSilenzio: ha come radice il verbo latino \u201csil\u00e9re\u201d, che sta a significare il frusc\u00eco della spiga di frumento nel suo schiudersi\u2026 Il silenzio non \u00e8 assenza di suoni, \u201cesiste di per s\u00e9, \u00e8 una sorta di timbro genetico del creato, qualcosa come il sorriso invisibile del Creatore\u2026 una sorta del dipanarsi silenzioso del boato del big bang\u201d (Gigi Avanti).\nAscoltiamo il silenzio e curiamo la salute della nostra anima, unica spiga da cui nasce il frumento del bene.", "riflettere": "Il Signore continua a parlarci attraverso la scrittura, ma anche attraverso parole ed eventi intimamente connessi. La nostra vita ci parla del Signore: se sappiamo ascoltarlo, se sappiamo leggere in profondit\u00e0, tutto ci parla del Signore.", "preghfin": "Lampada per i miei passi \u00e8 la tua parola, luce sul mio cammino.\nHo giurato, e lo confermo, di custodire i tuoi precetti di giustizia.\nSono stanco di soffrire, Signore, dammi vita secondo la tua parola.\nSignore, gradisci le offerte delle mie labbra, insegnami i tuoi giudizi.\nLa mia vita \u00e8 sempre in pericolo, ma non dimentico la tua legge.\nGli empi mi hanno teso i loro lacci, ma non ho deviato dai tuoi precetti.\nMia eredit\u00e0 per sempre sono i tuoi insegnamenti, sono essi la gioia del mio cuore.\nHo piegato il mio cuore ai tuoi comandamenti, in essi \u00e8 la mia ricompensa per sempre.\n<i>(Salmo 119)</i>"}