{"day": 23, "month": 10, "year": 2021, "weekday": 6, "date_str": "sabato 23 ottobre 2021", "quotes": "Rm 8,1-11; Sal 23", "quote_vangelo": "secondo Luca (13,1-9)", "curatore": "Maggiorana e Lorenzo Mastropietro", "prevangelo": "", "indications": "", "preghiniz": "Del Signore \u00e8 la terra e quanto contiene:\nil mondo, con i suoi abitanti.\n\u00c8 lui che l'ha fondato sui mari\ne sui fiumi l'ha stabilito.\nChi potr\u00e0 salire il monte del Signore?\nChi potr\u00e0 stare nel suo luogo santo?\nChi ha mani innocenti e cuore puro,\nchi non si rivolge agli idoli,\nchi non giura con inganno.\nEgli otterr\u00e0 benedizione dal Signore,\ngiustizia da Dio sua salvezza.\n<i>(Salmo 123)</i>", "vangelo": "In quel tempo, si presentarono alcuni a riferire a Ges\u00f9 il fatto di quei Galilei, il cui sangue Pilato aveva fatto scorrere insieme a quello dei loro sacrifici. Prendendo la parola, Ges\u00f9 disse loro: \u00abCredete che quei Galilei fossero pi\u00f9 peccatori di tutti i Galilei, per aver sub\u00ecto tale sorte? No, io vi dico, ma se non vi convertite, perirete tutti allo stesso modo. O quelle diciotto persone, sulle quali croll\u00f2 la torre di S\u00ecloe e le uccise, credete che fossero pi\u00f9 colpevoli di tutti gli abitanti di Gerusalemme? No, io vi dico, ma se non vi convertite, perirete tutti allo stesso modo\u00bb.\nDiceva anche questa parabola: \u00abUn tale aveva piantato un albero di fichi nella sua vigna e venne a cercarvi frutti, ma non ne trov\u00f2. Allora disse al vignaiolo: \u201cEcco, sono tre anni che vengo a cercare frutti su quest'albero, ma non ne trovo. T\u00e0glialo dunque! Perch\u00e9 deve sfruttare il terreno?\u201d. Ma quello gli rispose: \u201cPadrone, lascialo ancora quest'anno, finch\u00e9 gli avr\u00f2 zappato attorno e avr\u00f2 messo il concime. Vedremo se porter\u00e0 frutti per l'avvenire; se no, lo taglierai\u201d\u00bb.", "medita": "Ges\u00f9 viene interrotto e non si spazientisce ma coglie, nel fatto che gli viene riferito, una richiesta pi\u00f9 profonda. Il grido che si leva \u00e8 legato a una situazione concreta, a un episodio di sangue. Alcuni Galilei sono stati uccisi per ordine di Pilato e il loro sangue \u00e8 stato mescolato con quello dei sacrifici.\n\u00c8 un episodio che richiede di essere interpretato. Che significa che Dio lascia che questi uomini siano uccisi e uccisi in questo modo e uccisi in quel luogo? Che cosa dice questo alla nostra vita?\nAccanto a questo episodio di un sopruso di un'autorit\u00e0, Ges\u00f9 affianca un altro episodio in cui non c'\u00e8 una responsabilit\u00e0 diretta di un uomo, se non, forse, l'incuria nella costruzione della torre. In entrambi ci sono persone che muoiono. Ges\u00f9, a questo punto, vuole esplicitare quello che era rimasto tra le righe della loro affermazione. Di questi Galilei che hanno trovato una morte cos\u00ec violenta, voi che cosa ne pensate? L'hanno avuta a causa del loro comportamento, l'hanno meritata? Sono pi\u00f9 peccatori degli altri?\nQuesta idea \u00e8 ben radicata anche oggi: cio\u00e8 se ci comportiamo bene, se facciamo i bravi, allora ci assicuriamo soltanto cose positive, e se poi arriva una cosa negativa, allora non \u00e8 giusto, non ce lo meritiamo. Ges\u00f9 non ci lascia tranquilli con queste nostre idee. Dicendo: \u201cPensate che abbiano peccato pi\u00f9 di tutti gli altri?\u201d, ci lancia la provocazione: \u201cMa voi pensate di riuscire a fare la graduatoria di chi ha pi\u00f9 peccati degli altri? Pensate di riuscire a determinare voi chi sta in vetta e chi sta in basso? No, vi dico. Questi uomini che sono morti non erano pi\u00f9 peccatori degli altri\u201d.\n\u00c8 una risposta netta che non lascia spazio a dubbi. In questo senso la violenza, il male, la malattia non \u00e8 il frutto di un peccato e ragionare in questo modo \u00e8 un ragionare comodo, per trovare subito il colpevole.\nQuesto non significa non riconoscere che un comportamento malvagio sia fonte di sofferenza. Convertiamoci per non portare avanti una vita in cui abbiamo questa immagine di Dio che \u00e8 molto povera e rende povera la nostra vita. (dalla Lectio 70 di padre Beppe Lavelli e padre Giuseppe Riggio)", "riflettere": "Il male che \u00e8 nella storia e nella natura ci chiama a diventare fratelli, sapendo che non siamo padroni n\u00e9 della vita altrui n\u00e9 della nostra. Durante i \u201ctre anni\u201d del suo ministero il Signore ha faticato perch\u00e9 noi portassimo il frutto dell'amore per lui e tra di noi. Non trovandolo, invece di distruggerci, aspetta sempre ancora un anno, fino ad oggi, nell'attesa che ci convertiamo. Quanto ci sentiamo amati da Dio?", "preghfin": "Signore, se la porta del mio cuore dovesse restare chiusa un giorno,\nabbattila ed entra, non andare via.\nSe le corde del mio cuore, non dovessero cantare il tuo nome un giorno,\nti prego aspetta, non andare via.\nSe non dovessi svegliarmi al tuo richiamo un giorno,\nsvegliami con la tua pena, non andare via.\nSe un altro sul tuo trono io dovessi porre un giorno,\ntu, mio Signore eterno, non andare via.\n<i>(Rabindranath Tagore)</i>"}