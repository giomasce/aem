{"day": 18, "month": 10, "year": 2021, "weekday": 1, "date_str": "luned\u00ec 18 ottobre 2021", "quotes": "2Tm 4,10-17b; Sal 144", "quote_vangelo": "secondo Luca (10,1-9)", "curatore": "Maggiorana e Lorenzo Mastropietro", "prevangelo": "", "indications": "San Luca", "preghiniz": "Buono e pietoso \u00e8 il Signore,\nlento all'ira e grande nell'amore.\nEgli non continua a contestare\nEgli non conserva per sempre il suo sdegno.\nNon ci tratta secondo i nostri peccati,\nnon ci ripaga secondo le nostre colpe.\nCome il cielo \u00e8 alto sulla terra,\ncos\u00ec \u00e8 grande la sua misericordia su quanti lo temono;\ncome dista l'oriente dall'occidente,\ncos\u00ec allontana da noi le nostre colpe.\nCome un padre ha piet\u00e0 dei suoi figli,\ncos\u00ec il Signore ha piet\u00e0 di quanti lo temono.\n<i>(Salmo 102)</i>", "vangelo": "In quel tempo, il Signore design\u00f2 altri settantadue e li invi\u00f2 a due a due davanti a s\u00e9 in ogni citt\u00e0 e luogo dove stava per recarsi.\nDiceva loro: \u00abLa messe \u00e8 abbondante, ma sono pochi gli operai! Pregate dunque il signore della messe, perch\u00e9 mandi operai nella sua messe! Andate: ecco, vi mando come agnelli in mezzo a lupi; non portate borsa, n\u00e9 sacca, n\u00e9 sandali e non fermatevi a salutare nessuno lungo la strada.\nIn qualunque casa entriate, prima dite: \u201cPace a questa casa!\u201d. Se vi sar\u00e0 un figlio della pace, la vostra pace scender\u00e0 su di lui, altrimenti ritorner\u00e0 su di voi. Restate in quella casa, mangiando e bevendo di quello che hanno, perch\u00e9 chi lavora ha diritto alla sua ricompensa. Non passate da una casa all'altra.\nQuando entrerete in una citt\u00e0 e vi accoglieranno, mangiate quello che vi sar\u00e0 offerto, guarite i malati che vi si trovano, e dite loro: \u201c\u00c8 vicino a voi il regno di Dio\u201d\u00bb.", "medita": "La missione vuol dire testimoniare che Ges\u00f9 \u00e8 il Figlio e che tutti siamo fratelli, figli dello stesso Padre. Come si fa a testimoniare? Con la vita, innanzitutto. Se uno, in povert\u00e0, va verso il fratello e viene accolto, quello \u00e8 il regno di Dio. Accogliere l'altro come fratello significa diventare figlio.\nQuesta comunione non pu\u00f2 escludere nessuno e si apre a tutti: se si esclude uno, si esclude Dio che si \u00e8 fatto ultimo di tutti.\nLa bont\u00e0 del Signore si manifesta nell'annuncio semplice, dimesso, povero, da parte di coloro che sono gli inviati e che vivono immersi nel suo amore misericordioso.\n\u00c8 vero per\u00f2 che i discepoli e gli apostoli sono pi\u00f9 volte descritti come persone qualunque, che spesso non vanno d'accordo tra loro, perch\u00e9 troppo diversi.\nUno tradisce, l'altro rinnega, tutti fuggono e nessuno ha capito niente di Ges\u00f9, fino alla fine.\nSono le donne che poi andranno ad annunciarlo. Proprio per questo si pu\u00f2 pensare che Ges\u00f9 li invia a due a due: se riescono a stare assieme personaggi cos\u00ec diversi c'\u00e8 una presenza che li unisce al di l\u00e0 dei loro difetti e delle loro virt\u00f9.\nNon essere accettati, inoltre, fa parte del gioco della missione. La testimonianza dell'amore si realizza proprio dove c'\u00e8 il rifiuto. L'inviato non rifiuta, anzi annuncia \u201cGuarda che il regno di Dio \u00e8 giunto\u201d. \u201cIl regno di Dio \u00e8 qui perch\u00e9 ti voglio bene lo stesso\u201d, e allora, proprio nel rifiuto, si realizza il massimo dell'amore, un amore senza condizioni. (dalle Lectio 54--55 di padre Filippo Clerici e padre Silvano Fausti)", "riflettere": "Quella Parola che si \u00e8 fatta carne in Maria, torna carne in ciascuno di noi. Ci sentiamo immersi nell'Amore di Dio?", "preghfin": "Inizia un altro giorno.\nGes\u00f9 vuol viverlo con me. Lui non si \u00e8 isolato.\nHa camminato in mezzo agli uomini,\ncon me cammina tra gli uomini di oggi. (\u2026)\nAttraverso i fratelli pi\u00f9 vicini che ci far\u00e0 servire, amare, salvare\nle onde della sua carit\u00e0 giungeranno sino in capo al mondo,\nandranno sino alla fine dei tempi.\n<i>(Madeleine Delbr\u00eal)</i>"}