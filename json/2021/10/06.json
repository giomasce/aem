{"day": 6, "month": 10, "year": 2021, "weekday": 3, "date_str": "mercoled\u00ec 6 ottobre 2021", "quotes": "Gio 4,1-11; Sal 85", "quote_vangelo": "secondo Luca (11,1-4)", "curatore": "Maggiorana e Lorenzo Mastropietro", "prevangelo": "", "indications": "", "preghiniz": "Come il cielo \u00e8 alto sulla terra, cos\u00ec \u00e8 grande la sua misericordia su quanti lo temono;\ncome dista l'oriente dall'occidente, cos\u00ec allontana da noi le nostre colpe.\nCome un padre ha piet\u00e0 dei suoi figli, cos\u00ec il Signore ha piet\u00e0 di quanti lo temono.\nPerch\u00e9 egli sa di che siamo plasmati, ricorda che noi siamo polvere.\nCome l'erba sono i giorni dell'uomo, come il fiore del campo, cos\u00ec egli fiorisce.\nLo investe il vento e pi\u00f9 non esiste e il suo posto non lo riconosce.\nMa la grazia del Signore \u00e8 da sempre, dura in eterno per quanti lo temono;\nla sua giustizia per i figli dei figli, per quanti custodiscono la sua alleanza\ne ricordano di osservare i suoi precetti.\n<i>(Salmo 103)</i>", "vangelo": "Ges\u00f9 si trovava in un luogo a pregare; quando ebbe finito, uno dei suoi discepoli gli disse: \u00abSignore, insegnaci a pregare, come anche Giovanni ha insegnato ai suoi discepoli\u00bb.\nEd egli disse loro: \u00abQuando pregate, dite: Padre, sia santificato il tuo nome, venga il tuo regno; dacci ogni giorno il nostro pane quotidiano, e perdona a noi i nostri peccati, anche noi infatti perdoniamo a ogni nostro debitore, e non abbandonarci alla tentazione\u00bb.", "medita": "\u201cSi trovava in un luogo a pregare\u201d. Ci piace pensare che questa scena rappresenta la parte migliore di Ges\u00f9, cos\u00ec come lui stesso aveva detto riferendosi a Maria, la sorella di Marta, che seduta ai suoi piedi lo ascoltava, in casa di Lazzaro. Che sia la parte migliore si comprende anche dalla richiesta del discepolo che, anche a nome degli altri, chiede a Ges\u00f9 di insegnare loro quella parte, spinto dal desiderio di imparare. Il discepolo era talmente preso da quella scena che non ha voluto interromperla: ha aspettato che Ges\u00f9 finisse\u2014prima di fare quella richiesta\u2014perch\u00e9 non voleva perdersi un solo istante.\n\u201cGes\u00f9 si trovava in un luogo a pregare\u201d. Ecco un'altra analogia con la scena nella casa di Lazzaro: Maria si trovava seduta ai suoi piedi e stava imparando a pregare.\nStiamo come Maria\u2014in ascolto e in contemplazione\u2014e diciamo a Dio quello che Maria non disse: \u00abBabbo\u00bb.\nDue monaci fecero una gara: salutandosi, prima di andare a dormire ognuno nella sua cella, si dissero che avrebbero contato quante volte avrebbero recitato quella notte il \u201cPadre nostro\u201d. Chi ne avesse recitato di pi\u00f9 avrebbe vinto. Il mattino dopo il primo monaco si present\u00f2 con un numero molto grande: aveva recitato 110 volte il \u201cPadre nostro\u201d! Il secondo monaco disse: \u201cHai vinto tu. Io ho cominciato a recitare il primo e mi sono fermato tutta la notte a meditare sulle prime due parole: \u00abPadre nostro\u00bb!\u201d.", "riflettere": "Sentiamo la preghiera come un dovere? Quanto ci sentiamo amati?", "preghfin": "Padre mio, io mi abbandono a Te, fa' di me ci\u00f2 che ti piace.\nQualsiasi cosa tu faccia di me, ti ringrazio.\nSono pronto a tutto, accetto tutto, purch\u00e9 la tua volont\u00e0 si compia in me\ne in tutte le tue creature: non desidero nient'altro, mio Dio!\nRimetto l'anima mia nelle tue mani, te la dono, mio Dio,\ncon tutto l'amore del mio cuore, perch\u00e9 ti amo.\n\u00c8 per me \u00e8 un'esigenza di amore il donarmi a Te,\nl'affidarmi alle tue mani, senza misura,\ncon infinita fiducia: perch\u00e9 Tu sei mio Padre!\n<i>(Charles De Foucauld)</i>"}