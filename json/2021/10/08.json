{"day": 8, "month": 10, "year": 2021, "weekday": 5, "date_str": "venerd\u00ec 8 ottobre 2021", "quotes": "Gl 1,13-15;2,1-2; Sal 9", "quote_vangelo": "secondo Luca (11,15-26)", "curatore": "Maggiorana e Lorenzo Mastropietro", "prevangelo": "", "indications": "", "preghiniz": "Beato l'uomo che non segue il consiglio degli empi,\nnon indugia nella via dei peccatori\ne non siede in compagnia degli stolti;\nma si compiace della legge del Signore,\nla sua legge medita giorno e notte.\nSar\u00e0 come albero piantato lungo corsi d'acqua,\nche dar\u00e0 frutto a suo tempo\ne le sue foglie non cadranno mai;\nriusciranno tutte le sue opere.\nIl Signore veglia sul cammino dei giusti,\nma la via degli empi andr\u00e0 in rovina.\n<i>(Salmo 1)</i>", "vangelo": "In quel tempo, [dopo che Ges\u00f9 ebbe scacciato un demonio,] alcuni dissero: \u00ab\u00c8 per mezzo di Beelzeb\u00f9l, capo dei dem\u00f2ni, che egli scaccia i dem\u00f2ni\u00bb. Altri poi, per metterlo alla prova, gli domandavano un segno dal cielo.\nEgli, conoscendo le loro intenzioni, disse: \u00abOgni regno diviso in se stesso va in rovina e una casa cade sull'altra. Ora, se anche Satana \u00e8 diviso in se stesso, come potr\u00e0 stare in piedi il suo regno? Voi dite che io scaccio i dem\u00f2ni per mezzo di Beelzeb\u00f9l. Ma se io scaccio i dem\u00f2ni per mezzo di Beelzeb\u00f9l, i vostri figli per mezzo di chi li scacciano? Per questo saranno loro i vostri giudici. Se invece io scaccio i dem\u00f2ni con il dito di Dio, allora \u00e8 giunto a voi il regno di Dio.\nQuando un uomo forte, bene armato, fa la guardia al suo palazzo, ci\u00f2 che possiede \u00e8 al sicuro. Ma se arriva uno pi\u00f9 forte di lui e lo vince, gli strappa via le armi nelle quali confidava e ne spartisce il bottino.\nChi non \u00e8 con me, \u00e8 contro di me, e chi non raccoglie con me, disperde.\nQuando lo spirito impuro esce dall'uomo, si aggira per luoghi deserti cercando sollievo e, non trovandone, dice: \u201cRitorner\u00f2 nella mia casa, da cui sono uscito\u201d. Venuto, la trova spazzata e adorna. Allora va, prende altri sette spiriti peggiori di lui, vi entrano e vi prendono dimora. E l'ultima condizione di quell'uomo diventa peggiore della prima\u00bb.", "medita": "Lo Spirito di Dio, che \u00e8 buono, ci fa dire \u00abAbb\u00e0\u00bb cio\u00e8 babbo, pap\u00e0. Ci mette in comunione con i fratelli. Lo spirito contrario, spirito del male, ci rende incapaci di comunicare. L'evangelista Luca ci dice che quest'ultimo spirito \u00e8 muto (cio\u00e8 non ha accolto la Parola e non pu\u00f2 dirla) e se apre la bocca certamente non lo fa per dire \u201cpap\u00e0\u201d o \u201cbabbo\u201d, ma per criticare, per giudicare o per condannare. Ogni istante della nostra vita \u00e8 guidato o dallo spirito di Dio, che \u00e8 amore, oppure dallo spirito contrario, che \u00e8 egoismo e desiderio di possesso. Si tratta di scegliere quale strada prendere davanti a un bivio che continuamente si presenta, si tratta di decidere su quale delle due corsie procedere: quella del senso di marcia giusto o quella del senso di marcia inverso, in cui certamente ci faremo male o faremo del male agli altri.\nIniziamo col riconoscere la linea di mezzeria, che \u00e8 quella che separa la comunione dall'incomunicabilit\u00e0. Quando non riusciamo a comunicare in genere non ascoltiamo pi\u00f9, e anzi parliamo molto di pi\u00f9. Nascono cos\u00ec gli insulti, i conflitti, il vocabolario esuberante, le grida, e si finisce con le <i>fake news</i>. Quanta stampa, quanta televisione, quanti <i>social</i> nascono da questa condizione di incapacit\u00e0 a comunicare, quanta energia sprecata!\nGes\u00f9 ci dice che dobbiamo stare attenti e di rimanere in lui. Prima di lui eravamo sottomessi allo spirito del male. Tutta la nostra vita \u00e8 una lotta spirituale tra i due spiriti del bene e del male che ci abitano. Senza la preghiera e la vicinanza con Ges\u00f9 non abbiamo scampo. La preghiera ci attira verso la corsia giusta, ci fa vivere la comunione con Dio in tutte le cose e in tutte le nostre azioni, e ci fa vedere tutto come segno di Dio. Riusciamo allora a dire sinceramente e dal profondo del nostro cuore: \u201cAbb\u00e0\u201d? Se ci riusciamo significa che siamo nella corsia giusta e alla prossima curva riusciremo di nuovo a intuire quale via prendere!", "riflettere": "Siamo davvero convinti che il bene vince il male? \u201cIn ogni cosa fate eucarestia, ringraziate, questa \u00e8 la volont\u00e0 di Dio\u201d (1Tess 5--18).", "preghfin": "Signore, aiutaci ad ascoltarti e a capire cosa ci stai dicendo.\nE dopo che ti abbiamo ascoltato dacci il dono di saperti raccontare, facendo.\nCome il sole non dimentica mai di sorgere ogni mattino,\nnon dimenticarti di starci accanto affinch\u00e9 possiamo stare con te.\nE se anche dovessimo trovarci al buio,\nmandaci una persona amica, perch\u00e9 possa indicarci la strada giusta."}