{"day": 16, "month": 10, "year": 2021, "weekday": 6, "date_str": "sabato 16 ottobre 2021", "quotes": "Rm 4,13.16-18; Sal 104", "quote_vangelo": "secondo Luca (12,8-12)", "curatore": "Maggiorana e Lorenzo Mastropietro", "prevangelo": "", "indications": "", "preghiniz": "Cercate il Signore e la sua potenza,\nricercate sempre il suo volto.\nRicordate le meraviglie che ha compiuto,\ni suoi prodigi e i giudizi della sua bocca,\nvoi, stirpe di Abramo, suo servo,\nfigli di Giacobbe, suo eletto.\n\u00c8 lui il Signore, nostro Dio: su tutta la terra i suoi giudizi.\nSi \u00e8 sempre ricordato della sua alleanza,\nparola data per mille generazioni,\ndell'alleanza stabilita con Abramo\ne del suo giuramento a Isacco.\n<i>(Salmo 104)</i>", "vangelo": "In quel tempo, Ges\u00f9 disse ai suoi discepoli: \u00abIo vi dico: chiunque mi riconoscer\u00e0 davanti agli uomini, anche il Figlio dell'uomo lo riconoscer\u00e0 davanti agli angeli di Dio; ma chi mi rinnegher\u00e0 davanti agli uomini, sar\u00e0 rinnegato davanti agli angeli di Dio.\nChiunque parler\u00e0 contro il Figlio dell'uomo, gli sar\u00e0 perdonato; ma a chi bestemmier\u00e0 lo Spirito Santo, non sar\u00e0 perdonato.\nQuando vi porteranno davanti alle sinagoghe, ai magistrati e alle autorit\u00e0, non preoccupatevi di come o di che cosa discolparvi, o di che cosa dire, perch\u00e9 lo Spirito Santo vi insegner\u00e0 in quel momento ci\u00f2 che bisogna dire\u00bb.", "medita": "Lo spirito \u00e8 il lievito, il modo concreto di vivere: c'\u00e8 il lievito dei farisei, l'ipocrisia, e il lievito di Dio, lo Spirito del Figlio, che \u00e8 lo Spirito di colui che ha misericordia verso i fratelli e ci mette in comunione con tutti e ci fa dire \u201cPap\u00e0\u201d, \u201cAbb\u00e0\u201d.\nQuindi il lievito dei farisei, l'ipocrisia, \u00e8 l'immagine di s\u00e9, il protagonismo di chi dice: \u201cIo mi sono fatto da me, il mio io \u00e8 il mio dio\u201d.\nAnche chi non avr\u00e0 riconosciuto in Ges\u00f9 Dio stesso che si presenta in povert\u00e0, in umilt\u00e0 e con tutte le prerogative che noi riteniamo sbagliate, sar\u00e0 perdonato. Ges\u00f9 sulla croce dir\u00e0: \u201cPerdona loro, non sanno quello che fanno\u201d.\n\u201cMa chi avr\u00e0 bestemmiato contro lo Spirito Santo non gli sar\u00e0 perdonato\u201d. Lo Spirito Santo \u00e8 lo spirito di verit\u00e0 e la verit\u00e0 in cosa consiste?\nForse la verit\u00e0 consiste nel fatto di saper cercare e il vero peccato contro lo Spirito Santo \u00e8 di chi non cerca, di chi ha la certezza, di chi non cambia mai, di chi non si converte.\nTutta la nostra vita \u00e8 un cammino nel quale l'obiettivo di ogni conoscere, paradossalmente, \u00e8 proprio il \u201cnon so\u201d, perch\u00e9 se sappiamo gi\u00e0 non impariamo nulla. \u00c8 quella presunzione di cui parla Ges\u00f9: \u201cVoi siete ciechi, e questo non \u00e8 un peccato. \u00c8 perch\u00e9 credete di vedere che il vostro peccato rimane\u201d.\n\u00c8 la presunzione di sapere e di non stare aperti alla novit\u00e0 il vero peccato contro lo Spirito che \u00e8 amore e vita, Spirito di vera letizia. (dalla Lectio 65 di padre Filippo Clerici e padre Silvano Fausti)", "riflettere": "Qual \u00e8 il lievito della nostra vita? Qual \u00e8 il principio per cui viviamo, il principio della nostra esistenza?", "preghfin": "Non siete cristiani finti, cristiani solo a parole.\nSiete cristiani con la parola, con il cuore, con le mani.\nSentite come cristiani, parlate come cristiani e fate opera di cristiani.\nMa voi soli non potreste farlo.\n\u00c8 Ges\u00f9 che vi dar\u00e0 questo Spirito, vi dar\u00e0 la forza di rinnovare tutto:\nnon voi, ma Lui in voi.\n<i>(Cardinale Jorge Mario Bergoglio, 2012)</i>"}