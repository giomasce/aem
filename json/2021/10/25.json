{"day": 25, "month": 10, "year": 2021, "weekday": 1, "date_str": "luned\u00ec 25 ottobre 2021", "quotes": "Rm 8,12-17; Sal 67", "quote_vangelo": "secondo Luca (13,10-17)", "curatore": "Maggiorana e Lorenzo Mastropietro", "prevangelo": "", "indications": "", "preghiniz": "Sorga Dio e siano dispersi i suoi nemici\ne fuggano davanti a lui quelli che lo odiano.\nCome si dissolve il fumo, tu li dissolvi;\ncome si scioglie la cera di fronte al fuoco,\nperiscono i malvagi davanti a Dio.\nI giusti invece si rallegrano,\nesultano davanti a Dio\ne cantano di gioia.\nCantate a Dio, inneggiate al suo nome,\nappianate la strada a colui che cavalca le nubi:\nSignore \u00e8 il suo nome,\nesultate davanti a lui.\n<i>(Salmo 67)</i>", "vangelo": "In quel tempo, Ges\u00f9 stava insegnando in una sinagoga in giorno di sabato. C'era l\u00e0 una donna che uno spirito teneva inferma da diciotto anni; era curva e non riusciva in alcun modo a stare diritta. Ges\u00f9 la vide, la chiam\u00f2 a s\u00e9 e le disse: \u00abDonna, sei liberata dalla tua malattia\u00bb. Impose le mani su di lei e subito quella si raddrizz\u00f2 e glorificava Dio.\nMa il capo della sinagoga, sdegnato perch\u00e9 Ges\u00f9 aveva operato quella guarigione di sabato, prese la parola e disse alla folla: \u00abCi sono sei giorni in cui si deve lavorare; in quelli dunque venite a farvi guarire e non in giorno di sabato\u00bb.\nIl Signore gli replic\u00f2: \u00abIpocriti, non \u00e8 forse vero che, di sabato, ciascuno di voi slega il suo bue o l'asino dalla mangiatoia, per condurlo ad abbeverarsi? E questa figlia di Abramo, che Satana ha tenuto prigioniera per ben diciotto anni, non doveva essere liberata da questo legame nel giorno di sabato?\u00bb.\nQuando egli diceva queste cose, tutti i suoi avversari si vergognavano, mentre la folla intera esultava per tutte le meraviglie da lui compiute.", "medita": "Il racconto del fico sterile, che precede questo brano, si riferisce alla pazienza di Dio che non toglie la libert\u00e0 ma usa misericordia ogni anno. Ancora per questo anno lavorer\u00f2, scaver\u00f2, getter\u00f2 letame, \u00e8 l'anno della pazienza di Dio che ancora continua a portare la croce e aspetta che noi ci convertiamo.\nQui Ges\u00f9 guarisce una donna di sabato. Sabato \u00e8 il giorno di Dio, \u00e8 il giorno della festa, il giorno del compimento. Al centro c'\u00e8 questa donna che sta l\u00ec, ancora tutta piegata. \u00c8 un miracolo strano che Ges\u00f9 non fa come gli altri. Negli altri miracoli \u00e8 imperativo, dice al morto risorgi, al paralitico cammina, a chi ha la mano chiusa, stendi la mano, cio\u00e8 comanda; in questo miracolo invece dice: \u201cDonna tu sei gi\u00e0 stata guarita, non ti accorgi?\u201d. Perch\u00e9 stai ancora l\u00ec tutta piegata? La donna rappresenta l'umanit\u00e0 ancora tutta ripiegata su di s\u00e9. E la donna si alza.\nA questa vista reagisce il capo della Sinagoga, che rappresenta una religiosit\u00e0 della legge che non conosce l'amore, la vita e la gioia e mediamente anche il credente che va in chiesa per dovere, va a messa per osservare il precetto, fa le cose buone perch\u00e9 se no si merita l'inferno e fa il bravo per meritarsi un angolino in paradiso, vive ancora tutto curvato su di s\u00e9. Molti di noi non sanno ancora di essere liberi, come chi \u00e8 in carcere, non sa che \u00e8 aperta la porta e rimane ancora dentro, in prigione; o come un barbone che ha ereditato miliardi, ma non sa di avere questi soldi e vive ancora come prima. (dalla Lectio 72 di padre Filippo Clerici e padre Silvano Fausti)", "riflettere": "Come testimoniamo con la nostra vita che possiamo essere persone libere?", "preghfin": "Beato chi ha per aiuto il Dio di Giacobbe, chi spera nel Signore suo Dio,\ncreatore del cielo e della terra, del mare e di quanto contiene.\nEgli \u00e8 fedele per sempre, rende giustizia agli oppressi,\nd\u00e0 il pane agli affamati.\nIl Signore libera i prigionieri, il Signore ridona la vista ai ciechi,\nil Signore rialza chi \u00e8 caduto, il Signore ama i giusti,\nil Signore protegge lo straniero, egli sostiene l'orfano e la vedova,\nma sconvolge le vie degli empi.\nIl Signore regna per sempre,\nil tuo Dio, o Sion, per ogni generazione.\n<i>(Salmo 145)</i>"}