{"day": 14, "month": 10, "year": 2021, "weekday": 4, "date_str": "gioved\u00ec 14 ottobre 2021", "quotes": "Rm 3,21-30a; Sal 129", "quote_vangelo": "secondo Luca (11,47-54)", "curatore": "Maggiorana e Lorenzo Mastropietro", "prevangelo": "", "indications": "", "preghiniz": "Dal profondo a te grido, o Signore;\nSignore, ascolta la mia voce.\nSiano i tuoi orecchi attenti\nalla voce della mia supplica.\nSe consideri le colpe, Signore,\nSignore, chi ti pu\u00f2 resistere?\nMa con te \u00e8 il perdono:\ncos\u00ec avremo il tuo timore.\nIo spero, Signore.\nSpera l'anima mia,\nattendo la sua parola.\nL'anima mia \u00e8 rivolta al Signore\npi\u00f9 che le sentinelle all'aurora.\n<i>(Salmo 129)</i>", "vangelo": "In quel tempo, il Signore disse: \u00abGuai a voi, che costruite i sepolcri dei profeti, e i vostri padri li hanno uccisi. Cos\u00ec voi testimoniate e approvate le opere dei vostri padri: essi li uccisero e voi costruite.\nPer questo la sapienza di Dio ha detto: \u201cMander\u00f2 loro profeti e apostoli ed essi li uccideranno e perseguiteranno\u201d, perch\u00e9 a questa generazione sia chiesto conto del sangue di tutti i profeti, versato fin dall'inizio del mondo: dal sangue di Abele fino al sangue di Zaccar\u00eca, che fu ucciso tra l'altare e il santuario. S\u00ec, io vi dico, ne sar\u00e0 chiesto conto a questa generazione.\nGuai a voi, dottori della Legge, che avete portato via la chiave della conoscenza; voi non siete entrati, e a quelli che volevano entrare voi l'avete impedito\u00bb.\nQuando fu uscito di l\u00e0, gli scribi e i farisei cominciarono a trattarlo in modo ostile e a farlo parlare su molti argomenti, tendendogli insidie, per sorprenderlo in qualche parola uscita dalla sua stessa bocca.", "medita": "Tutti i Vangeli vogliono annunciare che la salvezza \u00e8 l'amore gratuito del Signore che d\u00e0 la vita per noi peccatori. E, a resistere a questa salvezza, \u00e8 il super-io religioso. Ges\u00f9 conclude: a questa generazione sar\u00e0 chiesto conto del sangue di tutti i profeti. Questa generazione \u00e8 la generazione di Ges\u00f9. Ges\u00f9 sta andando a Gerusalemme e cosa avverr\u00e0? Sar\u00e0 ucciso e nella sua morte egli sar\u00e0 l'Agnello di Dio che porta su di s\u00e9 il male del mondo, da cui Dio voleva liberarci fin dalle origini. \u00c8 alla generazione di Ges\u00f9 \u201cche verr\u00e0 chiesto conto\u201d e il conto lo pagher\u00e0 Ges\u00f9, infatti cercano di ucciderlo. Zaccaria fu il profeta che, prima di morire, dir\u00e0: \u201cDovrete pagare il conto a Dio di quello che state facendo\u201d (2Cr 24, 20). E Ges\u00f9, in croce, dir\u00e0 \u201cPerdona loro\u201d, cos\u00ec paga il conto di tutto il sangue, di tutte le ingiustizie della storia, perch\u00e9 lui, l'Innocente si \u00e8 identificato con tutti gli innocenti, con tutti i poveri cristi che ci sono ancora oggi, ogni male che facciamo a loro lo facciamo a Lui. Ges\u00f9 dice: \u201cPadre, perdona\u201d, ma non lo dice a buon mercato, lo dice mentre viene messo in croce. (dalla Lectio 64 di padre Filippo Clerici e padre Silvano Fausti, Gesuiti di Villapizzone)", "riflettere": "Riconosciamo fino in fondo i nostri peccati per ricominciare, come persone libere che si sentono amate da Dio.", "preghfin": "Beato l'uomo a cui Dio non imputa alcun male e nel cui spirito non \u00e8 inganno.\nTacevo e si logoravano le mie ossa, mentre gemevo tutto il giorno.\nGiorno e notte pesava su di me la tua mano,\ncome per arsura d'estate inaridiva il mio vigore.\nTi ho manifestato il mio peccato,\nnon ho tenuto nascosto il mio errore.\nHo detto: \u00abConfesser\u00f2 al Signore le mie colpe\u00bb\ne tu hai rimesso la malizia del mio peccato.\n<i>(Salmo 31)</i>"}