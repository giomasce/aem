{"day": 2, "month": 10, "year": 2021, "weekday": 6, "date_str": "sabato 2 ottobre 2021", "quotes": "Es 23,20-23a; Sal 90", "quote_vangelo": "secondo Matteo (18,1-5.10)", "curatore": "Maggiorana e Lorenzo Mastropietro", "prevangelo": "", "indications": "Santi Angeli custodi", "preghiniz": "Io dico al Signore: \u201cMio rifugio e mia fortezza,\nmio Dio in cui confido\u201d.\nEgli ti liberer\u00e0 dal laccio del cacciatore,\ndalla peste che distrugge.\nTi coprir\u00e0 con le sue penne,\nsotto le sue ali troverai rifugio;\nla sua fedelt\u00e0 ti sar\u00e0 scudo e corazza.\nEgli per te dar\u00e0 ordine ai suoi angeli di custodirti in tutte le tue vie.\n\u201cLo liberer\u00f2, perch\u00e9 a me si \u00e8 legato,\nlo porr\u00f2 al sicuro, perch\u00e9 ha conosciuto il mio nome.\nMi invocher\u00e0 e io gli dar\u00f2 risposta;\nnell'angoscia io sar\u00f2 con lui,\nlo liberer\u00f2 e lo render\u00f2 glorioso.\nLo sazier\u00f2 di lunghi giorni e gli far\u00f2 vedere la mia salvezza\u201d.\n<i>(Salmo 90)</i>", "vangelo": "In quel momento i discepoli si avvicinarono a Ges\u00f9 dicendo: \u00abChi dunque \u00e8 pi\u00f9 grande nel regno dei cieli?\u00bb.\nAllora chiam\u00f2 a s\u00e9 un bambino, lo pose in mezzo a loro e disse: \u00abIn verit\u00e0 io vi dico: se non vi convertirete e non diventerete come i bambini, non entrerete nel regno dei cieli. Perci\u00f2 chiunque si far\u00e0 piccolo come questo bambino, costui \u00e8 il pi\u00f9 grande nel regno dei cieli. E chi accoglier\u00e0 un solo bambino come questo nel mio nome, accoglie me.\nGuardate di non disprezzare uno solo di questi piccoli, perch\u00e9 io vi dico che i loro angeli nei cieli vedono sempre la faccia del Padre mio che \u00e8 nei cieli\u00bb.", "medita": "Non disprezzate neanche uno solo di questi bambini. Guardatevi dal farlo.\nDiamo invece uno sguardo alla situazione, oggi. Milioni di bambine, bambini e adolescenti oggetto di tratta per finalit\u00e0 indicibili, altre decine e decine di milioni di sfruttati con il lavoro minorile, che priva i bambini e le bambine della loro infanzia e della loro dignit\u00e0 e della possibilit\u00e0 di crescere: piccoli schiavi invisibili. Altri milioni che nessuno riesce a vedere vivi. Ma Ges\u00f9 dice che chi accoglie loro accoglie lui stesso. Ha ragione. Tantissimi piccoli crocifissi.\nSan Paolo ci dice che \u201cnoi sappiamo bene che uno \u00e8 morto per tutti\u201d (2 Cor 5, 14). Uno. Oggi sono davvero troppi.\nQuindi ascoltiamo con una nuova consapevolezza ci\u00f2 che ci dice Ges\u00f9. Facciamo s\u00ec che, insieme, possiamo creare le condizioni perch\u00e9 i bambini possano crescere e vivere in pace e che i grandi ridiventino piccoli e portino loro rispetto.\nPerch\u00e9 i loro angeli sono sempre al cospetto di Dio e solo chi diventa come un bambino pu\u00f2 entrare nel regno di Dio. L'unit\u00e0 di misura della grandezza nel regno di Dio \u00e8 l'umilt\u00e0, la mitezza. Nessuno disprezzi pi\u00f9 neanche uno dei piccoli. Anzi, il primo posto nella comunit\u00e0 cristiana deve essere riservato a loro e a chi come loro si svuota di s\u00e9 per far posto all'amore del Padre, a chi si riconosce bisognoso di salvezza e si considera al servizio degli altri mettendo in gioco i propri doni. Non c'\u00e8 spazio per le lamentele, per i giudizi malevoli o per consolidare la nostra presunta grandezza con la vecchia, ma ancora attuale, mentalit\u00e0 dei discepoli di quel momento.", "riflettere": "Quando un amore incondizionato mi ha ricordato la mia identit\u00e0 di figlio amato?\nSento il bisogno di chiedere al Signore di farmi piccolo come un bambino?", "preghfin": "Il volto di Ges\u00f9 \u00e8 simile a quello di tanti nostri fratelli umiliati, resi schiavi, svuotati.\nDio ha assunto il loro volto. E quel volto ci guarda.\nDio diventa sempre pi\u00f9 grande di se stesso abbassandosi.\nSe non ci abbassiamo non potremo vedere il suo volto.\nNon vedremo nulla della sua pienezza se non accettiamo che Dio si \u00e8 svuotato.\nE quindi non capiremo nulla dell'umanesimo cristiano\ne le nostre parole saranno belle, colte, raffinate,\nma non saranno parole di fede.\nSaranno parole che risuonano a vuoto.\n<i>(dal discorso di papa Francesco al V Convegno Ecclesiale,</i>\n<i>Cattedrale di Santa Maria del Fiore, Firenze, 10 novembre 2015)</i>"}