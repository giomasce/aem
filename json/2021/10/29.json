{"day": 29, "month": 10, "year": 2021, "weekday": 5, "date_str": "venerd\u00ec 29 ottobre 2021", "quotes": "Rm 9,1-5; Sal 147", "quote_vangelo": "secondo Luca (14,1-6)", "curatore": "Maggiorana e Lorenzo Mastropietro", "prevangelo": "", "indications": "", "preghiniz": "I re della terra e i popoli tutti,\ni governanti e i giudici della terra,\ni giovani e le ragazze,\ni vecchi insieme ai bambini\nlodino il nome del Signore,\nperch\u00e9 solo il suo nome \u00e8 sublime:\nla sua maest\u00e0 sovrasta la terra e i cieli.\nHa accresciuto la potenza del suo popolo.\nEgli \u00e8 la lode per tutti i suoi fedeli,\nper i figli d'Israele, popolo a lui vicino.\nAlleluia.\n<i>(Salmo 147)</i>", "vangelo": "Un sabato Ges\u00f9 si rec\u00f2 a casa di uno dei capi dei farisei per pranzare ed essi stavano a osservarlo. Ed ecco, davanti a lui vi era un uomo malato di idropis\u00eca.\nRivolgendosi ai dottori della Legge e ai farisei, Ges\u00f9 disse: \u00ab\u00c8 lecito o no guarire di sabato?\u00bb. Ma essi tacquero. Egli lo prese per mano, lo guar\u00ec e lo conged\u00f2.\nPoi disse loro: \u00abChi di voi, se un figlio o un bue gli cade nel pozzo, non lo tirer\u00e0 fuori subito in giorno di sabato?\u00bb. E non potevano rispondere nulla a queste parole.", "medita": "Essi stavano ad osservarlo. Siamo a un punto nodale, perch\u00e9 quando si riesce a vedere l'amore di Dio si vive gi\u00e0 nel sabato e si vive di Dio. I capi dei farisei, invece di osservare il sabato riposando, mangiando, bevendo e godendo dei doni di Dio, stanno l\u00ec per osservare lui e per criticarlo.\nEd ecco c'era un uomo, uno dei capi dei farisei che lo stava osservando, che si trovava davanti all'idropico, facendogli da specchio. L'idropico \u00e8 uno che ha sempre una gran sete, una grande arsura, un gran desiderio di acqua, cos\u00ec come chi ha sempre un gran desiderio di fare per essere perfetto. Ma cosa capita a questo malato? Ha dentro qualcosa che non funziona, per cui tutto ci\u00f2 che mangia e che beve invece di diventare vita lo gonfia di morte. \u00c8 il lievito dei farisei, l'ipocrisia, il protagonismo, l'essere al centro.\nGes\u00f9 guar\u00ec l'uomo malato, lo conged\u00f2 e lo lasci\u00f2 libero. \u00c8 ci\u00f2 che Ges\u00f9 vuole fare anche con il fariseo, con ciascuno di noi: vuole prenderci, sgonfiarci e renderci liberi da questa gabbia di morte che abbiamo dentro. (dalla Lectio 76 di padre Filippo Clerici e padre Silvano Fausti)", "riflettere": "Noi, con quali occhi osserviamo i nostri fratelli?", "preghfin": "Dammi, o Signore, una buona digestione ed anche qualcosa da digerire.\nDammi la salute del corpo col buon umore necessario per mantenerla.\nDammi, o Signore, un'anima santa che faccia tesoro di quello che \u00e8 buono e puro,\naffinch\u00e9 non si spaventi del peccato, ma trovi alla tua presenza\nla via per metter di nuovo le cose a posto.\nDammi un'anima che non conosca la noia, i brontolamenti, i sospiri e i lamenti\ne non permettere che io mi crucci eccessivamente\nper quella cosa troppo evidente che si chiama \u201cio\u201d.\nDammi, o Signore, il senso del ridicolo.\nConcedimi la grazia di comprendere uno scherzo,\naffinch\u00e9 conosca nella vita un po' di gioia\ne possa farne parte anche agli altri. Amen.\n<i>(San Tommaso Moro)</i>"}