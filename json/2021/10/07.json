{"day": 7, "month": 10, "year": 2021, "weekday": 4, "date_str": "gioved\u00ec 7 ottobre 2021", "quotes": "Gn 3,9-15.20; Gdt 13,18-19", "quote_vangelo": "secondo Luca (1,26-38)", "curatore": "Maggiorana e Lorenzo Mastropietro", "prevangelo": "Il commento di oggi \u00e8 proposto dal Centro Diocesano per le Vocazioni di Pisa", "indications": "Beata Vergine Maria del Rosario", "preghiniz": "Dio di bont\u00e0 e di misericordia,\nche ci chiedi di collaborare alla tua opera di salvezza,\nmanda numerosi e santi operai per la tua vigna,\nperch\u00e9 alla tua Chiesa non manchino mai annunciatori coraggiosi del Vangelo,\nsacerdoti che ti offrano anche con la vita il sacrificio dell'Eucarestia\ne che quali segni splendenti di Cristo buon pastore,\nguidino il tuo popolo sulle strade della carit\u00e0.\nManda il tuo Spirito Santo a rinfrancare il cuore dei giovani,\nperch\u00e9 abbiano il coraggio di dirti s\u00ec quando li chiami al servizio dei fratelli,\nla perseveranza nel seguire Ges\u00f9 anche sulla via della croce\ne la gioia grande di essere nel mondo testimoni del tuo amore.\nO Maria, Madre dei sacerdoti, dona a tutti i membri della Chiesa pisana\nla tua stessa fedelt\u00e0 per testimoniare a tutti\nla gioia che nasce dall'incontro con Cristo che vive e regna nei secoli in eterno. Amen.\n<i>(Giovanni Paolo Benotto)</i>", "vangelo": "In quel tempo, l\u2019angelo Gabriele fu mandato da Dio in una citt\u00e0 della Galilea, chiamata N\u00e0zaret, a una vergine, promessa sposa di un uomo della casa di Davide, di nome Giuseppe. La vergine si chiamava Maria. Entrando da lei, disse: \u00abRallegrati, piena di grazia: il Signore \u00e8 con te\u00bb.\nA queste parole ella fu molto turbata e si domandava che senso avesse un saluto come questo. L\u2019angelo le disse: \u00abNon temere, Maria, perch\u00e9 hai trovato grazia presso Dio. Ed ecco, concepirai un figlio, lo darai alla luce e lo chiamerai Ges\u00f9. Sar\u00e0 grande e verr\u00e0 chiamato Figlio dell\u2019Altissimo; il Signore Dio gli dar\u00e0 il trono di Davide suo padre e regner\u00e0 per sempre sulla casa di Giacobbe e il suo regno non avr\u00e0 fine\u00bb.\nAllora Maria disse all\u2019angelo: \u00abCome avverr\u00e0 questo, poich\u00e9 non conosco uomo?\u00bb. Le rispose l\u2019angelo: \u00abLo Spirito Santo scender\u00e0 su di te e la potenza dell\u2019Altissimo ti coprir\u00e0 con la sua ombra. Perci\u00f2 colui che nascer\u00e0 sar\u00e0 santo e sar\u00e0 chiamato Figlio di Dio. Ed ecco, Elisabetta, tua parente, nella sua vecchiaia ha concepito anch\u2019essa un figlio e questo \u00e8 il sesto mese per lei, che era detta sterile: nulla \u00e8 impossibile a Dio\u00bb.\nAllora Maria disse: \u00abEcco la serva del Signore: avvenga per me secondo la tua parola\u00bb. E l\u2019angelo si allontan\u00f2 da lei.", "medita": "Come sar\u00e0 arrivato all'evangelista questo episodio che non ha testimoni? L'unica possibilit\u00e0 \u00e8 che sia stata Maria stessa a rivelarlo successivamente. Vi invito allora a qualche meditazione non tanto sull'annunciazione, che di meditazioni eccellenti ne ha gi\u00e0 moltissime, ma sulle circostanze nelle quali Maria lo ha rivelato. Sappiamo che dell'annunciazione Maria, per ovvi motivi, parl\u00f2 con Giuseppe. Ma tutto fa pensare che non sia stato lui a tramandarla. Dopo le vicende della nativit\u00e0, di lui non c'\u00e8 pi\u00f9 alcuna traccia nei vangeli e con tutta probabilit\u00e0 non ha neanche mai conosciuto alcuno degli apostoli.\nA chi altro allora Maria avrebbe parlato dell'annunciazione? Forse ci pu\u00f2 essere d'aiuto qualche riflessione sulla motivazione che pu\u00f2 aver spinto Maria a parlarne. La pi\u00f9 plausibile che mi viene in mente \u00e8 l'obbligo che sentiva di comunicare testimonianze essenziali sulla vita di Ges\u00f9, della cui natura lei pi\u00f9 di chiunque altro era consapevole. Comprese quelle testimonianze che la costringevano a rivelare fatti squisitamente intimi per lei.\nIn questo caso la narrazione sarebbe avvenuta molto probabilmente dopo la conclusione della missione terrena di Ges\u00f9 con la sua ascensione, quando ormai l'obiettivo di tutti coloro che lo avevano amato e seguito era quello di raccontare cosa era successo.\nChi pi\u00f9 degli apostoli si era votato a questo obiettivo? \u00c8 quindi tra di loro che va ricercata la persona alla quale Maria ha affidato il suo racconto. In testa alla lista vedrei Pietro e Giovanni, quelli a lei pi\u00f9 vicini anche se in modo molto diverso. Personalmente propenderei per Pietro. Per la sua autorevolezza, ma soprattutto perch\u00e9 molti esegeti ipotizzano un suo contributo determinante alla trasmissione verbale o scritta di testimonianze su Ges\u00f9, soprattutto per i vangeli di Matteo e Luca.\nSembra a questo punto lecito ipotizzare uno o pi\u00f9 colloqui fra Maria e Pietro, nel corso dei quali Maria ha raccontato gli episodi salienti dell'infanzia di Ges\u00f9, a cominciare dall'annunciazione.", "riflettere": "Proviamo ad immaginare le conversazioni confidenziali e sublimi probabilmente intercorse fra Maria e Pietro a proposito dell'infanzia di Ges\u00f9. Gli argomenti, almeno quelli riportati nei vangeli, li conosciamo, ma considerando il carattere riservato di Maria e quello irruento di Pietro, non dovrebbe essere difficile immaginare anche toni di voce, linguaggi, atteggiamenti e stati d'animo di entrambi.", "preghfin": "Offriamo in questa giornata la nostra preghiera\ne le nostre azioni al Signore per i <i>missionari ad gentes</i>.\nIl Signore sostenga questi nostri fratelli e sorelle\nche sono al servizio dell'annunzio della Parola\nin terre lontane e spesso ostili.\nPossa il buon seme del Vangelo e della testimonianza\nmettere radici e portare frutto in abbondanza."}