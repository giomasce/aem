{"day": 26, "month": 6, "year": 2021, "weekday": 6, "date_str": "sabato 26 giugno 2021", "quotes": "Gn 18,1-15; Lc 1,46-55", "quote_vangelo": "secondo Matteo (8,5-17)", "curatore": "una francescana secolare in cammino", "prevangelo": "", "indications": "", "preghiniz": "Grandi cose ha fatto per me l'Onnipotente\ne santo \u00e8 il suo nome.\nDi generazione in generazione la sua misericordia\nper quelli che lo temono.\nHa soccorso Israele, suo servo,\nricordandosi la sia misericordia,\ncome aveva detto ai nostri padri,\nper Abramo e la sua discendenza,\nper sempre.\n<i>(Vangelo secondo Luca 1, 49--50.54--55)</i>", "vangelo": "In quel tempo, entrato Ges\u00f9 in Caf\u00e0rnao, gli venne incontro un centurione che lo scongiurava e diceva: \u00abSignore, il mio servo \u00e8 in casa, a letto, paralizzato e soffre terribilmente\u00bb. Gli disse: \u00abVerr\u00f2 e lo guarir\u00f2\u00bb. Ma il centurione rispose: \u00abSignore, io non sono degno che tu entri sotto il mio tetto, ma di' soltanto una parola e il mio servo sar\u00e0 guarito. Pur essendo anch'io un subalterno, ho dei soldati sotto di me e dico a uno: \u201cVa'!\u201d, ed egli va; e a un altro: \u201cVieni!\u201d, ed egli viene; e al mio servo: \u201cFa' questo!\u201d, ed egli lo fa\u00bb.\nAscoltandolo, Ges\u00f9 si meravigli\u00f2 e disse a quelli che lo seguivano: \u00abIn verit\u00e0 io vi dico, in Israele non ho trovato nessuno con una fede cos\u00ec grande! Ora io vi dico che molti verranno dall'oriente e dall'occidente e siederanno a mensa con Abramo, Isacco e Giacobbe nel regno dei cieli, mentre i figli del regno saranno cacciati fuori, nelle tenebre, dove sar\u00e0 pianto e stridore di denti\u00bb. E Ges\u00f9 disse al centurione: \u00abVa', avvenga per te come hai creduto\u00bb. In quell'istante il suo servo fu guarito.\nEntrato nella casa di Pietro, Ges\u00f9 vide la suocera di lui che era a letto con la febbre. Le tocc\u00f2 la mano e la febbre la lasci\u00f2; poi ella si alz\u00f2 e lo serviva.\nVenuta la sera, gli portarono molti indemoniati ed egli scacci\u00f2 gli spiriti con la parola e guar\u00ec tutti i malati, perch\u00e9 si compisse ci\u00f2 che era stato detto per mezzo del profeta Isa\u00eca: \u201cEgli ha preso le nostre infermit\u00e0 e si \u00e8 caricato delle malattie\u201d.", "medita": "Ges\u00f9 guarisce, ma in che modo? In un modo particolare: caricandosi delle nostre sofferenze e addossandosi i nostri dolori. Nel caso del centurione, uomo pagano perch\u00e9 romano, il miracolo avviene grazie alla sua fede. Egli non si \u00e8 presentato a Ges\u00f9 per se stesso, ma per un suo servo che soffre terribilmente. \u00c8 un uomo giusto e umile questo centurione, ha a cuore la salute del suo servo, ma non si sente degno della visita di Ges\u00f9 nella sua casa. Le parole del Signore: \u201cVerr\u00f2 e lo guarir\u00f2!\u201d sono le parole che gli bastano per sapere che il suo servo pu\u00f2 essere salvato. Ges\u00f9 non ha esitato, non si \u00e8 preoccupato del fatto di avere di fronte a s\u00e9 un nemico di Israele, un invasore; anzi rimane stupito per la grande fede di quest'uomo e lo indica, alla folla che lo seguiva, come l'unico che ha incontrato con una fede cos\u00ec grande. \u201cVa', avvenga per te come hai creduto!\u201d. Ed ecco che il servo guarisce, ma anche il centurione non sar\u00e0 pi\u00f9 lo stesso\u2026 ha incontrato Dio, la sua parola ha toccato il suo cuore e gli ha donato una nuova vita. Cos\u00ec nel caso della suocera di Pietro ammalata: Ges\u00f9 la tocca e la febbre la lascia. Matteo scrive: \u201cPoi ella si alz\u00f2 e lo serviva\u201d. La donna inizia a servire Ges\u00f9, il Signore le d\u00e0 la capacit\u00e0 di servirlo! I miracoli di Ges\u00f9 nascono dal suo amore, dalla misericordia, dalla solidariet\u00e0, dalla sua compassione\u2026 dal suo farsi carico delle nostre sofferenze, addossandosi i nostri dolori. Egli ha amato e, toccando la vita, ha salvato l'anziana donna, che sente il desiderio di amare e quindi di servire. Dio si \u00e8 fatto servo perch\u00e9 servire vuol dire amare in concreto, con i fatti; cos\u00ec ha fatto questa donna. Ges\u00f9 che ama serve noi, cos\u00ec che noi possiamo imparare a relazionarci con l'altro in un gesto d'amore, di servizio. Perch\u00e9 la gioia di essere stati toccati da Ges\u00f9, guariti nel cuore e nel corpo, non possiamo trattenerla per noi: \u00e8 incontenibile come un fiume in piena, va testimoniata, raccontata e donata perch\u00e9 noi siamo pienamente nella gioia.", "riflettere": "\u201cL'origine di tutti i miracoli \u00e8 la Croce\u201d; \u201cEgli ha preso le nostre infermit\u00e0 e si \u00e8 caricato delle nostre malattie\u201d; \u201cIl fine di tutti i miracoli \u00e8 servire\u201d. (Padre Silvano Fausti)", "preghfin": "\u201cVenuta la sera, gli portarono molti indemoniati\ned egli scacci\u00f2 gli spiriti con la sua parola e tutti i malati cur\u00f2\u201d.\nLa sera \u00e8 il simbolo della morte, \u00e8 il tempo indisponibile per l'uomo;\nla sera cessa tutto, la notte si mangia tutto. Ges\u00f9 invece nella sera agisce.\nGes\u00f9 con la sua morte, quella \u00e8 la sera quando caler\u00e0 definitivamente il sole,\nci guarisce tutti perch\u00e9 \u00e8 solidale con tutto il male del mondo.\nE proprio nella sera Lui pone la sua vita a servizio di tutti\ne realizza pienamente la salvezza di tutti:\n\u201cCon la tua morte hai redento il mondo, con la tua croce hai redento il mondo\u201d.\nLa salvezza di Ges\u00f9 non viene dal suo potere,\nma dalla sua impotenza sulla croce, perch\u00e9 si fa simile a tutti noi, \u00e8 vicino a tutti noi;\nquindi ci guarisce tutti perch\u00e9 non siamo pi\u00f9 soli; l\u00ec ci tocca tutti.\nGes\u00f9 con la sua sera, tocca le nostre sere,\ncon la sua notte ci guarisce da tutte le nostre notti, da tutte le nostre febbri.\n<i>(Padre Silvano Fausti)</i>"}