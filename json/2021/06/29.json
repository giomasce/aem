{"day": 29, "month": 6, "year": 2021, "weekday": 2, "date_str": "marted\u00ec 29 giugno 2021", "quotes": "At 12,1-11; Sal 33; 2Tm 4,6-8.17-18", "quote_vangelo": "secondo Matteo (16,13-19)", "curatore": "una francescana secolare in cammino", "prevangelo": "", "indications": "Santi Pietro e Paolo", "preghiniz": "Benedir\u00f2 il Signore in ogni tempo,\nsulla mia bocca sempre la sua lode.\nIo mi glorio nel Signore:\ni poveri ascoltino e si rallegrino.\nMagnificate con me il Signore,\nesaltiamo insieme il suo nome.\nHo cercato il Signore: mi ha risposto\ne da ogni mia paura mi ha liberato.\nGuardate a lui e sarete raggianti,\ni vostri volti non dovranno arrossire.\nQuesto povero grida e il Signore lo ascolta,\nlo salva da tutte le sue angosce.\nL'angelo del Signore si accampa\nattorno a quelli che lo temono, e li libera.\nGustate e vedete com'\u00e8 buono il Signore;\nbeato l'uomo che in Lui si rifugia.\n<i>(Salmo 33)</i>", "vangelo": "In quel tempo, Ges\u00f9, giunto nella regione di Cesar\u00e8a di Filippo, domand\u00f2 ai suoi discepoli: \u00abLa gente, chi dice che sia il Figlio dell'uomo?\u00bb. Risposero: \u00abAlcuni dicono Giovanni il Battista, altri El\u00eca, altri Gerem\u00eca o qualcuno dei profeti\u00bb.\nDisse loro: \u00abMa voi, chi dite che io sia?\u00bb. Rispose Simon Pietro: \u00abTu sei il Cristo, il Figlio del Dio vivente\u00bb.\nE Ges\u00f9 gli disse: \u00abBeato sei tu, Simone, figlio di Giona, perch\u00e9 n\u00e9 carne n\u00e9 sangue te lo hanno rivelato, ma il Padre mio che \u00e8 nei cieli. E io a te dico: tu sei Pietro e su questa pietra edificher\u00f2 la mia Chiesa e le potenze degli inferi non prevarranno su di essa. A te dar\u00f2 le chiavi del regno dei cieli: tutto ci\u00f2 che legherai sulla terra sar\u00e0 legato nei cieli, e tutto ci\u00f2 che scioglierai sulla terra sar\u00e0 sciolto nei cieli\u00bb.", "medita": "Simone detto Kefa: uomo dal carattere rude, impetuoso e controverso, semplice e generoso. Ges\u00f9 lo ha amato profondamente e lo ha reso testimone della sua missione: con Giacomo e Giovanni era presente alla risurrezione della figlia di Gi\u00e0iro, sul monte Tabor lo ha visto trasfigurato nella sua gloria, nell'orto degli Ulivi ha partecipato al momento pi\u00f9 tragico della vita terrena del suo Maestro. S\u00ec, ha tradito il suo Signore, eppure quando diceva che non lo avrebbe mai abbandonato ci credeva davvero. Ges\u00f9 lo ha scelto tra molti come discepolo, gli ha dato un nome nuovo per un nuovo destino: Pietro diventer\u00e0 la roccia sulla quale getter\u00e0 le basi della sua chiesa. Chi \u00e8 stato Ges\u00f9 per lui? Ha lasciato il mare e le sue reti per seguirlo\u2026 ha sacrificato la famiglia. Spesso non ha compreso la sua parola e i suoi gesti, ma il cuore gli batteva forte quando lo ascoltava. Giorni e notti in cammino senza capire quale fosse veramente la meta e il destino del suo Signore, che tante volte aveva annunciato la propria morte e risurrezione. Eppure Ges\u00f9 \u00e8 tutto per lui, anche se sa di non esserne degno. Conosce i suoi limiti, e quando ha rinnegato per tre volte il suo Maestro i suoi occhi hanno incontrato quelli di lui, e ha pianto amaramente. Non dimenticher\u00e0 pi\u00f9 quello sguardo intriso di sangue e dolcezza. Quando Ges\u00f9 risorto gli chieder\u00e0 per tre volte se lo ama e per tre volte lo confermer\u00e0 del suo mandato, Pietro riconoscer\u00e0 che l'amore per il suo Maestro \u00e8 stato povero, ma si sentir\u00e0 perdonato e riuscir\u00e0 finalmente a perdonare se stesso. Lo Spirito Santo discender\u00e0 su di lui e i suoi compagni, lo trasformer\u00e0 e non avr\u00e0 pi\u00f9 paura\u2026 il coraggio e l'amore divino lo renderanno sapiente e, finalmente sicuro di s\u00e9, sapr\u00e0 parlare alle folle del suo Signore e suo Dio con autorit\u00e0 e potenza! Pietro, uomo fatto di terra, scelto da Dio per edificare la sua Chiesa.", "riflettere": "Pietro \u00e8 santo, ma non \u00e8 stato uomo ricco di virt\u00f9 e perfezione. \u00c8 stato l'amore del Signore che lo ha trasformato e lentamente lo ha reso docile alla sua volont\u00e0. Cos\u00ec la sua vita si \u00e8 trasformata in un capolavoro. Pu\u00f2 farlo anche con ognuno di noi, se ci lasciamo impastare. Tutti siamo destinati alla santit\u00e0, nonostante le nostre imperfezioni. \u00c8 proprio da qui che pu\u00f2 nascere la bellezza di una vita realizzata.", "preghfin": "Simon Pietro, servo e apostolo di Ges\u00f9 Cristo, a quanti nella giustizia del nostro Dio\ne salvatore Ges\u00f9 Cristo hanno ricevuto in sorte con noi la stessa preziosa fede:\ngrazia e pace abbondino per voi, nella conoscenza di Dio e di Ges\u00f9 Cristo nostro Signore.\nLa sua potenza divina ci ha donato tutto quello che ci serve per la vita e la piet\u00e0,\ngrazie alla conoscenza di colui che ci ha chiamati con la sua gloria e forza.\nCon questo ci ha donato i grandissimi e preziosi beni promessi,\naffinch\u00e9 per loro mezzo diventiamo partecipi della natura divina,\nfuggendo la corruzione che \u00e8 nel mondo a causa della concupiscenza.\nPer questo, mettendo ogni impegno, aggiungete alla vostra fede la virt\u00f9,\nalla virt\u00f9 la conoscenza, alla conoscenza l'auto dominio, all'auto dominio la costanza,\nalla costanza la piet\u00e0, alla piet\u00e0 l'amore fraterno, all'amore fraterno la carit\u00e0.\nQueste qualit\u00e0, se saranno presenti e abbonderanno in voi,\nnon vi lasceranno inoperosi e senza frutto nella conoscenza del Signore nostro Ges\u00f9 Cristo.\n<i>(Seconda lettera di Pietro 1, 1--8)</i>"}