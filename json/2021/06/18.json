{"day": 18, "month": 6, "year": 2021, "weekday": 5, "date_str": "venerd\u00ec 18 giugno 2021", "quotes": "2Cor 11,18.21b-30; Sal 33", "quote_vangelo": "secondo Matteo (6,19-23)", "curatore": "una francescana secolare in cammino", "prevangelo": "", "indications": "", "preghiniz": "Benedir\u00f2 il Signore in ogni tempo,\nsulla mia bocca sempre la sua lode.\nIo mi glorio nel Signore:\ni poveri ascoltino e si rallegrino.\nMagnificate con me il Signore,\nesaltiamo insieme il Suo nome.\nHo cercato il Signore: mi ha risposto\ne da ogni mia paura mi ha liberato.\nGuardate a Lui e sarete raggianti,\ni vostri volti non dovranno arrossire.\nQuesto povero grida e il Signore lo ascolta,\nlo salva da tutte le angosce.\n<i>(Salmo 33)</i>", "vangelo": "In quel tempo, Ges\u00f9 disse ai suoi discepoli: \u00abNon accumulate per voi tesori sulla terra, dove tarma e ruggine consumano e dove ladri scass\u00ecnano e rubano; accumulate invece per voi tesori in cielo, dove n\u00e9 tarma n\u00e9 ruggine consumano e dove ladri non scass\u00ecnano e non rubano. Perch\u00e9, dov'\u00e8 il tuo tesoro, l\u00e0 sar\u00e0 anche il tuo cuore.\nLa lampada del corpo \u00e8 l'occhio; perci\u00f2, se il tuo occhio \u00e8 semplice, tutto il tuo corpo sar\u00e0 luminoso; ma se il tuo occhio \u00e8 cattivo, tutto il tuo corpo sar\u00e0 tenebroso. Se dunque la luce che \u00e8 in te \u00e8 tenebra, quanto grande sar\u00e0 la tenebra!\u00bb.", "medita": "\u201cDov'\u00e8 il tuo tesoro, l\u00e0 sar\u00e0 anche il tuo cuore\u201d. L'uomo diventa ci\u00f2 che ama, e il suo occhio \u00e8 lo specchio di ci\u00f2 che \u00e8 veramente. Mettere Dio al primo posto nella propria vita dona uno sguardo generoso e fa nascere il desiderio di condivisione. Cos\u00ec la parola del Signore invita ad una scelta: vivere nella semplicit\u00e0 e nella verit\u00e0 per essere luminosi, desiderando un tesoro autentico che non si esaurisce mai e che, se coltivato, aumenta la nostra gioia. Il tesoro pi\u00f9 prezioso \u00e8 l'amore donato perch\u00e9 consapevoli di essere amati dal Signore. Dio \u00e8 amore, e se ci sentiamo amati da lui \u00e8 naturale sentire il desiderio di amare il fratello, di amarci gli uni gli altri. E quell'amore che riempie il nostro cuore; \u00e8 talmente potente e benefico che non possiamo trattenerlo, ma sentiamo l'esigenza di raccontarlo, di testimoniarlo e di donarlo. \u00c8 lo Spirito che ci guida in tutto questo, come forza interiore, e d\u00e0 luce al nostro occhio e a tutto il nostro essere. La gratitudine verso il Signore genera un amore creativo che porta bellezza e desiderio di fratellanza. Allora posso dire: \u201cIl mio tesoro sei tu, o Signore; dove sei tu, l\u00e0 vuol stare il mio cuore\u201d.", "riflettere": "Ges\u00f9 mi chiede un cambiamento radicale, mi chiede di convertire il mio sguardo per avere occhi nuovi verso la vita. Allora dove si trova la mia ricchezza?", "preghfin": "O Dio, tu sei il mio Dio, all'aurora io ti cerco,\ndi te ha sete l'anima mia, a te anela la mia carne,\ncome terra deserta, arida senz'acqua.\nCos\u00ec nel santuario ti ho cercato\nper contemplare la tua potenza e la tua gloria.\nPoich\u00e9 la tua grazia vale pi\u00f9 della vita,\nle mie labbra diranno la tua lode.\nCos\u00ec ti benedir\u00f2 finch\u00e9 io viva,\nnel tuo nome alzer\u00f2 le mie mani.\nMi sazier\u00f2 come a lauto convito,\ne con voci di gioia ti loder\u00e0 la mia bocca.\nNel mio giaciglio di te mi ricordo,\npenso a te nelle veglie notturne,\na te che sei stato, sei e sarai sempre il mio tesoro,\nesulto di gioia all'ombra delle tue ali.\nA te si stringe l'anima mia\ne la forza della tua destra mi sostiene.\n<i>(Salmo 62)</i>"}