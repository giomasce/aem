{"day": 10, "month": 6, "year": 2021, "weekday": 4, "date_str": "gioved\u00ec 10 giugno 2021", "quotes": "2Cor 3,15-4,1.3-6; Sal 84", "quote_vangelo": "secondo Matteo (5,20-26)", "curatore": "una francescana secolare in cammino", "prevangelo": "", "indications": "", "preghiniz": "Amore e verit\u00e0 si incontreranno,\ngiustizia e pace si baceranno.\nVerit\u00e0 germoglier\u00e0 dalla terra\ne giustizia si affaccer\u00e0 dal cielo.\nCerto, il Signore doner\u00e0 il suo bene\ne la nostra terra dar\u00e0 il suo frutto;\ngiustizia camminer\u00e0 davanti a lui:\ni suoi passi tracceranno il cammino.\n<i>(Salmo 84)</i>", "vangelo": "In quel tempo, Ges\u00f9 disse ai suoi discepoli: \u00abIo vi dico: se la vostra giustizia non superer\u00e0 quella degli scribi e dei farisei, non entrerete nel regno dei cieli.\nAvete inteso che fu detto agli antichi: \u201cNon ucciderai\u201d; chi avr\u00e0 ucciso dovr\u00e0 essere sottoposto al giudizio. Ma io vi dico: chiunque si adira con il proprio fratello dovr\u00e0 essere sottoposto al giudizio. Chi poi dice al fratello: \u201cStupido\u201d, dovr\u00e0 essere sottoposto al sinedrio; e chi gli dice: \u201cPazzo\u201d, sar\u00e0 destinato al fuoco della Ge\u00e8nna.\nSe dunque tu presenti la tua offerta all'altare e l\u00ec ti ricordi che tuo fratello ha qualche cosa contro di te, lascia l\u00ec il tuo dono davanti all'altare, va' prima a riconciliarti con il tuo fratello e poi torna a offrire il tuo dono.\nMettiti presto d'accordo con il tuo avversario mentre sei in cammino con lui, perch\u00e9 l'avversario non ti consegni al giudice e il giudice alla guardia, e tu venga gettato in prigione. In verit\u00e0 io ti dico: non uscirai di l\u00e0 finch\u00e9 non avrai pagato fino all'ultimo spicciolo!\u00bb.", "medita": "\u201cVa' prima a riconciliarti con tuo fratello\u201d vuol dire: metti pace tra te stesso e l'altro, fratello o nemico che sia; ed \u00e8 allora che sperimenter\u00f2 la novit\u00e0 del Vangelo, parteciper\u00f2 al regno dei cieli. Ges\u00f9 ammonisce i suoi perch\u00e9 possano aderire alla nuova legge. Cos\u00ec quel \u201cNon uccidere\u201d non si limita all'atto estremo, ma si allarga all'offesa e ai cattivi giudizi verso i fratelli. Papa Francesco sostiene che non amare \u00e8 il primo passo per uccidere e non uccidere \u00e8 il primo passo per amare. Un bravo sacerdote mi ha indicato un modo per non uccidere con i pensieri e con le parole: sin dalle prime ore del giorno, appena alzato, dovr\u00f2 iniziare a \u201cpensare amando\u201d l'umanit\u00e0, il creato, i miei amici\u2026 fino anche ai nemici. Questo posso farlo magari nella preghiera mattutina, entrando profondamente in questo desiderio. Se i miei pensieri sono nell'amore per gli altri allora riuscir\u00f2 a riconoscere tutta la bellezza e il senso della vita; riuscir\u00f2 a vedere nel fratello le cose buone che lo caratterizzano, e la misericordia di Dio inizier\u00e0 ad agire. La mia vita e quella di chi mi sta intorno sar\u00e0 ricolma di grazia e la pace si espander\u00e0 e contager\u00e0 il prossimo e la stessa creazione. Riuscire a riconciliarsi con chi ha qualcosa contro di te \u00e8 davvero estremo, una grazia che fa sperimentare la beatitudine!", "riflettere": "Beati quelli che perdonano per il tuo amore. (San Francesco di Assisi)", "preghfin": "Il Signore \u00e8 lo Spirito e, dove c'\u00e8 lo Spirito del Signore, c'\u00e8 libert\u00e0.\nE noi tutti, a viso scoperto,\nriflettendo come in uno specchio la gloria del Signore,\nveniamo trasformati in quella medesima immagine,\ndi gloria in gloria, secondo l'azione dello Spirito del Signore.\n<i>(Seconda lettera ai Corinzi 3, 17--18)</i>"}