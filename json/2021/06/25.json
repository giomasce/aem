{"day": 25, "month": 6, "year": 2021, "weekday": 5, "date_str": "venerd\u00ec 25 giugno 2021", "quotes": "Gn 17,1.9-10.15-22; Sal 127", "quote_vangelo": "secondo Matteo (8,1-4)", "curatore": "una francescana secolare in cammino", "prevangelo": "", "indications": "", "preghiniz": "Egli si \u00e8 preso le nostre infermit\u00e0\ne si \u00e8 caricato delle nostre malattie.\n<i>(Isaia 53, 4)</i>", "vangelo": "Quando Ges\u00f9 scese dal monte, molta folla lo segu\u00ec. Ed ecco, si avvicin\u00f2 un lebbroso, si prostr\u00f2 davanti a lui e disse: \u00abSignore, se vuoi, puoi purificarmi\u00bb.\nTese la mano e lo tocc\u00f2 dicendo: \u00abLo voglio: sii purificato!\u00bb. E subito la sua lebbra fu guarita.\nPoi Ges\u00f9 gli disse: \u00abGu\u00e0rdati bene dal dirlo a qualcuno; va' invece a mostrarti al sacerdote e presenta l'offerta prescritta da Mos\u00e8 come testimonianza per loro\u00bb.", "medita": "%Nell'antichit\u00e0 il monte, per la sua altezza misteriosa, era considerato il punto pi\u00f9 alto in cui il cielo e la terra si incontrano. Esso rappresenta per gli ebrei il luogo dove Dio si manifesta all'uomo e gli parla. Il monte rappresenta stabilit\u00e0, potenza, umilt\u00e0, ed \u00e8 luogo di esultanza e di rivelazione, perch\u00e9 \u00e8 l\u00ec che si pu\u00f2 scoprire il volto di Dio. Sul monte Dio ha fatto l'alleanza con gli uomini. Ges\u00f9 \u00e8 stato sul monte ad insegnare cercando di aprire gli occhi ai suoi e a chi lo aveva seguito. Adesso \u00e8 sceso verso la pianura, e la folla continua a seguirlo.\nIn ogni episodio della Bibbia nel quale avviene l'incontro sul monte tra Dio e l'uomo c'\u00e8 sempre una discesa: dal trascendente alla realt\u00e0 dell'incontro dell'uomo con l'altro uomo per testimoniare ci\u00f2 che ha sperimentato. Forse quel lebbroso si sar\u00e0 trovato l\u00e0, sicuramente non sar\u00e0 stato tra la folla mentre Ges\u00f9 insegnava, perch\u00e9 chi soffriva di lebbra veniva isolato, considerato impuro e cacciato nel deserto o sulla montagna. In qualche modo quest'uomo avr\u00e0 ascoltato le parole di Ges\u00f9, o qualcuno gli avr\u00e0 parlato di lui e dei suoi insegnamenti, delle guarigioni e dei miracoli straordinari. L'uomo malato ha un desiderio: ha capito che Ges\u00f9 pu\u00f2 purificarlo, pu\u00f2 donargli dignit\u00e0, pu\u00f2 riportarlo alla vita, alla relazione con gli altri. Prende coraggio, si avvicina e si prostra davanti a lui in adorazione: \u201cSignore, se vuoi, puoi purificarmi\u201d. L'uomo sa che Ges\u00f9, e solo lui, pu\u00f2 guarirlo da quella terribile condizione. Il Signore non esita, non si preoccupa della legge, di ci\u00f2 che la folla pu\u00f2 pensare, ha ancora tanto da insegnare\u2026 con i fatti! Cos\u00ec tende la mano e tocca il male di quell'uomo, e per la grande fede del lebbroso dice: \u201cLo voglio: sii purificato!\u201d. Con \u201clo voglio\u201d vuol dire: torna ed essere uomo, torna ad amare, torna alla gioia! Il volto misericordioso di Dio \u00e8 sceso dal monte, si \u00e8 fatto uomo tra gli uomini. La sua parola e la sua compassione hanno toccato il corpo, ma anche l'anima, il cuore e la mente di quel povero uomo. Adesso spetta al sacerdote fare la diagnosi e dichiarare la guarigione dalla lebbra avvenuta per mano di Ges\u00f9, il Messia! Ogni uomo pu\u00f2 essere il lebbroso, ma, quando accoglie la parola di Dio, la sua vita non sar\u00e0 pi\u00f9 la stessa. L'uomo toccato da Dio nel profondo sente il desiderio di prostrarsi, sente l'esigenza di purificazione. Il Signore della misericordia non considera pi\u00f9 le impurit\u00e0 dell'uomo, ma amandolo perdona tutti i suoi peccati. L'uomo purificato deve imparare ad essere guarito\u2026 ha bisogno di silenzio, di elaborare prima di annunciare ci\u00f2 che gli \u00e8 accaduto mettendosi sotto l'ala della chiesa, sotto la guida di coloro che possono accompagnarlo lungo il cammino di conversione.", "riflettere": "Toccare vuol dire entrare in comunione, ed \u00e8 la comunione con Ges\u00f9 che guarisce. Nella comunione c'\u00e8 sempre uno scambio tra chi comunica: uno diventa l'altro e viceversa. La fede stessa \u00e8 toccare. C'\u00e8 un toccare Dio, o meglio un essere toccati che ci cambia la vita; e Dio tocca tutti.", "preghfin": "Un mattino, mentre cavalcava sui pendii del Subasio,\nsi imbatt\u00e9 con un lebbroso che gli tendeva il suo braccio putrefatto. [\u2026]\n%Francesco si sent\u00ec ribollire il sangue per un istante,\n%il primo impulso era quello di spronare il cavallo e sparire al galoppo.\nGli ritorn\u00f2 il ricordo di quelle parole:\n\u201cFrancesco, ci\u00f2 che \u00e8 ripugnante si tramuter\u00e0 in dolcezza\u201d.\nScese da cavallo e quasi senza rendersene conto si trov\u00f2 faccia a faccia con il lebbroso.\nIn fretta deposit\u00f2 l'elemosina nelle sue mani.\nLo prese tra le sue braccia con una certa goffaggine,\navvicin\u00f2 le sue labbra alla guancia in putrefazione del fratello cristiano.\nLo baci\u00f2 con forza, una e pi\u00f9 volte. Poi impresse veloci e sonori baci nelle sue mani, [\u2026] e lo lasci\u00f2.\n%e con un \u201cIl Signore sia con te\u201d, lo lasci\u00f2.\nRisal\u00ec a cavallo e si allontan\u00f2 in fretta. Fatti pochi metri una strana sensazione lo invase.\nDalle profondit\u00e0 del mare e del sangue, cominci\u00f2 a pervaderlo l'oceano della dolcezza.\nLe sue vene e le sue arterie erano fiumi di miele, il suo stomaco e il suo cervello fontane di tenerezza.\nFu certamente uno dei giorni pi\u00f9 felici della sua vita, scriver\u00e0 nel suo testamento,\ncome il punto pi\u00f9 alto del processo della sua conversione.\n<i>(Ignacio Larranaga, </i>Nostro fratello di Assisi<i>)</i>"}