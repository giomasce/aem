{"day": 16, "month": 6, "year": 2021, "weekday": 3, "date_str": "mercoled\u00ec 16 giugno 2021", "quotes": "2Cor 9,6-11; Sal 111", "quote_vangelo": "secondo Matteo (6,1-6.16-18)", "curatore": "una francescana secolare in cammino", "prevangelo": "", "indications": "", "preghiniz": "Beato l'uomo che teme il Signore\ne nei suoi precetti trova grande gioia.\nPotente sulla terra sar\u00e0 la sua stirpe,\nla discendenza degli uomini retti sar\u00e0 benedetta.\nProsperit\u00e0 e ricchezza nella sua casa,\nla sua giustizia rimane per sempre.\nSpunta, nelle tenebre, luce per gli uomini retti:\nmisericordioso e pietoso e giusto.\nEgli dona largamente ai poveri,\nla sua giustizia rimane per sempre,\nla sua fronte s'innalza nella gloria.\n<i>(Salmo 111)</i>", "vangelo": "In quel tempo, Ges\u00f9 disse ai suoi discepoli: \u00abState attenti a non praticare la vostra giustizia davanti agli uomini per essere ammirati da loro, altrimenti non c'\u00e8 ricompensa per voi presso il Padre vostro che \u00e8 nei cieli.\nDunque, quando fai l'elemosina, non suonare la tromba davanti a te, come fanno gli ipocriti nelle sinagoghe e nelle strade, per essere lodati dalla gente. In verit\u00e0 io vi dico: hanno gi\u00e0 ricevuto la loro ricompensa. Invece, mentre tu fai l'elemosina, non sappia la tua sinistra ci\u00f2 che fa la tua destra, perch\u00e9 la tua elemosina resti nel segreto; e il Padre tuo, che vede nel segreto, ti ricompenser\u00e0.\nE quando pregate, non siate simili agli ipocriti che, nelle sinagoghe e negli angoli delle piazze, amano pregare stando ritti, per essere visti dalla gente. In verit\u00e0 io vi dico: hanno gi\u00e0 ricevuto la loro ricompensa. Invece, quando tu preghi, entra nella tua camera, chiudi la porta e prega il Padre tuo, che \u00e8 nel segreto; e il Padre tuo, che vede nel segreto, ti ricompenser\u00e0.\nE quando digiunate, non diventate malinconici come gli ipocriti, che assumono un'aria disfatta per far vedere agli altri che digiunano. In verit\u00e0 io vi dico: hanno gi\u00e0 ricevuto la loro ricompensa. Invece, quando tu digiuni, prof\u00f9mati la testa e l\u00e0vati il volto, perch\u00e9 la gente non veda che tu digiuni, ma solo il Padre tuo, che \u00e8 nel segreto; e il Padre tuo, che vede nel segreto, ti ricompenser\u00e0\u00bb.", "medita": "Il Signore ci insegna come praticare l'elemosina, la preghiera, il digiuno, perch\u00e9 non basta svolgere questa pratica per essere cristiani autentici, ma \u00e8 \u201ccome\u201d rispondiamo all'amore e al bene che lui ha fatto a noi. Ges\u00f9 ci offre un nuovo tipo di rapporto con Dio, un rapporto autentico: \u201cE il Padre tuo, che vede nel segreto, ti ricompenser\u00e0\u201d. Ecco, il Signore mi invita a rivolgermi a Dio come a un padre tenero che sa quello che serve ai suoi figli; mi chiede di non concentrare tutto sul mio ego e di liberami dal desiderio di esibizionismo ed esteriorit\u00e0; mi invita a togliere la maschera per imparare ad essere me stesso, per non fingere di essere, ma per diventare vero discepolo, autentico figlio. Fare del bene con gioia, senza farsi pubblicit\u00e0, \u00e8 la logica dell'amore vero, del distacco totale da ci\u00f2 che si ha e che viene donato nella gratuit\u00e0; \u00e8 imitare Ges\u00f9 che ha vissuto affidando tutto al padre, che, nel segreto, lo ha ricompensato. Allora, quando siamo consapevoli di essere amati da Dio, il desiderio di fare del bene ai fratelli bisognosi, la preghiera profonda e intima per incontrare il Signore e il digiuno dalle cose del mondo diventano necessit\u00e0 naturali per esternare a lui la nostra risposta d'amore. E il padre nostro, che ci vede nel segreto, ci doner\u00e0 la grazia e la libert\u00e0 di sentirsi figli suoi. Lo esprime benissimo San Paolo nella seconda lettera ai Corinzi: \u00abFratelli, tenete presente questo: chi semina scarsamente, scarsamente raccoglier\u00e0 e chi semina con larghezza, con larghezza raccoglier\u00e0. Ciascuno dia secondo quanto ha deciso nel suo cuore, non con tristezza n\u00e9 per forza, perch\u00e9 Dio ama chi dona con gioia. Del resto, Dio ha il potere di far abbondare in voi ogni grazia perch\u00e9, avendo sempre il necessario in tutto, possiate compiere generosamente tutte le opere di bene. Sta scritto infatti: \u201cHa largheggiato, ha dato ai poveri, la sua giustizia dura in eterno\u201d\u00bb (2Cor 9, 6--9).", "riflettere": "Quando faccio del bene, quando prego o decido di fare un sacrificio, come vivo il mio rapporto con Dio? Cerco di essere spontaneo, autentico, me stesso?", "preghfin": "Il digiuno non germoglia se non \u00e8 innaffiato dalla misericordia.\nIl digiuno inaridisce, se inaridisce la misericordia.\nCi\u00f2 che \u00e8 la pioggia per la terra, \u00e8 la misericordia per il digiuno.\nQuantunque ingentilisca il cuore, purifichi la carne, sradichi i vizi, semini virt\u00f9,\nil digiunatore non coglie frutti se non far\u00e0 scorrere fiumi di misericordia.\n<i>(San Pietro Crisologo)</i>"}