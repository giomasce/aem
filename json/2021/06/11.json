{"day": 11, "month": 6, "year": 2021, "weekday": 5, "date_str": "venerd\u00ec 11 giugno 2021", "quotes": "Os 11,1.3-4.8c-9; Is 12,2-6; Ef 3,8-12.14-19", "quote_vangelo": "secondo Giovanni (19,31-37)", "curatore": "una francescana secolare in cammino", "prevangelo": "", "indications": "Sacratissimo Cuore di Ges\u00f9\nSan Barnaba", "preghiniz": "\u00abEcco, Dio \u00e8 la mia salvezza;\nio avr\u00f2 fiducia, non avr\u00f2 timore,\nperch\u00e9 mia forza e mio canto \u00e8 il Signore;\nEgli \u00e8 stato la mia salvezza\u00bb.\nAttingerete acqua con gioia\nalle sorgenti della salvezza.\nIn quel giorno direte:\n\u00abRendete grazie al Signore e invocate il suo nome,\nproclamate fra i popoli le sue opere,\nfate ricordare che il suo nome \u00e8 sublime.\nCantate inni al Signore, perch\u00e9 ha fatto cose eccelse,\nle conosca tutta la terra.\nCanta ed esulta, tu che abiti in Sion,\nperch\u00e9 grande in mezzo a te \u00e8 il Santo d'Israele\u00bb.\n<i>(Isaia 12, 2--6)</i>", "vangelo": "Era il giorno della Parasc\u00e8ve e i Giudei, perch\u00e9 i corpi non rimanessero sulla croce durante il sabato \u2013 era infatti un giorno solenne quel sabato \u2013, chiesero a Pilato che fossero spezzate loro le gambe e fossero portati via.\nVennero dunque i soldati e spezzarono le gambe all'uno e all'altro che erano stati crocifissi insieme con lui. Venuti per\u00f2 da Ges\u00f9, vedendo che era gi\u00e0 morto, non gli spezzarono le gambe, ma uno dei soldati con una lancia gli colp\u00ec il fianco, e subito ne usc\u00ec sangue e acqua.\nChi ha visto ne d\u00e0 testimonianza e la sua testimonianza \u00e8 vera; egli sa che dice il vero, perch\u00e9 anche voi crediate. Questo infatti avvenne perch\u00e9 si compisse la Scrittura: \u00abNon gli sar\u00e0 spezzato alcun osso\u00bb. E un altro passo della Scrittura dice ancora: \u00abVolgeranno lo sguardo a colui che hanno trafitto\u00bb.", "medita": "Giovanni descrive ci\u00f2 che ha visto quel venerd\u00ec, giorno della Parasceve. Racconta ci\u00f2 che di incredibile ha vissuto e ne d\u00e0 testimonianza. Non solo, ma ribadisce anche che la sua \u00e8 una testimonianza autentica perch\u00e9 i suoi occhi, il suo cuore, la sua mente, la sua vita hanno partecipato alla vita e alla missione di Ges\u00f9, e adesso sta partecipando alla sua morte. Comprende che le antiche scritture avevano parlato di Lui per ci\u00f2 che ora ha visto, e quello che ha visto e hanno visto coloro che lo hanno trafitto fa capire loro chi \u00e8 veramente Ges\u00f9. Adesso, con occhi nuovi. Quegli occhi nuovi che permettono a Giovanni di testimoniare! Giovanni si fa testimone e testimonia di Ges\u00f9, conduce chi lo ascolta a dare adesione a colui a cui egli rende testimonianza. La testimonianza di Giovanni \u00e8 fondamentale per la trasmissione della fede: per noi che non eravamo l\u00e0, ma che abbiamo ascoltato la sua parola e che desideriamo conoscere Ges\u00f9 per credere in Lui. Testimoniare \u00e8 l'arte di dire la verit\u00e0 sulla realt\u00e0, sugli altri e su noi stessi. Testimoniare il Vangelo vuol dire decidere di raccontare la propria relazione con Cristo per suscitare il senso di una presenza altra: la presenza di colui del quale si testimonia. Giovanni ha testimoniato l'amore, quell'amore assoluto che ha sacrificato se stesso sulla Croce per rivelare la misericordia del padre. Il cuore di Ges\u00f9, colpito dalla lancia, ha profuso acqua e sangue, lo Spirito e la Vita, per la salvezza del mondo! Per questo testimoniare il Vangelo diventa per Giovanni un bisogno: non pu\u00f2 trattenere per s\u00e9 ci\u00f2 che ha vissuto e, nutrito dallo Spirito Santo, si \u00e8 fatto strumento di Dio perch\u00e9 la parola viva di Ges\u00f9 e il suo amore potessero giungere fino a noi.", "riflettere": "San Francesco dice: \u201cTestimoniate, se necessario anche con le parole\u201d. Come mi pongo di fronte alla necessit\u00e0 di dare testimonianza della mia fede, quando ho ricevuto la grazia di vedere la sua presenza nella mia vita? Mi sento mite strumento nelle mani di Dio?", "preghfin": "Non c'\u00e8 miseria che Ti possa esaurire.\nHai chiamato tutti a questa sorgente d'amore, a questa fonte della divina piet\u00e0.\nVerso Te, viva sorgente di Misericordia tendono tutte le anime:\nalcune come cervi assetati del Tuo Amore,\naltre per lavare le ferite dei propri peccati,\naltre ancora per attingere forza per affrontare i disagi della vita.\nEcco l'Onnipotenza della Tua Misericordia dalla quale giunge a noi ogni grazia.\nO Sangue e Acqua che scaturisci dal Cuore di Ges\u00f9 come sorgente di Misericordia per noi,\nnoi confidiamo in te, Ges\u00f9 confido in te.\n<i>(Santa Maria Faustina Kowalska)</i>"}