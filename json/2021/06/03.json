{"day": 3, "month": 6, "year": 2021, "weekday": 4, "date_str": "gioved\u00ec 3 giugno 2021", "quotes": "Tb 6,10-11;7,1.9-17;8,4-9; Sal 127", "quote_vangelo": "secondo Marco (12,28b-34)", "curatore": "una francescana secolare in cammino", "prevangelo": "Il commento di oggi \u00e8 proposto dal Centro Diocesano per le Vocazioni di Pisa", "indications": "Santi Carlo Lwanga e compagni", "preghiniz": "Dio di bont\u00e0 e di misericordia,\nche ci chiedi di collaborare alla tua opera di salvezza\nmanda numerosi e santi operai per la tua vigna,\nperch\u00e9 alla tua Chiesa non manchino mai annunciatori coraggiosi del Vangelo,\nsacerdoti che ti offrano anche con la vita il sacrificio dell'Eucarestia\ne che quali segni splendenti di Cristo buon pastore,\nguidino il tuo popolo sulle strade della carit\u00e0.\nManda il tuo Spirito Santo a rinfrancare il cuore dei giovani,\nperch\u00e9 abbiano il coraggio di dirti s\u00ec quando li chiami al servizio dei fratelli,\nla perseveranza nel seguire Ges\u00f9 anche sulla via della croce\ne la gioia grande di essere nel mondo testimoni del tuo amore.\nO Maria, Madre dei sacerdoti, dona a tutti i membri della Chiesa pisana\nla tua stessa fedelt\u00e0 per testimoniare a tutti\nla gioia che nasce dall'incontro con Cristo che vive e regna nei secoli in eterno. Amen.\n<i>(Giovanni Paolo Benotto)</i>", "vangelo": "In quel tempo, si avvicin\u00f2 a Ges\u00f9 uno degli scribi e gli domand\u00f2: \u00abQual \u00e8 il primo di tutti i comandamenti?\u00bb. Ges\u00f9 rispose: \u00abIl primo \u00e8: \u201cAscolta, Israele! Il Signore nostro Dio \u00e8 l'unico Signore; amerai il Signore tuo Dio con tutto il tuo cuore e con tutta la tua anima, con tutta la tua mente e con tutta la tua forza\u201d. Il secondo \u00e8 questo: \u201cAmerai il tuo prossimo come te stesso\u201d. Non c'\u00e8 altro comandamento pi\u00f9 grande di questi\u00bb.\nLo scriba gli disse: \u00abHai detto bene, Maestro, e secondo verit\u00e0, che Egli \u00e8 unico e non vi \u00e8 altri all'infuori di lui; amarlo con tutto il cuore, con tutta l'intelligenza e con tutta la forza e amare il prossimo come se stesso vale pi\u00f9 di tutti gli olocausti e i sacrifici\u00bb. Vedendo che egli aveva risposto saggiamente, Ges\u00f9 gli disse: \u00abNon sei lontano dal regno di Dio\u00bb.\nE nessuno aveva pi\u00f9 il coraggio di interrogarlo.", "medita": "<i>\u00abAscolta Israele\u00bb</i>. Il primo comandamento parte dall'ascolto. Non \u00e8 solo un invito a stare attenti a quel che verr\u00e0 dopo, \u00e8 un invito a metterci nella giusta disposizione d'animo per accogliere l'amore di Dio, che si fa inevitabilmente amore per Dio.\n<i>\u00abAmerai dunque il Signore Dio\u2026\u00bb</i>: \u00e8 pi\u00f9 che un comandamento, \u00e8 una conseguenza dell'atteggiamento di ascolto del Signore e della sua parola. Siamo chiamati all'amore. E se \u00abDio \u00e8 amore\u00bb (1Gv 4, 8), \u00e8 egli stesso che nutre il nostro amarlo con tutto noi stessi, <i>cuore, mente e forza</i>.\nE questo amore strabordante che viene da Dio e a Dio ritorna mette in circolo la bellezza dello Spirito e inonda la nostra umanit\u00e0, cos\u00ec che amiamo il nostro prossimo come noi stessi. E amando, amando sempre di pi\u00f9, tenderemo ad amarci gli uni gli altri cos\u00ec come Dio ci ama.\n<i>\u00abCon tutto il tuo cuore, con tutta la tua mente e con tutta la tua forza\u00bb</i>: questo amore \u00e8 totalizzante, pieno, intenso, non ha eguali. Non lascia esclusa nessuna parte della nostra persona. Cos\u00ec come Cristo ci ha amati con tutto se stesso, cos\u00ec siamo portati ad amarlo.\n\u00c8 un amore attivo, concreto, trascinante, difficile da descrivere a parole. Ma dove non arrivano le parole dell'uomo, arriva il gesto presente di Dio che riesce a farci comprendere quanto ci ha amati da sempre e che siamo chiamati, in lui, ad amare.\nQuando ci saremo messi in ascolto e avremo capito la nostra vocazione ad amare, allora Ges\u00f9 ci dir\u00e0, come a quello scriba: \u00abNon sei lontano dal regno di Dio\u00bb.", "riflettere": "Qual \u00e8 per me \u201cil primo di tutti i comandamenti\u201d? Ges\u00f9, citando la legge, sottolinea che l'amore per Dio tocca tutte le dimensioni del nostro essere: nella mia vita, in che modo sono portato ad amare il Signore? E i fratelli?", "preghfin": "Offriamo la nostra preghiera\ne le azioni della giornata per tutti <i>i seminaristi</i>,\nparticolarmente per quelli della nostra diocesi.\nChiediamo al Padre, fonte di ogni vocazione,\nche i giovani in formazione siano docili nel cammino di discernimento,\nche si nutrano alla mensa della Parola e dell'Eucarestia\ne guidati e sostenuti dai formatori e dalla comunit\u00e0 tutta,\npossano essere testimoni del Dio che Ama e Chiama."}