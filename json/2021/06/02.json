{"day": 2, "month": 6, "year": 2021, "weekday": 3, "date_str": "mercoled\u00ec 2 giugno 2021", "quotes": "Tb 3,1-11a.16-17a; Sal 24", "quote_vangelo": "secondo Marco (12,18-27)", "curatore": "una francescana secolare in cammino", "prevangelo": "", "indications": "", "preghiniz": "Fammi conoscere, Signore, le tue vie,\ninsegnami i tuoi sentieri.\nGuidami nella tua fedelt\u00e0 e istruiscimi,\nperch\u00e9 sei tu il Dio della mia salvezza.\nRicordati Signore, della tua misericordia\ne del tuo amore, che \u00e8 da sempre.\nRicordati di me nella tua misericordia,\nper la tua bont\u00e0, Signore.\n<i>(Salmo 24)</i>", "vangelo": "In quel tempo, vennero da Ges\u00f9 alcuni sadducei \u2013 i quali dicono che non c'\u00e8 risurrezione \u2013 e lo interrogavano dicendo: \u00abMaestro, Mos\u00e8 ci ha lasciato scritto che, se muore il fratello di qualcuno e lascia la moglie senza figli, suo fratello prenda la moglie e dia una discendenza al proprio fratello. C'erano sette fratelli: il primo prese moglie, mor\u00ec e non lasci\u00f2 discendenza. Allora la prese il secondo e mor\u00ec senza lasciare discendenza; e il terzo ugualmente, e nessuno dei sette lasci\u00f2 discendenza. Alla fine, dopo tutti, mor\u00ec anche la donna. Alla risurrezione, quando risorgeranno, di quale di loro sar\u00e0 moglie? Poich\u00e9 tutti e sette l'hanno avuta in moglie\u00bb.\nRispose loro Ges\u00f9: \u00abNon \u00e8 forse per questo che siete in errore, perch\u00e9 non conoscete le Scritture n\u00e9 la potenza di Dio? Quando risorgeranno dai morti, infatti, non prenderanno n\u00e9 moglie n\u00e9 marito, ma saranno come angeli nei cieli. Riguardo al fatto che i morti risorgono, non avete letto nel libro di Mos\u00e8, nel racconto del roveto, come Dio gli parl\u00f2 dicendo: \u201cIo sono il Dio di Abramo, il Dio di Isacco e il Dio di Giacobbe\u201d? Non \u00e8 Dio dei morti, ma dei viventi! Voi siete in grave errore\u00bb.", "medita": "Le provocazioni che il Signore \u201cincontra\u201d durante il suo cammino di annuncio diventano un mezzo affinch\u00e9 la parola di verit\u00e0 venga alla luce per coloro che vogliono conoscere e desiderano seguirla. La resurrezione \u00e8 motivo di disputa tra Ges\u00f9 e i sadducei, che non credono che sia possibile, e vogliono metterlo alla prova. Dunque il Signore spiega che dopo la resurrezione non ci sar\u00e0 chi prende moglie o marito, ma tutti saremo immersi nell'amore come gli angeli. Un amore assoluto, senza separazioni o unioni, senza differenze di colore o provenienza. Un amore senza frontiere. Dio \u00e8 amore e noi vivremo totalmente in lui; un amore che \u00e8 vivo da sempre e al di sopra di tutto, che \u00e8 stato, che \u00e8 e sempre sar\u00e0. Ed \u00e8 gi\u00e0 qui nella nostra vita che possiamo sperimentare tutto questo, perch\u00e9 Ges\u00f9 lo ha professato nella sua missione: \u201cIo sono la resurrezione e la vita\u201d (Gv 11, 25). \u201cI credenti, uniti a Cristo mediante il Battesimo, partecipano gi\u00e0 realmente alla vita celeste di Cristo risorto, ma questa vita rimane nascosta con Cristo in Dio. Con lui, ci ha anche resuscitati e ci ha fatto sedere nei cieli in Cristo Ges\u00f9. Nutriti del suo corpo nell'Eucarestia, apparteniamo gi\u00e0 al corpo di Cristo. Quando resusciteremo nell'ultimo giorno saremo anche noi manifestati con Lui nella gloria\u201d (dal Catechismo della Chiesa Cattolica). Non ci sono limiti all'amore, non ci sono barriere: il Signore lo ha mostrato con la sua vita. Allora prendendoci cura amorevole del creato e dei fratelli che incontriamo: sentendoci uniti spiritualmente a coloro che sono lontani, potremo fare esperienza di resurrezione. \u201cDio \u00e8 amore, chi rimane nell'amore rimane in Dio e Dio rimane il lui\u201d (1Gv 4, 16).", "riflettere": "Ho piena fiducia in Dio? Quante volte anch'io metto in dubbio le verit\u00e0 che il Signore mi annuncia? Credo nella resurrezione della carne e la vita eterna?", "preghfin": "Come possono dire alcuni tra voi che non esiste resurrezione dei morti?\nSe non esiste resurrezione dai morti, neanche Cristo \u00e8 resuscitato!\nMa se Cristo non \u00e8 resuscitato, allora \u00e8 vana anche la nostra fede. [\u2026]\nOra, invece, Cristo \u00e8 resuscitato dai morti,\nprimizia di coloro che sono morti.\n<i>(Prima lettera ai Corinzi 15, 12--14.20)</i>"}