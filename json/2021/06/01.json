{"day": 1, "month": 6, "year": 2021, "weekday": 2, "date_str": "marted\u00ec 1 giugno 2021", "quotes": "Tb 2,9-14; Sal 111", "quote_vangelo": "secondo Marco (12,13-17)", "curatore": "una francescana secolare in cammino", "prevangelo": "", "indications": "San Giustino\nTempo ordinario\nSalterio: prima settimana", "preghiniz": "Beato l'uomo che teme il Signore\ne nei suoi precetti trova grande gioia.\nPotente sulla terra sar\u00e0 la sua stirpe,\nla discendenza degli uomini retti sar\u00e0 benedetta.\nEgli dona largamente ai poveri,\nla sua giustizia rimane per sempre,\nla sua fronte s'innalza nella gloria.\n<i>(Salmo 111)</i>", "vangelo": "In quel tempo, mandarono da Ges\u00f9 alcuni farisei ed erodiani, per coglierlo in fallo nel discorso. Vennero e gli dissero: \u00abMaestro, sappiamo che sei veritiero e non hai soggezione di alcuno, perch\u00e9 non guardi in faccia a nessuno, ma insegni la via di Dio secondo verit\u00e0. \u00c8 lecito o no pagare il tributo a Cesare? Lo dobbiamo dare, o no?\u00bb.\nMa egli, conoscendo la loro ipocrisia, disse loro: \u00abPerch\u00e9 volete mettermi alla prova? Portatemi un denaro: voglio vederlo\u00bb. Ed essi glielo portarono.\nAllora disse loro: \u00abQuesta immagine e l'iscrizione, di chi sono?\u00bb. Gli risposero: \u00abDi Cesare\u00bb. Ges\u00f9 disse loro: \u00abQuello che \u00e8 di Cesare rendetelo a Cesare, e quello che \u00e8 di Dio, a Dio\u00bb. E rimasero ammirati di lui.", "medita": "I nemici di Ges\u00f9 hanno compreso chi \u00e8 riconoscendo la sua capacit\u00e0 di dire la verit\u00e0 in ogni situazione, la sua coerenza tra ci\u00f2 che dice e ci\u00f2 che fa, il suo parlare senza timore, il suo insegnare la via di Dio secondo verit\u00e0. Ciononostante, tentano di farlo cadere in un tranello per metterlo \u201calla berlina\u201d di fronte a quel popolo che lo segue con ammirazione. Vogliono accusarlo falsamente per poterlo eliminare. Il Signore spiazza i suoi interlocutori, svela la loro malizia e ipocrisia dando una risposta breve e concisa\u2026 geniale! Senza mezzi termini, egli evidenzia che tutto quello che riguarda Dio non pu\u00f2 essere confuso con ci\u00f2 che non lo riguarda. Anche se \u00e8 chiaro che deve esserci armonia tra i due ambiti, dobbiamo saper scindere ci\u00f2 che \u00e8 divino ed eleva il nostro essere da ci\u00f2 che \u00e8 meramente materiale e terreno. L'insegnamento che intende dare ai presenti e a tutti noi \u00e8 che l'essere umano, in cui c'\u00e8 l'immagine di Dio, deve essere restituito a Dio che ci ha creati. Il problema dell'uomo di oggi \u00e8 che \u00e8 servo del potere economico, politico, tecnologico; spesso \u00e8 schiavo del desiderio di un successo effimero, e ognuno di noi rischia di obbedire a qualche Cesare moderno. Spesso si cerca la gioia dove non c'\u00e8, si vive di illusioni che svaniscono e di un'apparente sicurezza data dalle cose materiali o dal culto della propria immagine. Ma Dio, attraverso un discernimento che dobbiamo operare in noi stessi, ci d\u00e0 il dono di una libert\u00e0 radicale e di una coscienza che ci fa decidere se vogliamo stare con Lui, per non essere pi\u00f9 schiavi di quei poteri materiali. Ges\u00f9 ci invita a scegliere Dio perch\u00e9 Dio \u00e8 per l'uomo. Oggi pi\u00f9 che mai dobbiamo assumerci le nostre responsabilit\u00e0 nei confronti di un mondo che ha sempre pi\u00f9 bisogno di cura e di amore. Solo Dio pu\u00f2 riempire un cuore affamato di verit\u00e0, solo Lui lo pu\u00f2 occupare.", "riflettere": "Il denaro \u00e8 di Cesare, ma l'uomo \u00e8 di Dio. Di Dio \u00e8 anche la parola, la verit\u00e0, la giustizia, la santit\u00e0, l'amore, la misericordia, la compassione. Tutto \u00e8 di Dio e tutto a Lui va donato. (Papa Francesco)", "preghfin": "\u00c8 importante la riflessione che fecero i frati dopo Francesco,\nsoprattutto Pietro di Giovanni Olivi,\nsul fatto che il problema non \u00e8 il denaro ma l'uso del denaro,\nper cui Olivi arriva a dire:\n\u201cAnche un mercante pu\u00f2 essere santo se usa il denaro per il bene comune\u201d.\nI cristiani devono avere un uso povero del denaro, oggi diremo un uso sobrio.\nI menager, persone che lavorano nella finanza, nel mondo dell'economia,\ndevono fare uso del denaro per il bene comune.\n<i>(Padre Pietro Messa)</i>"}