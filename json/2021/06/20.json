{"day": 20, "month": 6, "year": 2021, "weekday": 7, "date_str": "domenica 20 giugno 2021", "quotes": "Gb 38,1.8-11; Sal 106; 2Cor 5,14-17", "quote_vangelo": "secondo Marco (4,35-41)", "curatore": "una francescana secolare in cammino", "prevangelo": "", "indications": "Salterio: quarta settimana", "preghiniz": "Nell'angustia gridarono al Signore,\ned egli li fece uscire dalle loro angosce.\nLa tempesta fu ridotta al silenzio,\ntacquero le onde del mare.\nAl vedere la bonaccia essi gioirono,\ned Egli li condusse al porto sospirato.\nRingrazino il Signore per il suo amore,\nper le sue meraviglie a favore degli uomini.\n<i>(Salmo 106)</i>", "vangelo": "In quel giorno, venuta la sera, Ges\u00f9 disse ai suoi discepoli: \u00abPassiamo all'altra riva\u00bb. E, congedata la folla, lo presero con s\u00e9, cos\u00ec com'era, nella barca. C'erano anche altre barche con lui.\nCi fu una grande tempesta di vento e le onde si rovesciavano nella barca, tanto che ormai era piena. Egli se ne stava a poppa, sul cuscino, e dormiva. Allora lo svegliarono e gli dissero: \u00abMaestro, non t'importa che siamo perduti?\u00bb.\nSi dest\u00f2, minacci\u00f2 il vento e disse al mare: \u00abTaci, calmati!\u00bb. Il vento cess\u00f2 e ci fu grande bonaccia. Poi disse loro: \u00abPerch\u00e9 avete paura? Non avete ancora fede?\u00bb.\nE furono presi da grande timore e si dicevano l'un l'altro: \u00abChi \u00e8 dunque costui, che anche il vento e il mare gli obbediscono?\u00bb.", "medita": "\u00c8 sera, Ges\u00f9 ha predicato alla folla tutto il giorno; decide di attraversare il mare con i suoi e ordina loro: \u201cPassiamo all'altra riva!\u201d. Ad una prima lettura di questo passo viene da pensare che Ges\u00f9 esorta i suoi a muoversi per altri lidi perch\u00e9 c'\u00e8 ancora molto da fare, e si lascia prendere dai suoi \u201ccos\u00ec com'era\u201d: stanco e affaticato. Vuole andare verso altri luoghi per incontrare, consolare e guarire ancora molte persone che non conoscono la novit\u00e0 del Vangelo. L'umanit\u00e0 di Ges\u00f9 viene sottolineata dal fatto che, nella barca, si mette a dormire profondamente. Improvvisamente il vento inizia a soffiare e il mare si fa tempestoso, fino al punto che le onde riempiono la barca e i suoi iniziano ad avere timore di morire. Spesso nella nostra vita accade la stessa cosa: ci troviamo in piena tempesta rischiando di annegare, e allora invochiamo il Signore, che sembra dormire. Spesso ci convinciamo che a lui non importa di noi, o addirittura mettiamo in dubbio la sua esistenza. Cos\u00ec la paura aumenta, mentre la nostra fede ci abbandona. Ed ecco che la sua divinit\u00e0 ci sorprende. Egli riesce sempre a placare la tempesta che \u00e8 in noi, a domare le nostre paure, a sorprenderci con la sua potente creativit\u00e0. Egli non ci lascia mai, ma ci aiuta ad avere fiducia in lui. Se ci abbandoniamo a lui per ogni stato d'animo negativo o situazione difficile nella quale siamo immersi, saremo pacificati. Ges\u00f9 ce lo ha insegnato con la sua vita, e soprattutto nel momento tragico della sua passione, in cui la paura e l'angoscia sono state dominate dalla fiducia nel padre. Un'altra chiave di lettura di questo Vangelo \u00e8 questa: quel \u201cPassiamo all'altra riva!\u201d pu\u00f2 essere un'esortazione perch\u00e9 l'uomo si immerga nel mistero della parola divina e si decida a cambiare la propria vita. Cos\u00ec durante il cammino della nostra conversione Ges\u00f9 si lascia prendere sulla nostra barca, si lascia coinvolgere dalla nostra vita, vive accanto a noi sostenendo la nostra trasformazione. La lotta interiore, la tempesta spirituale che viviamo durante questo difficile cammino in salita provoca in noi momenti di sconforto e senso di abbandono, ed \u00e8 con la preghiera, nell'invocazione al suo aiuto, che Dio opera e \u201cminaccia\u201d le nostre paure, i nostri limiti, la nostra poca fede. E ridona Shalom, cio\u00e8 la sua armonia originale. Il passo sottolinea che la barca dove si trova il Signore con gli apostoli compie la traversata in compagnia di altre barche. Quelle stanno ad indicare la vita dei nostri cari, delle persone che ci sono state affidate e che nella nostra conversione ricevono quella grazia che il Signore vuole per tutti. Quando un uomo o una donna ricevono la grazia della conversione, le persone che hanno intorno vengono coinvolte nella luce di questa esperienza.", "riflettere": "Quando mi sento perduto, riesco a rivolgermi a Dio sicuro che egli non mi lascer\u00e0 mai solo? Riesco a riconoscere e a benedire le opere del Signore quando la mia tempesta si trasforma in bonaccia? In un tempo cos\u00ec difficile come quello che stiamo vivendo, riesco a non lasciarmi coinvolgere dalla paura per le tante cattive notizie e le poche certezze che si hanno del futuro?", "preghfin": "%Attraverso tutte le azioni da Lui compiute il Signore ci ammonisce dunque su come dobbiamo vivere quaggi\u00f9. In questo mondo tutti infatti sono pellegrini sebbene non tutti desiderino tornare nella patria. Ma proprio a causa di questo viaggio noi incontriamo le sofferenze dovute a sconvolgimenti e a tempeste; \u00e8 quindi necessario che siamo almeno nella barca. Poich\u00e9 se nella barca corriamo pericoli, fuori dalla barca andiamo incontro alla morte sicura.\nIn realt\u00e0, per quante forze abbia nei muscoli delle braccia chi nuota nel mare,\ntalora, sopraffatto dal mare grosso, viene inghiottito dalle onde e affoga.\n\u00c8 necessario quindi che siamo nella barca,\ncio\u00e8 siamo portati sul legno per essere in grado di attraversare il mare.\nOrbene, questo legno, dal quale viene portata la nostra debolezza, \u00e8 la croce del Signore\ncon la quale veniamo preservati dall'annegare nelle tempeste di questo mondo.\nSiamo soggetti alle tempeste, ma c'\u00e8 Dio che pu\u00f2 venire in nostro aiuto.\n<i>(Sant'Agostino)</i>"}