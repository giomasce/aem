{"day": 30, "month": 6, "year": 2021, "weekday": 3, "date_str": "mercoled\u00ec 30 giugno 2021", "quotes": "Gn 21,5.8-20; Sal 33", "quote_vangelo": "secondo Matteo (8,28-34)", "curatore": "una francescana secolare in cammino", "prevangelo": "", "indications": "", "preghiniz": "Questo povero grida al Signore\ne il Signore lo ascolta,\nlo salva da tutte le sue angosce.\nL'angelo del Signore si accampa\nattorno a quelli che lo temono, e li libera.\nTemete il Signore suoi santi:\nnulla manca a coloro che lo temono.\nI leoni sono miseri e affamati,\nma a chi cerca il Signore non manca alcun bene.\nVenite, figli, ascoltatemi:\nvi insegner\u00f2 il timore del Signore.\nChi \u00e8 l'uomo che desidera la vita\ne ama i giorni in cui vedere il bene?\n<i>(Salmo 33)</i>", "vangelo": "In quel tempo, giunto Ges\u00f9 all'altra riva, nel paese dei Gadar\u00e8ni, due indemoniati, uscendo dai sepolcri, gli andarono incontro; erano tanto furiosi che nessuno poteva passare per quella strada. Ed ecco, si misero a gridare: \u00abChe vuoi da noi, Figlio di Dio? Sei venuto qui a tormentarci prima del tempo?\u00bb.\nA qualche distanza da loro c'era una numerosa mandria di porci al pascolo; e i dem\u00f2ni lo scongiuravano dicendo: \u00abSe ci scacci, mandaci nella mandria dei porci\u00bb. Egli disse loro: \u00abAndate!\u00bb. Ed essi uscirono, ed entrarono nei porci: ed ecco, tutta la mandria si precipit\u00f2 gi\u00f9 dalla rupe nel mare e morirono nelle acque.\nI mandriani allora fuggirono e, entrati in citt\u00e0, raccontarono ogni cosa e anche il fatto degli indemoniati. Tutta la citt\u00e0 allora usc\u00ec incontro a Ges\u00f9: quando lo videro, lo pregarono di allontanarsi dal loro territorio.", "medita": "\u201cLa Luce \u00e8 venuta nel mondo, ma gli uomini hanno preferito le tenebre alla Luce\u201d (Gv 3, 19). Dio misericordioso ha mandato suo figlio tra gli uomini per liberarli dal male. L'uomo, inaridito dal male, vive come in un sepolcro a cui nessuno si pu\u00f2 avvicinare. Eppure Ges\u00f9 passa di l\u00ec, in quella terra pagana e corrotta, perch\u00e9 il male sia smascherato. L'amore \u00e8 venuto nel mondo per vincere il male e la battaglia \u00e8 iniziata con l'annuncio che il regno di Dio \u00e8 in mezzo a noi. Ogni miracolo diventa il segno che \u00e8 iniziato il duello di Ges\u00f9 con le forze del male, e la vittoria che ne consegue \u00e8 il simbolo che il tempo della salvezza \u00e8 ormai aperto e per Satana \u00e8 venuto il tempo della caduta. Ges\u00f9 ci vuole liberare definitivamente, ma molti preferiscono rimanere in una situazione ambigua fatta di egoismo e falsit\u00e0. Se dobbiamo scegliere, preferiamo mantenere una mandria di porci piuttosto che salvare la vita di due esseri umani. Oggi l'economia e la finanza sono al centro del mondo pi\u00f9 che la vita di un popolo! Sacrifichiamo l'amore e la vita rimanendo volontariamente nella morte. Ges\u00f9 Cristo per la salvezza di un uomo distrugge se stesso. Lui, Dio, vero Dio, si lascia distruggere sulla croce, annientare, calpestare per dare vita all'umanit\u00e0. Lui veramente sa come si invertono i valori. Attraverso la croce i valori veri vengono innalzati e i falsi valori vengono annullati. Dio misericordioso ha mandato nel mondo l'amore per combattere la morte: la guerra \u00e8 stata vinta\u2026 nonostante gli uomini!", "riflettere": "Ges\u00f9 entra nella mia vita, anzi nella mia morte: mi lascio servire dal suo amore per me? Quando sono in preda dell'angoscia e di cattivi pensieri, mi abbandono al Signore affinch\u00e9 trasformi la mia inquietudine? Per il bene di un fratello, riesco a mettere da parte il mio egoismo e i miei interessi?", "preghfin": "Eppure, non tutto \u00e8 perduto, perch\u00e9 gli esseri umani, capaci di degradarsi fino all'estremo,\npossono anche superarsi, ritornare a scegliere il bene e rigenerarsi,\nal di l\u00e0 di qualsiasi condizionamento psicologico e sociale che venga loro imposto.\nSono capaci di guardare a s\u00e9 stessi con onest\u00e0, di far emergere il proprio disgusto\ne di intraprendere nuove strade verso la vera libert\u00e0.\nNon esistono sistemi che annullino completamente\nl'apertura al bene, alla verit\u00e0 e alla bellezza,\nn\u00e9 alla capacit\u00e0 di reagire, che Dio continua ad incoraggiare dal profondo dei nostri cuori.\nAd ogni persona di questo mondo chiedo di non dimenticare questa dignit\u00e0\nche nessuno ha il diritto di toglierle.\n<i>(Papa Francesco, </i>Laudato si'<i>)</i>"}