{"day": 6, "month": 6, "year": 2021, "weekday": 7, "date_str": "domenica 6 giugno 2021", "quotes": "Es 24,3-8; Sal 115; Eb 9,11-15", "quote_vangelo": "secondo Marco (14,12-16.22-26)", "curatore": "una francescana secolare in cammino", "prevangelo": "", "indications": "Santissimi Corpo e Sangue di Cristo", "preghiniz": "Che cosa render\u00f2 al Signore,\nper tutti i benefici che mi ha fatto?\nAlzer\u00f2 il calice della salvezza\ne invocher\u00f2 il nome del Signore.\nA te offrir\u00f2 un sacrificio di ringraziamento\ne invocher\u00f2 il nome del Signore.\nAdempir\u00f2 i miei voti al Signore\ndavanti a tutto il suo popolo.\n<i>(Salmo 115)</i>", "vangelo": "Il primo giorno degli \u00c0zzimi, quando si immolava la Pasqua, i discepoli dissero a Ges\u00f9: \u00abDove vuoi che andiamo a preparare, perch\u00e9 tu possa mangiare la Pasqua?\u00bb.\nAllora mand\u00f2 due dei suoi discepoli, dicendo loro: \u00abAndate in citt\u00e0 e vi verr\u00e0 incontro un uomo con una brocca d'acqua; seguitelo. L\u00e0 dove entrer\u00e0, dite al padrone di casa: \u201cIl Maestro dice: Dov'\u00e8 la mia stanza, in cui io possa mangiare la Pasqua con i miei discepoli?\u201d. Egli vi mostrer\u00e0 al piano superiore una grande sala, arredata e gi\u00e0 pronta; l\u00ec preparate la cena per noi\u00bb.\nI discepoli andarono e, entrati in citt\u00e0, trovarono come aveva detto loro e prepararono la Pasqua.\nMentre mangiavano, prese il pane e recit\u00f2 la benedizione, lo spezz\u00f2 e lo diede loro, dicendo: \u00abPrendete, questo \u00e8 il mio corpo\u00bb. Poi prese un calice e rese grazie, lo diede loro e ne bevvero tutti. E disse loro: \u00abQuesto \u00e8 il mio sangue dell'alleanza, che \u00e8 versato per molti. In verit\u00e0 io vi dico che non berr\u00f2 mai pi\u00f9 del frutto della vite fino al giorno in cui lo berr\u00f2 nuovo, nel regno di Dio\u00bb.\nDopo aver cantato l'inno, uscirono verso il monte degli Ulivi.", "medita": "\u201cIl Verbo si fece carne e abit\u00f2 tra noi\u201d (Gv 1, 14b). Il Verbo, quindi la parola, si fa carne in quel piccolo pezzo di pane sull'altare, ad ogni messa, per fare della Sua chiesa, quindi ognuno di noi, un solo corpo e un solo spirito con lui. Questo \u00e8 memoriale di ci\u00f2 che accade ogni volta che veniamo invitati alla mensa pasquale, al sacrificio del Signore. \u00c8 amore che si lascia mangiare dalla Sua sposa, la chiesa, perch\u00e9 possa partecipare alla Sua redenzione. Noi mangiamo l'amore ogni giorno\u2026 il Signore ci chiama, ci invita, \u201cha sete che noi abbiamo sete di Lui\u201d (Sant'Agostino). Il suo desiderio \u00e8 cos\u00ec grande che esige una vera e propria fusione, e la messa diviene un atto sponsale tra lui e la Chiesa, tra lui e ognuno di noi. Noi tutti che partecipiamo a questa mensa, a questo sacrificio, ricevendo il corpo e il sangue di Cristo, veniamo proposti come adatti a ricevere il dono supremo dello Spirito Santo. Durante l'offertorio, il pane e il vino sono primizia del nostro lavoro, e anche noi diventiamo offerta sull'altare del sacrificio. Ma ci\u00f2 ha poco significato, perch\u00e9 \u00e8 nel momento in cui Ges\u00f9 dona se stesso al padre che offre a noi di portarci insieme a s\u00e9 nel Padre. Ges\u00f9 unito nell'amore con il padre e il padre unito nell'amore con lui rivela lo Spirito Santo, il soffio infinito dell'amore divino. Questo \u00e8 ci\u00f2 che il Signore vuol donare alla chiesa, ad ognuno di noi nell'atto di mangiare il suo corpo nel pane e di bere il suo sangue nel vino. Egli fa dono di s\u00e9 a noi nello Spirito, e noi diventiamo suoi. Ges\u00f9 ci ha insegnato a pensare al cielo come a un banchetto, dove lui stesso passa da un commensale all'altro per servirlo. \u201cPreparer\u00e0 il Signore degli eserciti per tutti i popoli, su questo monte, un banchetto di grasse vivande, un banchetto di vini eccellenti, di cibi succulenti, di vini raffinati. Il Signore eliminer\u00e0 per sempre la morte. Il Signore Dio asciugher\u00e0 le lacrime su ogni volto\u201d (Is 25, 6.8a).", "riflettere": "\u201cLa Parola di Dio \u00e8 Dio stesso\u201d (Sant'Agostino). Che cosa vado a fare io a messa? Riesco a sentirmi parte di ci\u00f2 che sta accadendo sull'altare?", "preghfin": "Abramo era un simbolo, la figura della futura realt\u00e0.\nNel suo caso si trattava d'un uomo che sacrificava un altro uomo, il figlio Isacco, per amore di Dio.\nAlla fine dei tempi, \u00e8 stato Dio a sacrificare per amore degli uomini\u2014\nuomini che avevano risposto al suo amore con il rifiuto.\nE la risposta di Dio a tale affronto \u00e8 stata quella di dare il suo unico Figlio per loro.\nPer risparmiare ad Abramo il dolore della morte del figlio,\nDio gli mand\u00f2 un angelo che ne ferm\u00f2 la mano.\nIl dolore del padre fece breccia nel cuore di Dio, che ne ebbe piet\u00e0.\nMa quando il Padre dovette sacrificare il Figlio per noi, il Suo cuore non ebbe piet\u00e0:\n\u201cNon ha risparmiato il proprio Figlio\u201d.\nNessun angelo ha potuto dire a questo Padre che il sacrificio del Figlio non era pi\u00f9 richiesto.\nE quando il Figlio grid\u00f2 al Padre con sangue e lacrime\nperch\u00e9 gli risparmiasse l'orrore della morte in croce,\nnessun angelo ferm\u00f2 la mano del Padre, che ha voluto sacrificare il suo Tutto per noi.\nCi ama troppo quel Padre per poter accondiscendere al grido del Figlio.\nL'Amore di Dio \u00e8 sempre stato follia per la sapienza umana!\nE se il Figlio ci ha redenti a prezzo del Suo Sangue, non dimentichiamo\nche il cuore del Padre ha pagato il costo della morte crudele del Suo unico Figlio.\n<i>(Da un anonimo certosino, </i>La Messa mistero nuziale<i>)</i>"}