{"day": 28, "month": 6, "year": 2021, "weekday": 1, "date_str": "luned\u00ec 28 giugno 2021", "quotes": "Gn 18,16-33; Sal 102", "quote_vangelo": "secondo Matteo (8,18-22)", "curatore": "una francescana secolare in cammino", "prevangelo": "", "indications": "Sant'Ireneo", "preghiniz": "Ave, regina sapienza,\nil Signore ti salvi con tua sorella, la pura semplicit\u00e0.\nSignora santa povert\u00e0,\nil Signore ti salvi con tua sorella, la santa umilt\u00e0.\nSignora santa carit\u00e0,\nil Signore ti salvi con tua sorella, la santa obbedienza.\nSantissime virt\u00f9,\nvoi tutte salvi il Signore dal quale venite e procedete.\nNon c'\u00e8 proprio nessuno in tutto il mondo,\nche possa avere una sola di voi,\nse prima non muore a s\u00e9 stesso.\n<i>(San Francesco d'Assisi, </i>Saluto alle virt\u00f9<i>)</i>", "vangelo": "In quel tempo, vedendo la folla attorno a s\u00e9, Ges\u00f9 ordin\u00f2 di passare all'altra riva.\nAllora uno scriba si avvicin\u00f2 e gli disse: \u00abMaestro, ti seguir\u00f2 dovunque tu vada\u00bb. Gli rispose Ges\u00f9: \u00abLe volpi hanno le loro tane e gli uccelli del cielo i loro nidi, ma il Figlio dell'uomo non ha dove posare il capo\u00bb.\nE un altro dei suoi discepoli gli disse: \u00abSignore, permettimi di andare prima a seppellire mio padre\u00bb. Ma Ges\u00f9 gli rispose: \u00abSeguimi, e lascia che i morti seppelliscano i loro morti\u00bb.", "medita": "Ges\u00f9 \u00e8 a Cafarnao, ha guarito la suocera di Pietro, scacciato gli spiriti con la parola e sanato i malati. La folla ha sentito parlare di lui e lo ha cercato, tutti hanno ascoltato le sue parole e visto i gesti di tenerezza e compassione\u2026 i suoi miracoli. Ma Ges\u00f9 ha deciso di lasciare quel luogo per passare all'altra riva: la sua missione \u00e8 far conoscere la misericordia del Padre. Uno scriba che ha visto e ascoltato ha il cuore gonfio di gioia e gratitudine. Egli \u00e8 rimasto affascinato dal Maestro e non vuol perdere tempo, ha deciso che lo seguir\u00e0 ovunque vada perch\u00e9 la sua vita non \u00e8 pi\u00f9 la stessa. Si avvicina al Signore e con impeto glielo dice: \u201cMaestro, ti seguir\u00f2 dovunque tu vada\u201d. Non conosce la missione di Ges\u00f9, non sa bene cosa andr\u00e0 a fare, ma il Signore ha preso il suo cuore, la sua mente e la sua vita. Ges\u00f9 sa cosa \u00e8 accaduto nell'anima di quell'uomo, cos\u00ec lo mette in guardia e risponde che ci\u00f2 che sta affrontando \u00e8 duro e faticoso, vissuto nell'incertezza e nell'indigenza. Non c'\u00e8 e non ci sar\u00e0 successo e potere, n\u00e9 ricchezza e benevolenza. Mentre al discepolo che vorrebbe rimandare la partenza fa capire che \u201cquando si \u00e8 rinati a vita nuova apparteniamo ai vivi, alla vita vecchia appartengono i morti\u2026\u201d. Il suo \u00e8 un invito a non sprecare energie in cose che non hanno futuro, e ad abbandonare tutto per seguirlo. Anche a noi oggi accade di lasciarci prendere dall'entusiasmo per le parole di un buon sacerdote, un pellegrinaggio particolare, la testimonianza di una guarigione o una conversione straordinaria. Non sappiamo cosa faranno lo scriba e il discepolo, ma io che avrei fatto al posto loro? Seguire Ges\u00f9 non pu\u00f2 essere vissuto a met\u00e0: Dio ci vuole tutti per s\u00e9, per darci tutto se stesso. Dobbiamo prepararci: il cristiano non ha vita facile, e stare nel mondo vuol dire portare la bellezza di Ges\u00f9 agli altri testimoniando nel quotidiano, accettando anche ostilit\u00e0 e pregiudizio\u2026 nella libert\u00e0 e nella gioia del Signore.", "riflettere": "La parola del Signore ha cambiato la mia vita: \u201cSeguimi!\u201d rimbomba nel mio cuore. Non voglio lasciarmi prendere da un momentaneo entusiasmo, voglio comprendere la mia vocazione per fare la sua volont\u00e0. Maria sar\u00e0 mia maestra.", "preghfin": "Vestito di cenci, colui che un tempo si adornava di abiti purpurei,\nse ne va per la selva, cantando le lodi di Dio in francese.\nAd un tratto, alcuni manigoldi si precipitano su di lui,\ndomandandogli bruscamente chi sia.\nL'uomo di Dio risponde impavido e sicuro:\n\u201cSono l'araldo del gran Re; vi interessa questo?\u201d.\nQuelli lo percuotono e lo gettano in una fossa piena di neve,\ndicendo: \u201cStattene l\u00ec, zotico araldo di Dio!\u201d.\nMa egli, rivoltandosi di qua e di l\u00e0, scossasi di dosso la neve, appena i briganti sono spariti,\nbalza fuori dalla fossa e, tutto giulivo, riprende a cantare a gran voce,\nriempiendo il bosco con le lodi al Creatore di tutte le cose.\n<i>(Tommaso da Celano, </i>Vita prima di San Francesco d'Assisi<i>)</i>"}