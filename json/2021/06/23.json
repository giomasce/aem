{"day": 23, "month": 6, "year": 2021, "weekday": 3, "date_str": "mercoled\u00ec 23 giugno 2021", "quotes": "Gn 15,1-12.17-18; Sal 104", "quote_vangelo": "secondo Matteo (7,15-20)", "curatore": "una francescana secolare in cammino", "prevangelo": "", "indications": "", "preghiniz": "Rendete grazie al Signore e invocate il suo nome,\nproclamate fra i popoli le sue opere.\nA lui cantate, a lui inneggiate,\nmeditate tutte le sue meraviglie.\nGloriatevi del suo santo nome:\ngioisca il cuore di chi cerca il Signore.\nCercate il Signore e la sua potenza,\nricercate sempre il suo volto.\n<i>(Salmo 104)</i>", "vangelo": "In quel tempo, Ges\u00f9 disse ai suoi discepoli:\n\u00abGuardatevi dai falsi profeti, che vengono a voi in veste di pecore, ma dentro sono lupi rapaci! Dai loro frutti li riconoscerete.\nSi raccoglie forse uva dagli spini, o fichi dai rovi? Cos\u00ec ogni albero buono produce frutti buoni e ogni albero cattivo produce frutti cattivi; un albero buono non pu\u00f2 produrre frutti cattivi, n\u00e9 un albero cattivo produrre frutti buoni. Ogni albero che non d\u00e0 buon frutto viene tagliato e gettato nel fuoco. Dai loro frutti dunque li riconoscerete\u00bb.", "medita": "Ancora Ges\u00f9 si rivolge ai suoi insegnando loro come relazionarsi con chi incontreranno durante la loro missione, e ad essere \u201csemplici come colombe e prudenti come serpenti\u201d. Profeta \u00e8 chi viene scelto da Dio e portato via con una missione. Il vero profeta era colui che conosceva il senso nascosto della storia, che sapeva leggere e interpretare ci\u00f2 che accadeva e sarebbe accaduto, soprattutto il bene che Dio desiderava per il suo popolo. Il suo stile di vita, la fedelt\u00e0 alla tradizione del passato, il compimento della profezia e il riscontro da parte del popolo erano i segni che caratterizzavano la missione del profeta. Chi aveva ricevuto la grazia di profetare volgeva sempre lo sguardo in alto e portava i suoi ascoltatori a Dio, e non a se stesso. Egli provava ci\u00f2 che prova Dio: la sofferenza e la solitudine. Ges\u00f9 stesso, profeta e salvatore, \u00e8 ci\u00f2 che dice, e lo dimostra con tutto il suo essere; \u00e8 la radice buona del contenuto buono che esprime. Egli comunica verit\u00e0 attraverso la sua vita, in modo che chi lo segue veda con i suoi occhi ci\u00f2 che il contenuto delle sue parole e dei suoi gesti esprimono. Il buon profeta \u00e8 colui che, come Giovanni il Battista, si fa simile a Ges\u00f9 nella mitezza e nella povert\u00e0, nella misericordia e nella giustizia. \u00c8 colui che si riconosce figlio e servitore di Dio e non padrone della vita altrui. La sua \u00e8 una vocazione che attraversa difficolt\u00e0, fatica, incomprensioni e persecuzioni; ma la protezione di Dio lo accompagna e l'ardore e lo zelo non lo abbandonano. Egli si d\u00e0 tutto a Dio per essere portatore del suo messaggio agli uomini. La sua parola \u00e8 autorevole ed efficace perch\u00e9 \u00e8 parola divina, e la conferma della profezia sar\u00e0 autenticata dal realizzarsi concretamente di ci\u00f2 che la profezia esprime. Oggi i frutti della parola di Ges\u00f9 che trasformano la nostra vita si possono riconoscere quando ci abbandoniamo a lui, che opera attraverso santi sacerdoti e persone umili e straordinarie.", "riflettere": "Il falso profeta \u00e8 colui che, in modo improprio, attribuisce a se stesso il titolo di profeta. \u00c8 colui che ha la presunzione di dire in suo nome una cosa che Dio non gli ha comandato di dire, o che parler\u00e0 in nome di altri dei. Quanti falsi profeti si sono susseguiti nella storia, e quanti ancora ne incontriamo oggi! Attraverso la rete multimediale questi personaggi si impongono con pensieri fuorvianti che spesso portano la gente a credere in ci\u00f2 che affermano per rovinare la loro vita. Altri incitano all'autolesionismo fino al suicidio, soprattutto tra i giovani. Ecco i frutti malati dell'albero cattivo di questi personaggi.", "preghfin": "% I falsi profeti di oggi sono come incantatori di serpenti,\n% approfittano delle emozioni umane per rendere schiave le persone e portarle dove vogliono loro.\n% Attirano gli uomini e le donne con le lusinghe del piacere di pochi istanti,\n% che viene scambiato per felicit\u00e0, oppure con l'illusione del denaro,\n% che li rende schiavi del profitto o di interessi meschini.\n% Altri falsi profeti sono i ciarlatani che offrono soluzioni semplici e immediate\n% alle sofferenze che si rivelano per\u00f2 completamente inefficaci.\n% Ai giovani \u00e8 offerto il falso rimedio della droga,\n% di relazioni usa e getta, di guadagni facili, ma disonesti.\n% Oppure l'illusione di una vita completamente virtuale\n% in cui i rapporti sembrano pi\u00f9 semplici e veloci per rivelarsi poi drammaticamente privi di senso.\n% Sta a noi discernere nel nostro cuore ed esaminare\n% se \u00e8 minacciato dalle menzogne di questi falsi profeti.\nDobbiamo saper riconoscere ci\u00f2 che lascia dentro di noi un'impronta buona,\nperch\u00e9 viene da Dio e vale veramente per il nostro bene.\nSe vediamo intorno a noi questi segnali, la Chiesa ci offre,\nnel tempo di Quaresima, il dolce rimedio della preghiera, dell'elemosina e del digiuno.\nCon la preghiera permettiamo al nostro cuore di scoprire le menzogne\ncon le quali inganniamo noi stessi.\nL'elemosina, che ci libera dall'avidit\u00e0, dovrebbe diventare per tutti un vero e proprio stile di vita.\nIl digiuno infine ci disarma, ci fa crescere, ci sveglia, ci fa pi\u00f9 attenti a Dio e al prossimo\ne ridesta la volont\u00e0 di obbedire a Dio, l'unico che sazia la nostra fame.\n<i>(Papa Francesco, </i>Messaggio per la Quaresima 2018<i>)</i>"}