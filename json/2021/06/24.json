{"day": 24, "month": 6, "year": 2021, "weekday": 4, "date_str": "gioved\u00ec 24 giugno 2021", "quotes": "Is 49,1-6; Sal 138; At 13,22-26", "quote_vangelo": "secondo Luca (1,57-66.80)", "curatore": "una francescana secolare in cammino", "prevangelo": "", "indications": "Nativit\u00e0 di San Giovanni Battista", "preghiniz": "Signore tu mi scruti e mi conosci,\ntu conosci quando mi siedo e quando mi alzo,\nintendi da lontano i miei pensieri,\nosservi il mio cammino e il mio riposo,\nti sono note tutte le mie vie.\nSei tu che hai formato i miei reni\ne mi hai tessuto nel grembo di mia madre.\nIo ti rendo grazie: hai fatto di me una meraviglia stupenda.\nMeravigliose sono le tue opere,\nle riconosce pienamente l'anima mia.\nNon ti sono nascoste le mie ossa\nquando venivo formato nel segreto,\nricamato nelle profondit\u00e0 della terra.\n<i>(Salmo 138)</i>", "vangelo": "Per Elisabetta si comp\u00ec il tempo del parto e diede alla luce un figlio. I vicini e i parenti udirono che il Signore aveva manifestato in lei la sua grande misericordia, e si rallegravano con lei.\nOtto giorni dopo vennero per circoncidere il bambino e volevano chiamarlo con il nome di suo padre, Zaccar\u00eca. Ma sua madre intervenne: \u00abNo, si chiamer\u00e0 Giovanni\u00bb. Le dissero: \u00abNon c'\u00e8 nessuno della tua parentela che si chiami con questo nome\u00bb.\nAllora domandavano con cenni a suo padre come voleva che si chiamasse. Egli chiese una tavoletta e scrisse: \u00abGiovanni \u00e8 il suo nome\u00bb. Tutti furono meravigliati. All'istante si aprirono la sua bocca e la sua lingua, e parlava benedicendo Dio.\nTutti i loro vicini furono presi da timore, e per tutta la regione montuosa della Giudea si discorreva di tutte queste cose. Tutti coloro che le udivano, le custodivano in cuor loro, dicendo: \u00abChe sar\u00e0 mai questo bambino?\u00bb. E davvero la mano del Signore era con lui.\nIl bambino cresceva e si fortificava nello spirito. Visse in regioni deserte fino al giorno della sua manifestazione a Israele.", "medita": "Elisabetta \u00e8 cugina di Maria. Anziana e sterile, aveva avuto la promessa e la grazia da Dio di poter partorire un figlio. Era donna di fede come Maria, ed era rimasta incinta sei mesi prima della cugina. Aveva trascorso con lei gli ultimi tre mesi della sua gravidanza perch\u00e9 anche Maria era incinta e aveva avuto notizia dall'angelo che la cugina Elisabetta aspettava un figlio pur essendo vecchia. \u201cNulla \u00e8 impossibile a Dio!\u201d, aveva sottolineato l'angelo a Maria. Il piccolo Giovanni, sin da quando era nel grembo di sua madre, aveva sussultato di gioia al saluto di Maria, perch\u00e9 aveva riconosciuto il suo Signore. Ed Elisabetta, nel salutare Maria, fu ricolma di Spirito Santo; in seguito la chiamer\u00e0 beata, perch\u00e9 ha creduto nell'adempimento di ci\u00f2 che il Signore le aveva promesso. Ma anche Elisabetta ha creduto che la sua preghiera \u00e8 stata ascoltata, cos\u00ec si \u00e8 abbandonata alla volont\u00e0 di Dio, non ha avuto timore come Zaccaria, suo marito. Chiss\u00e0 come lo Spirito Santo avr\u00e0 unito le due donne, quanta ricchezza e grazia avr\u00e0 ricevuto Elisabetta dalla presenza di Maria! Dio ha voluto che la missione di Ges\u00f9 fosse annunciata da un parente, da un cugino. Ha voluto preparare il terreno sin dal grembo delle due madri, ha voluto che Giovanni conoscesse la gioia divina ancor prima di nascere, perch\u00e9 Ges\u00f9 \u00e8 il Messia tanto atteso. \u00c8 straordinaria questa storia, incredibile ci\u00f2 che unisce queste due donne, ancor pi\u00f9 di ci\u00f2 che unisce Elisabetta e Zaccaria! Quella promessa che si fa carne \u00e8 confermata dal nome Giovanni, che significa \u201cDio ha esaudito\u201d. Alla nascita di Giovanni, quanta meraviglia tra i vicini e i parenti, mentre Zaccaria riacquista la parola per benedire Dio! Giovanni si \u00e8 fatto annunciatore del suo Signore gi\u00e0 dal grembo di sua madre; perch\u00e9 questa sar\u00e0 la sua missione. \u201cChe sar\u00e0 mai questo bambino?\u201d \u00e8 ci\u00f2 che si domandavano coloro che sentivano parlare di lui. Come Ges\u00f9, anche Giovanni sar\u00e0 un bambino accompagnato da Dio e fortificato ed educato dallo Spirito, per prepararsi al suo mandato. Giovanni sar\u00e0 il profeta pi\u00f9 grande, \u201cprofeta dell'Altissimo\u201d, colui che ricondurr\u00e0 molti figli di Israele al Signore e preparer\u00e0 la strada al Messia. Lo profet\u00f2 suo padre Zaccaria quando ricevette di nuovo la parola da Dio. Giovanni rimarr\u00e0 fedele alla parola del Signore, predicher\u00e0 l'urgenza della conversione. Come Ges\u00f9, anche Giovanni morir\u00e0 per ci\u00f2 che ha annunciato e predicato.", "riflettere": "La fede totale di Elisabetta e il dubbio di Zaccaria, anche se uomo di fede, accompagnano il mio cammino di conversione. \u00c8 naturale questa lotta interiore, questa lotta spirituale! Eppure il Signore ascolta la mia preghiera ed esaudisce la mia richiesta, anzi mi dona pi\u00f9 di ci\u00f2 che ho chiesto, come ha fatto per Elisabetta e Zaccaria.", "preghfin": "% Benedetto il Signore, Dio di Israele, perch\u00e9 ha visitato e redento il suo popolo,\n% per noi ha suscitato una potente salvezza nella casa di Davide, suo servo,\n% come aveva promesso per bocca dei suoi santi profeti d'un tempo:\n% salvezza dai nostri nemici e dalle mani di tutti quelli che ci odiano.\n% Cos\u00ec egli ha concesso misericordia ai nostri padri e s'\u00e8 ricordato della sua alleanza,\n% del giuramento fatto ad Abramo, nostro padre, di concedere a noi,\n% liberati dalle mani dei nemici, di servirlo senza timore,\n% in santit\u00e0 e giustizia dinanzi a lui per tutti i nostri giorni.\nE tu, bambino, sarai chiamato profeta dell'Altissimo\nperch\u00e9 andrai innanzi al Signore a preparargli la via,\nper dare al suo popolo la conoscenza della salvezza per la remissione dei peccati,\ngrazie alla bont\u00e0 misericordiosa del nostro Dio per cui verr\u00e0 a visitarci un sole dall'alto,\nper illuminare quelli che stanno nelle tenebre e nell'ombra di morte,\nper guidare i nostri passi sulla via della pace.\n<i>(Vangelo secondo Luca 1, 76--79)</i>"}