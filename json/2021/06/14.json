{"day": 14, "month": 6, "year": 2021, "weekday": 1, "date_str": "luned\u00ec 14 giugno 2021", "quotes": "2Cor 6,1-10; Sal 97", "quote_vangelo": "secondo Matteo (5,38-42)", "curatore": "una francescana secolare in cammino", "prevangelo": "", "indications": "", "preghiniz": "Cantate al Signore un canto nuovo,\nperch\u00e9 ha compiuto meraviglie.\nGli ha dato vittoria la sua destra\ne il suo braccio santo.\nIl Signore ha fatto conoscere la sua salvezza,\nagli occhi delle genti ha rivelato la sua giustizia.\nEgli si \u00e8 ricordato del suo amore,\ndella sua fedelt\u00e0 alla casa di Israele.\n<i>(Salmo 97)</i>", "vangelo": "In quel tempo, Ges\u00f9 disse ai suoi discepoli: \u00abAvete inteso che fu detto: \u201cOcchio per occhio\u201d e \u201cdente per dente\u201d. Ma io vi dico di non opporvi al malvagio; anzi, se uno ti d\u00e0 uno schiaffo sulla guancia destra, tu p\u00f3rgigli anche l'altra, e a chi vuole portarti in tribunale e toglierti la tunica, tu lascia anche il mantello.\nE se uno ti costringer\u00e0 ad accompagnarlo per un miglio, tu con lui fanne due.\nDa' a chi ti chiede, e a chi desidera da te un prestito non voltare le spalle\u00bb.", "medita": "Umanamente siamo portati a rispondere secondo la logica dell'\u201cocchio per occhio\u201d e \u201cdente per dente\u201d, rischiando di far diventare moto perpetuo lo scontro e l'odio come forma di difesa. Ma scegliere l'amore invece della vendetta, offrendo l'altra guancia a chi ci percuote, rompe una logica umana a favore di una logica divina che stupisce, sconcerta e pu\u00f2 trasformare l'altro da sopraffattore a fratello. Donare amore con un atteggiamento mite e gioioso, non passivo ma costruttivo, dar\u00e0 origine ad una dinamica che pu\u00f2 trasformare pensiero e azione per la creazione di un mondo nuovo. Questa \u00e8 la novit\u00e0 del Vangelo.", "riflettere": "\u00c8 mai capitato che provassi un sentimento di rancore verso un'altra persona? Come sono riuscito a superarlo? Riesco a mettere in pratica nella mia vita, nel mio quotidiano, in famiglia e nella comunit\u00e0 della chiesa a cui appartengo questo \u201camore creativo\u201d che ci suggerisce Ges\u00f9?", "preghfin": "In una fredda e ventosa giornata d'inverno, San Francesco d'Assisi e Frate Leone\nerano sulla strada che da Perugia portava a Santa Maria degl'Angeli.\nFrate Leone chiese a San Francesco: \u201cPadre, te lo chiedo nel nome di Dio,\ndimmi dove si pu\u00f2 trovare la perfetta letizia\u201d. E san Francesco rispose:\n\u201cQuando saremo arrivati a Santa Maria degl'Angeli e saremo bagnati per la pioggia,\ninfreddoliti per la neve, sporchi per il fango e affamati per il lungo viaggio,\nbusseremo alla porta del convento. E il frate portinaio chieder\u00e0: \u201cChi siete voi?\u201d\ne noi risponderemo: \u201cSiamo due dei vostri frati\u201d.\nE lui non riconoscendoci, dir\u00e0 che siamo due impostori, gente che ruba ai poveri,\nnon ci aprir\u00e0 lasciandoci fuori al freddo della neve, alla pioggia e alla fame mentre si fa notte.\nAllora se noi a tanta ingiustizia e crudelt\u00e0 sopporteremo con pazienza\ne umilt\u00e0 senza parlar male del nostro confratello [\u2026] scrivi che questa \u00e8 perfetta letizia.\nE se noi costretti dalla fame, dal freddo e dalla notte,\ncontinuassimo a bussare piangendo e pregando per l'amore del nostro Dio il frate portinaio\nperch\u00e9 ci faccia entrare, e lui dir\u00e0: \u201cVagabondi insolenti, la pagherete cara\u201d;\ne uscendo con un grosso bastone ci piglierebbe dal cappuccio\ne dopo averci fatto rotolare in mezzo alla neve,\nci bastonerebbe facendoci sentire uno ad uno i singoli nodi.\nSe noi subiremo con pazienza ed allegria pensando alle pene del Cristo benedetto\ne che solo per suo amore bisogna sopportare, caro Frate Leone,\nannota che sta in questo la perfetta letizia. Ascolta infine la conclusione, Frate Leone:\nfra tutte le grazie dello Spirito santo e doni che Dio concede ai suoi fedeli,\nc'\u00e8 quella di superarsi proprio per l'amore di Dio per subire ingiustizie, disagi e dolori.\n<i>(San Francesco d'Assisi, </i>Fioretti<i>)</i>"}