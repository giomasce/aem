{"day": 8, "month": 6, "year": 2021, "weekday": 2, "date_str": "marted\u00ec 8 giugno 2021", "quotes": "2Cor 1,18-22; Sal 118", "quote_vangelo": "secondo Matteo (5,13-16)", "curatore": "una francescana secolare in cammino", "prevangelo": "", "indications": "", "preghiniz": "Meravigliosi sono i tuoi insegnamenti:\nper questo li custodisco.\nLa rivelazione delle tue parole illumina,\ndona intelligenza ai semplici.\nRendi saldi i miei passi secondo la tua promessa\ne non permettere che mi domini alcun male.\nFa' risplendere il tuo volto sul tuo servo\ne insegnami i tuoi decreti.\n<i>(Salmo 118)</i>", "vangelo": "In quel tempo, Ges\u00f9 disse ai suoi discepoli: \u00abVoi siete il sale della terra; ma se il sale perde il sapore, con che cosa lo si render\u00e0 salato? A null'altro serve che ad essere gettato via e calpestato dalla gente.\nVoi siete la luce del mondo; non pu\u00f2 restare nascosta una citt\u00e0 che sta sopra un monte, n\u00e9 si accende una lampada per metterla sotto il moggio, ma sul candelabro, e cos\u00ec fa luce a tutti quelli che sono nella casa. Cos\u00ec risplenda la vostra luce davanti agli uomini, perch\u00e9 vedano le vostre opere buone e rendano gloria al Padre vostro che \u00e8 nei cieli\u00bb.", "medita": "Ges\u00f9 prosegue, dopo il discorso della montagna, con immagini di vita quotidiana, spiegando quale deve essere la missione del discepolo e della comunit\u00e0 cristiana: essere sale, essere luce. Il sale fa un servizio, \u00e8 utile a dare gusto alle pietanze, a dare gusto alla vita. Il sale deve sciogliersi per dare sapore, come il cristiano che deve donarsi perch\u00e9 il messaggio dell'amore di Cristo, che porta con la sua vita, possa consolare e convertire il fratello e il mondo. La luce serve a illuminare le cose e la luce del mondo \u00e8 Cristo, noi siamo figli della luce: lui \u00e8 il sole e noi siamo luna, illuminata dal riflesso del sole, ma possiamo illuminare la notte. Ges\u00f9 non chiede di fare opere straordinarie, ma di portare luce nello spazio quotidiano della nostra vita. Essere luce significa manifestare in modo chiaro il Vangelo, quindi la verit\u00e0 che Ges\u00f9 ha annunciato e testimoniato. E questa luce non va nascosta perch\u00e9 non \u00e8 nostra, non \u00e8 prodotta da noi, ma \u00e8 la luce dell'amore di Dio. Ecco perch\u00e9 va posta sul candelabro, per essere amore a servizio di tutti. Una luce che si consuma per questo. Ges\u00f9 ammonisce i suoi ascoltatori: c'\u00e8 un'identit\u00e0 che viene da lui e che deve abitare i cristiani. Smarrita questa identit\u00e0 non si \u00e8 pi\u00f9 credibili, si smette di essere a servizio della vita.", "riflettere": "Essere sale della terra e luce del mondo \u00e8 davvero un impegno arduo e impegnativo, ma \u00e8 il desiderio di Ges\u00f9 per ognuno di noi, perch\u00e9 possiamo dare un senso alla nostra vita, perch\u00e9 possiamo essere appagati e felici. \u201cIn te \u00e8 la sorgente della vita, alla tua luce vediamo la luce\u201d (Salmo 35, 10).", "preghfin": "Voi siete il sale della terra\u2026 voi siete la luce del mondo:\nquesto \u00e8 il tema che ho scelto per la prossima Giornata Mondiale della Giovent\u00f9.\nLe due immagini del sale e della luce utilizzate da Ges\u00f9\nsono complementari e ricche di senso.\nNell'antichit\u00e0 infatti, sale e luce erano ritenuti indispensabili per la vita umana.\nCome il sale d\u00e0 sapore al cibo e la luce illumina le tenebre,\ncos\u00ec la santit\u00e0 d\u00e0 senso pieno alla vita, rendendola riflesso della Gloria di Dio.\nQuanti santi, anche tra i giovani, annovera la storia della chiesa!\nNel loro amore per Dio hanno fatto risplendere\nle proprie virt\u00f9 eroiche al cospetto del mondo,\ndiventando modello di vita che la Chiesa ha additato all'imitazione di tutti.\nPrego Dio tre volte Santo che, per l'intercessione di questa folla immensa di testimoni,\nvi renda santi, cari giovani, i santi del terzo millennio. \u00c8 l'ora della missione!\nNelle vostre diocesi e nelle vostre parrocchie, nei vostri movimenti,\nassociazioni e comunit\u00e0 il Cristo vi chiama,\nla Chiesa vi accoglie come casa e scuola di comunione e di preghiera.\n<i>(Giovanni Paolo II, </i>Messggio per la XVII giornata mondiale della giovent\u00f9 a Toronto<i>)</i>"}