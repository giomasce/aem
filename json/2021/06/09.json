{"day": 9, "month": 6, "year": 2021, "weekday": 3, "date_str": "mercoled\u00ec 9 giugno 2021", "quotes": "2Cor 3,4-11; Sal 98", "quote_vangelo": "secondo Matteo (5,17-19)", "curatore": "una francescana secolare in cammino", "prevangelo": "", "indications": "", "preghiniz": "Questo comando che oggi ti ordino\nnon \u00e8 troppo alto per te,\nn\u00e9 troppo lontano da te.\nNon \u00e8 nel cielo perch\u00e9 tu dica:\n\u201cChi salir\u00e0 per noi in cielo, per prendercelo e farcelo udire,\naffinch\u00e9 possiamo udirlo?\u201d.\nNon \u00e8 di l\u00e0 del mare, perch\u00e9 tu dica:\n\u201cChi attraverser\u00e0 per noi il mare, per prendercelo e farcelo udire,\naffinch\u00e9 possiamo seguirlo?\u201d.\nAnzi questa parola \u00e8 molto vicina a te,\n\u00e8 nella tua bocca e nel tuo cuore,\nperch\u00e9 tu la metta in pratica.\n<i>(Deuteronomio 30, 11--14)</i>", "vangelo": "In quel tempo, Ges\u00f9 disse ai suoi discepoli: \u00abNon crediate che io sia venuto ad abolire la Legge o i Profeti; non sono venuto ad abolire, ma a dare pieno compimento.\nIn verit\u00e0 io vi dico: finch\u00e9 non siano passati il cielo e la terra, non passer\u00e0 un solo iota o un solo trattino della Legge, senza che tutto sia avvenuto.\nChi dunque trasgredir\u00e0 uno solo di questi minimi precetti e insegner\u00e0 agli altri a fare altrettanto, sar\u00e0 considerato minimo nel regno dei cieli. Chi invece li osserver\u00e0 e li insegner\u00e0, sar\u00e0 considerato grande nel regno dei cieli\u00bb.", "medita": "Il capitolo quinto di Matteo ci fa vivere Ges\u00f9 sulla montagna: le beatitudini come nuovo decalogo, unite a quel \u201cVoi siete il sale della terra e la luce del mondo\u201d, convocano Israele e proclamano in maniera definitiva la volont\u00e0 di Dio. Il Signore non porta la novit\u00e0 di un comandamento nuovo, ma una chiave di lettura che esalta la legge dell'amore, senza stravolgere n\u00e9 annullare ci\u00f2 che \u00e8 stato donato dal padre a chi \u00e8 vissuto prima di lui. Ges\u00f9 rimane legato a ci\u00f2 che \u00e8 antico perch\u00e9 la legge parla di lui. Tutto si compie in Cristo: \u201cLa parola si fa carne e viene ad abitare in mezzo a noi\u201d, perch\u00e9 anche noi possiamo sperimentare nella nostra storia Ges\u00f9 stesso, quindi quella legge d'amore che \u00e8 verit\u00e0 nella misericordia. Il Signore testimonia una legge salvifica che se non accoglieremo ci priver\u00e0 della bellezza del regno di Dio. Credere in Ges\u00f9 \u00e8 entrare nella sua pienezza; \u00e8 lasciarsi raggiungere dalla potenza di Dio, \u00e8 lasciarsi perfezionare e completare dalla sua potenza, dalla Sua parola che \u00e8 luce per illuminare e guidare la nostra vita. Ges\u00f9 \u00e8 la via per me, per ognuno di noi: \u201cGuardate a lui e sarete raggianti, non saranno confusi i vostri volti\u201d (Salmo 33). Pi\u00f9 mi avvicino a lui e pi\u00f9 la mia vita sar\u00e0 luminosa.", "riflettere": "La legge di Dio, portata a compimento nella carne da Ges\u00f9, \u00e8 ideale e perfetta perch\u00e9 anche noi possiamo desiderare di viverla attraverso di lui.", "preghfin": "Beato chi \u00e8 integro nella sua via\ne cammina nella legge del Signore.\nBeato chi custodisce i suoi insegnamenti\ne lo cerca con tutto il cuore.\nNon commette certo ingiustizie\ne cammina nelle sue vie.\nTu hai promulgato i tuoi precetti\nperch\u00e9 siano osservati interamente.\nSiano stabili le mie vie\nnel custodire i tuoi decreti.\nNon dovr\u00f2 allora vergognarmi,\nse avr\u00f2 considerato tutti i tuoi comandi.\nTi loder\u00f2 con cuore sincero,\nquando avr\u00f2 appreso i tuoi giusti giudizi.\nVoglio osservare i tuoi decreti:\nnon abbandonarmi mai.\n<i>(Salmo 118)</i>"}