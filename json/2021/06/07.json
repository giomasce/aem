{"day": 7, "month": 6, "year": 2021, "weekday": 1, "date_str": "luned\u00ec 7 giugno 2021", "quotes": "2Cor 1,1-7; Sal 33", "quote_vangelo": "secondo Matteo (5,1-12a)", "curatore": "una francescana secolare in cammino", "prevangelo": "", "indications": "Salterio: seconda settimana", "preghiniz": "Dio ci consola in ogni nostra tribolazione,\nperch\u00e9 possiamo anche noi consolare\nquelli che si trovano in ogni genere di afflizione\ncon la consolazione con cui noi stessi siamo consolati da Dio.\nPoich\u00e9, come abbondano le sofferenze di Cristo in noi,\ncos\u00ec, per mezzo di Cristo, abbonda anche la nostra consolazione.\nLa nostra speranza a vostro riguardo \u00e8 salda,\nsapendo che, come siete partecipi delle sofferenze,\ncos\u00ec sarete anche partecipi della consolazione.\n<i>(Seconda lettera ai Corinzi 1, 4--5.7)</i>", "vangelo": "In quel tempo, vedendo le folle, Ges\u00f9 sal\u00ec sul monte: si pose a sedere e si avvicinarono a lui i suoi discepoli. Si mise a parlare e insegnava loro dicendo:\n\u00abBeati i poveri in spirito, perch\u00e9 di essi \u00e8 il regno dei cieli. Beati quelli che sono nel pianto, perch\u00e9 saranno consolati. Beati i miti, perch\u00e9 avranno in eredit\u00e0 la terra. Beati quelli che hanno fame e sete della giustizia, perch\u00e9 saranno saziati. Beati i misericordiosi, perch\u00e9 troveranno misericordia. Beati i puri di cuore, perch\u00e9 vedranno Dio. Beati gli operatori di pace, perch\u00e9 saranno chiamati figli di Dio. Beati i perseguitati per la giustizia, perch\u00e9 di essi \u00e8 il regno dei cieli.\nBeati voi quando vi insulteranno, vi perseguiteranno e, mentendo, diranno ogni sorta di male contro di voi per causa mia. Rallegratevi ed esultate, perch\u00e9 grande \u00e8 la vostra ricompensa nei cieli. Cos\u00ec infatti perseguitarono i profeti che furono prima di voi\u00bb.", "medita": "Il discorso della montagna \u00e8 un inno alla giustizia come alleanza di Dio, c'\u00e8 una promessa di <i>aequitas</i>. I beati non sono beati perch\u00e9 piangono, ma perch\u00e9 coloro che oggi soffrono saranno consolati dalla parola e dall'amore del Signore. Non sono beati a motivo del loro stato, ma per la conseguenza. I poveri in spirito, quindi i piccoli che si affidano a Dio, i sofferenti, i miti, gli affamati di giustizia, i misericordiosi, i puri di cuore, gli operatori di pace e i perseguitati ricevono adesso una promessa: sar\u00e0 grande la loro ricompensa nei cieli. Ges\u00f9 stesso \u00e8 tutto questo, ha descritto se stesso e il suo modo di vivere. Ma \u00e8 gi\u00e0 ora sulla terra che questa promessa si esprime, in quel: \u201cBeati i miti, perch\u00e9 avranno in eredit\u00e0 la terra\u201d, cio\u00e8 \u201cbeati coloro che vivono la gentilezza come un'arte, perch\u00e9 conquisteranno il fratello, quindi lo attireranno a quel modo di vivere\u201d, dice Papa Francesco nella sua ultima enciclica, <i>Fratelli tutti</i>. Le parole di Ges\u00f9 ci mettono nel cuore il desiderio di sperimentare nel quotidiano la bellezza di questa promessa, perch\u00e9 ci aprono alla consolazione del padre. La consolazione di cui ci parla Paolo nella seconda lettera ai Corinzi: nelle tribolazioni, possiamo sentirci accolti dall'abbraccio di un padre e riconoscere la provvidenza come un segno della sua compagnia. In Deuteronomio 31, 8 Mos\u00e8 dice a Giosu\u00e8: \u201cIl Signore stesso cammina davanti a te; egli sar\u00e0 con te, non ti lascer\u00e0 e non ti abbandoner\u00e0; non temere e non ti perdere d'animo!\u201d. Dio ci vuole gioiosi e per poter avere gioia nel cuore abbiamo bisogno prima di tutto di consolazione, della sua consolazione. Infatti un cuore pieno di gioia pu\u00f2 lavorare giorno e notte per la gloria di Dio. La parola ebraica per \u201cconsolazione\u201d \u00e8 legata al far respirare profondamente in una situazione di dolore, mentre quella greca significa incoraggiare, esortare, sostenere i sofferenti. L'unica sorgente della consolazione \u00e8 Dio per mezzo di Cristo e del suo Spirito. La consolazione ricevuta, lo dice San Paolo, ci spinge a consolare coloro che si trovano in ogni genere di afflizione. E se beatitudine \u00e8 uno stato di piena, perfetta e costante felicit\u00e0 e beato \u00e8 colui che \u00e8 destinato a godere della visione beatifica di Dio, quando possiamo definirci beati di quella beatitudine? Quando ci sentiamo amati da Dio e riconoscendo di essere amati, amiamo. Amiamo tanto da sentire il nostro spirito che esulta, e la gioia di questo amore \u00e8 talmente straordinaria che non riusciamo a trattenerla; cos\u00ec questo amore sgorga e fluisce come acqua di sorgente, e nasce il desiderio di raccontare, di testimoniare, di donare. Allora i sofferenti, nella beatitudine del Signore, riusciranno a portare consolazione; i miti sapranno insegnare la mansuetudine, gli operatori di pace porteranno la vera riconciliazione tra gli uomini, i misericordiosi doneranno compassione e gli affamati di giustizia insegneranno il rispetto dell'uomo e del creato, l'equilibrio e l'onest\u00e0. Ges\u00f9 parla di noi e di ci\u00f2 che dobbiamo essere.", "riflettere": "Ogni volta che ricevo qualsiasi bene da Dio, devo cercare di trasmettere quel bene agli altri. Quando ho pace nel cuore devo spiegare agli altri come ho trovato quella pace in Dio. Quando ho gioia, voglio parlare con gli altri per spiegare da dove viene quella gioia.", "preghfin": "Signore e Padre dell'umanit\u00e0, che hai creato tutti gli esseri umani con la stessa dignit\u00e0,\ninfondi nei nostri cuori uno spirito fraterno.\nIspiraci il sogno di un nuovo incontro, di dialogo, di giustizia e di pace.\nStimolaci a creare societ\u00e0 pi\u00f9 sane e un mondo pi\u00f9 degno,\nsenza fame, senza povert\u00e0, senza violenza, senza guerre.\n% Il nostro cuore si apra a tutti i popoli e le nazioni della terra,\n% per riconoscere il bene e la bellezza che hai seminato in ciascuno di essi,\n% per stringere legami di unit\u00e0, di progetti comuni, di speranze condivise. Amen.\n<i>(Papa Francesco, </i>Fratelli tutti<i>, preghiera al Creatore)</i>"}