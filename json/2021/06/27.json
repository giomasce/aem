{"day": 27, "month": 6, "year": 2021, "weekday": 7, "date_str": "domenica 27 giugno 2021", "quotes": "Sap 1,13-15;2,23-24; Sal 29; 2Cor 8,7.9.13-15", "quote_vangelo": "secondo Marco (5,21-43)", "curatore": "una francescana secolare in cammino", "prevangelo": "", "indications": "Salterio: prima settimana", "preghiniz": "Ti esalter\u00f2 Signore, perch\u00e9 mi hai risollevato,\nnon hai permesso ai miei nemici di gioire su di me.\nSignore, hai fatto risalire la mia vita dagli inferi,\nmi hai fatto rivivere perch\u00e9 non scendessi nella fossa.\nAscolta, Signore, abbi piet\u00e0 di me,\nSignore, vieni in mio aiuto!\n% Hai mutato il mio lamento in danza, Signore, mio Dio,\n% ti render\u00f2 grazie per sempre.\n<i>(Salmo 29)</i>", "vangelo": "In quel tempo, essendo Ges\u00f9 passato di nuovo in barca all'altra riva, gli si radun\u00f2 attorno molta folla ed egli stava lungo il mare. E venne uno dei capi della sinagoga, di nome Gi\u00e0iro, il quale, come lo vide, gli si gett\u00f2 ai piedi e lo supplic\u00f2 con insistenza: \u00abLa mia figlioletta sta morendo: vieni a imporle le mani, perch\u00e9 sia salvata e viva\u00bb. And\u00f2 con lui. Molta folla lo seguiva e gli si stringeva intorno.\nOra una donna, che aveva perdite di sangue da dodici anni e aveva molto sofferto per opera di molti medici, spendendo tutti i suoi averi senza alcun vantaggio, anzi piuttosto peggiorando, udito parlare di Ges\u00f9, venne tra la folla e da dietro tocc\u00f2 il suo mantello. Diceva infatti: \u00abSe riuscir\u00f2 anche solo a toccare le sue vesti, sar\u00f2 salvata\u00bb. E subito le si ferm\u00f2 il flusso di sangue e sent\u00ec nel suo corpo che era guarita dal male.\nE subito Ges\u00f9, essendosi reso conto della forza che era uscita da lui, si volt\u00f2 alla folla dicendo: \u00abChi ha toccato le mie vesti?\u00bb. I suoi discepoli gli dissero: \u00abTu vedi la folla che si stringe intorno a te e dici: \u201cChi mi ha toccato?\u201d\u00bb. Egli guardava attorno, per vedere colei che aveva fatto questo. E la donna, impaurita e tremante, sapendo ci\u00f2 che le era accaduto, venne, gli si gett\u00f2 davanti e gli disse tutta la verit\u00e0. Ed egli le disse: \u00abFiglia, la tua fede ti ha salvata. Va' in pace e sii guarita dal tuo male\u00bb.\nStava ancora parlando, quando dalla casa del capo della sinagoga vennero a dire: \u00abTua figlia \u00e8 morta. Perch\u00e9 disturbi ancora il Maestro?\u00bb. Ma Ges\u00f9, udito quanto dicevano, disse al capo della sinagoga: \u00abNon temere, soltanto abbi fede!\u00bb. E non permise a nessuno di seguirlo, fuorch\u00e9 a Pietro, Giacomo e Giovanni, fratello di Giacomo.\nGiunsero alla casa del capo della sinagoga ed egli vide trambusto e gente che piangeva e urlava forte. Entrato, disse loro: \u00abPerch\u00e9 vi agitate e piangete? La bambina non \u00e8 morta, ma dorme\u00bb. E lo deridevano. Ma egli, cacciati tutti fuori, prese con s\u00e9 il padre e la madre della bambina e quelli che erano con lui ed entr\u00f2 dove era la bambina. Prese la mano della bambina e le disse: \u00abTalit\u00e0 kum\u00bb, che significa: \u00abFanciulla, io ti dico: \u00e0lzati!\u00bb. E subito la fanciulla si alz\u00f2 e camminava; aveva infatti dodici anni. Essi furono presi da grande stupore. E raccomand\u00f2 loro con insistenza che nessuno venisse a saperlo e disse di darle da mangiare.", "medita": "Ges\u00f9 passa di nuovo all'altra riva nei luoghi a lui cari, e ancora la folla lo cerca e lo segue. La descrizione di quello che accade \u00e8 talmente reale che ci fa vivere e partecipare alla scena non solo come spettatori, ma anche come attori; quindi con le nostre azioni, i nostri pensieri e i nostri sentimenti. La situazione \u00e8 grave, si parla di malattia e di morte: uno dei capi della sinagoga, Gi\u00e0iro, \u00e8 disperato perch\u00e9 la sua bambina sta morendo, e prostrato davanti a Ges\u00f9 gli chiede di salvarla dalla morte. Ancora la folla si accalca intorno a Ges\u00f9 che, senza esitare, sta seguendo questo povero padre verso la sua casa. Una donna che custodisce un segreto \u00e8 in mezzo a quella gente; \u00e8 andata l\u00ec proprio da Ges\u00f9 perch\u00e9 vuole vederlo, vuole toccarlo. Anzi, \u00e8 certa che, se toccher\u00e0 anche solo il suo mantello, sar\u00e0 salva, sar\u00e0 liberata dalle sue emorragie e dalla sua impurit\u00e0 (come la giudicava la cultura del tempo). Quella donna non aveva pi\u00f9 vita dentro di s\u00e9 da dodici anni, ma adesso ha tanto coraggio e, senza esitare, riesce a toccare le vesti del Maestro e subito guarisce. Immaginiamo di essere l\u00ec tra la folla: lo stupore e la gioia ci stanno per sorprendere, e sentiamo addirittura l'emozione di lei che si sente definitivamente salvata. Ges\u00f9 si volta perch\u00e9 ha sentito una forza uscire dal suo proprio corpo, e vuol vedere chi \u00e8 stato a toccarlo. Chiss\u00e0 quanta gente lo avr\u00e0 fatto durante la sua missione, ma questa volta \u00e8 diverso\u2026 La sua forza \u00e8 uscita da lui perch\u00e9 chi lo ha toccato ha fede e un desiderio grande: una vita nuova attraverso di lui. Ges\u00f9 vuole che sia manifesta questa guarigione, questa liberazione, desidera che la donna venga allo scoperto. E cos\u00ec la chiama \u201cfiglia\u201d per donarle ufficialmente la sua dignit\u00e0, per riscattare la sua vita, perch\u00e9 possa \u201ccantare come nei giorni della sua giovinezza!\u201d (Osea 2, 17). La chiama figlia perch\u00e9 ha cercato, perch\u00e9 ha creduto, perch\u00e9 ha toccato la divina misericordia del padre. Adesso Ges\u00f9 corre da quella bimba morente seguito da Pietro, Giacomo e Giovanni come testimoni; ma nel frattempo la piccola \u00e8 morta. Lui non serve pi\u00f9, secondo qualcuno. \u201cNon temere, soltanto abbi fede!\u201d dice Ges\u00f9 a Gi\u00e0iro\u2026 abbi fede come quella donna appena guarita! Non pretende niente il Signore, chiede solo di non arrendersi e di continuare ad avere fiducia: \u201cLa bambina non \u00e8 morta, ma dorme!\u201d. L'autorevolezza di Ges\u00f9 e la sua tenerezza lasciano senza parole i genitori, che nel dolore si lasciano guidare dalle sue parole e dai suoi gesti. Cos\u00ec prende la mano della bimba e le dice: \u201cTalit\u00e0 Kum\u201d, che in aramaico vuol dire \u201cAgnellino, alzati!\u201d. Quanta dolcezza, quanto amore nelle parole del Signore nel riportare alla vita la piccola! Lascia nello stupore anche noi, immersi in quella scena. Dio ha il potere di far risorgere la nostra vita solo se ci mettiamo alla sua sequela con l'umilt\u00e0 e la fede di questa donna e di questo uomo di nome Gi\u00e0iro (che in aramaico significa \u201cil Signore sfolgora\u201d). Lasciamo che il Signore si manifesti e sfolgori attraverso la nostra vita.", "riflettere": "Ges\u00f9 ha potuto salvare questa donna grazie alla sua fede, e questa fanciulla grazie alla fede del padre. Ed io ho fiducia che ogni giorno lui salvi la mia vita? Credo che la mia fede possa aiutare e sostenere la fede del mio prossimo?", "preghfin": "Quando il cuore dell'uomo si riempie di Dio, tutto il mondo si riempie di Dio.\nAlza la prima pietra e trovi Dio.\nAlza gli occhi verso le stelle e ti incontri con Dio.\nIl Signore sorride nei fiori, sussurra quando spira la brezza,\ninterpella con il vento e risponde nella tempesta, canta con i fiumi\u2026\ntutte le creature parlano di Dio quando il cuore \u00e8 pieno di Dio."}