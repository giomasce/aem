{"day": 13, "month": 6, "year": 2021, "weekday": 7, "date_str": "domenica 13 giugno 2021", "quotes": "Ez 17,22-24; Sal 91; 2Cor 5,6-10", "quote_vangelo": "secondo Marco (4,26-34)", "curatore": "una francescana secolare in cammino", "prevangelo": "", "indications": "Sant'Antonio da Padova\nSalterio: terza settimana", "preghiniz": "Un ramoscello io prender\u00f2 dalla cima del cedro,\ndalle punte dei suoi rami lo coglier\u00f2\ne lo pianter\u00f2 sul monte alto di Israele.\nMetter\u00e0 rami e far\u00e0 frutti\ne diventer\u00e0 un cedro magnifico.\nSotto di lui tutti gli uccelli dimoreranno,\nogni volatile all'ombra dei suoi rami riposer\u00e0.\n<i>(Ezechiele 17, 22--23)</i>", "vangelo": "In quel tempo, Ges\u00f9 diceva [alla folla]: \u00abCos\u00ec \u00e8 il regno di Dio: come un uomo che getta il seme sul terreno; dorma o vegli, di notte o di giorno, il seme germoglia e cresce. Come, egli stesso non lo sa. Il terreno produce spontaneamente prima lo stelo, poi la spiga, poi il chicco pieno nella spiga; e quando il frutto \u00e8 maturo, subito egli manda la falce, perch\u00e9 \u00e8 arrivata la mietitura\u00bb.\nDiceva: \u00abA che cosa possiamo paragonare il regno di Dio o con quale parabola possiamo descriverlo? \u00c8 come un granello di senape che, quando viene seminato sul terreno, \u00e8 il pi\u00f9 piccolo di tutti i semi che sono sul terreno; ma, quando viene seminato, cresce e diventa pi\u00f9 grande di tutte le piante dell'orto e fa rami cos\u00ec grandi che gli uccelli del cielo possono fare il nido alla sua ombra\u00bb.\nCon molte parabole dello stesso genere annunciava loro la Parola, come potevano intendere. Senza parabole non parlava loro ma, in privato, ai suoi discepoli spiegava ogni cosa.", "medita": "Il seme che cresce da s\u00e9 \u00e8 il protagonista, mentre il seminatore \u00e8 un uomo qualunque. Quindi il seme, cio\u00e8 il Regno di Dio, porta in se stesso un principio di sviluppo, una forza nascosta che lo condurr\u00e0 al pieno compimento. E come accade in natura, quando un minuscolo seme senza essere accudito cresce da s\u00e9 e si fa spiga, cos\u00ec \u00e8 il Regno di Dio: un mistero meraviglioso! La crescita \u00e8 lenta: prima lo stelo, poi la spiga e poi il chicco pieno nella spiga\u2026 il Regno di Dio \u00e8 dentro ognuno di noi, si fa posto pian piano con delicatezza e cresce fino a piena maturazione. Ci\u00f2 \u00e8 solo una grazia, e non un merito. Quello che poi viene mietuto \u00e8 tutto ci\u00f2 che abbiamo ricevuto e maturato, che abbiamo saputo custodire nel nostro cuore e ha dato frutto. A nostra volta possiamo essere umili seminatori, ma il protagonista \u00e8 sempre il seme. Sant'Antonio da Padova scrive in un suo sermone: \u00abGes\u00f9 Cristo fu come il granellino di senape, seminato nel giardino della beata vergine Maria: per la povert\u00e0 e l'umilt\u00e0 fu il pi\u00f9 piccolo di tutti i semi, cio\u00e8 di tutti gli uomini, nella sua nativit\u00e0; crebbe quindi nella sua predicazione e nel compimento dei miracoli: e in questo fu pi\u00f9 grande di tutte le piante, cio\u00e8 di tutti i patriarchi dell'Antico Testamento. Divent\u00f2 poi un albero nella sua risurrezione e allarg\u00f2 i suoi rami con la predicazione degli apostoli, e cos\u00ec gli uccelli del cielo, cio\u00e8 i fedeli della chiesa, accorrono per mezzo della fede, e per mezzo della speranza e della carit\u00e0 prendono dimora tra i suoi rami, cio\u00e8 nel suo insegnamento e nei suoi esempi. Beati quindi coloro che vedono ora, per mezzo della fede, Colui nel quale sono benedette tutte le genti, e lo vedranno poi di presenza nella gloria celeste e lo sentiranno dire: \u201cVenite, benedetti del Padre mio\u201d (Mt 25, 34). Cristo stesso si degni di condurci a questa visione e ad ascoltare questa voce, egli \u00e8 Dio benedetto nei secoli eterni. Amen\u00bb.", "riflettere": "Anche noi possiamo essere giardino nel quale Ges\u00f9, come un piccolo seme, germoglia, cresce e dona fiori e frutti meravigliosi.", "preghfin": "Io ho piantato, Apollo ha irrigato, ma era Dio che faceva crescere.\nSicch\u00e9, n\u00e9 chi pianta n\u00e9 chi irriga vale qualcosa, ma solo Dio, che fa crescere.\nChi pianta e chi irriga sono una medesima cosa:\nciascuno ricever\u00e0 la propria ricompensa secondo il proprio lavoro.\nSiamo infatti collaboratori di Dio,\ne voi siete campo di Dio, edificio di Dio.\n<i>(Prima lettera ai Corinzi 3, 6)</i>"}