{"day": 21, "month": 6, "year": 2021, "weekday": 1, "date_str": "luned\u00ec 21 giugno 2021", "quotes": "Gn 12,1-9; Sal 32", "quote_vangelo": "secondo Matteo (7,1-5)", "curatore": "una francescana secolare in cammino", "prevangelo": "", "indications": "San Luigi Gonzaga", "preghiniz": "Il Signore disse ad Abram:\n\u201cFar\u00f2 di te una grande nazione e ti benedir\u00f2,\nrender\u00f2 grande il tuo nome e possa tu essere una benedizione.\nBenedir\u00f2 coloro che ti benediranno\ne coloro che ti malediranno maledir\u00f2,\ne in te si diranno benedette\ntutte le famiglie della terra\u201d.\n<i>(Genesi 12, 2--3)</i>", "vangelo": "In quel tempo, Ges\u00f9 disse ai suoi discepoli: \u00abNon giudicate, per non essere giudicati; perch\u00e9 con il giudizio con il quale giudicate sarete giudicati voi e con la misura con la quale misurate sar\u00e0 misurato a voi.\nPerch\u00e9 guardi la pagliuzza che \u00e8 nell'occhio del tuo fratello, e non ti accorgi della trave che \u00e8 nel tuo occhio? O come dirai al tuo fratello: \u201cLascia che tolga la pagliuzza dal tuo occhio\u201d, mentre nel tuo occhio c'\u00e8 la trave? Ipocrita! Togli prima la trave dal tuo occhio e allora ci vedrai bene per togliere la pagliuzza dall'occhio del tuo fratello\u00bb.", "medita": "Le parole di Dio rivolte ad Abramo nella Genesi, nella prima lettura di oggi, chiariscono bene ci\u00f2 che il Signore vuole donarci con la sua alleanza: rendere grande il nostro nome e farci benedizione per tutte le persone che incontriamo. Benedire significa \u201cdire bene\u201d, quindi portare il bene in mezzo agli altri, donare pace, far fruttificare tutte le relazioni nelle quali siamo coinvolti. Non usare mai il pregiudizio o la maldicenza nei confronti di coloro che incontriamo. Dal momento che il desiderio di Dio \u00e8 rendere grande il nostro nome, ci\u00f2 che spinge a seguire questo suo desiderio \u00e8 amare. Se in noi c'\u00e8 amore, non pu\u00f2 esistere giudizio. Se c'\u00e8 amore nel nostro cuore allora c'\u00e8 mitezza, semplicit\u00e0, compassione, misericordia, condivisione. Se al contrario riusciamo solo a vedere ci\u00f2 che non va bene nel fratello, non saremo mai capaci di riconoscere i nostri limiti e i nostri errori. Dio ama tutti i suoi figli e fa dono dell'amore, ma ci mette in guardia: se non lasciamo che sia il suo amore a prendere il nostro cuore non abbiamo compreso l'essenza della buona novella. Se proviamo a trasformare l'ammonizione del Signore in un invito, scopriremo tutta la bellezza del \u201cdire bene\u201d: amate per essere amati, perch\u00e9 \u00e8 donando misericordia che riceverete misericordia, e se il vostro amare sar\u00e0 senza misura, riceverete un amore smisurato! O Dio, fa' che possiamo essere una benedizione!", "riflettere": "Se mi capita di pensar male del mio prossimo, provo a guardare tutte le buone qualit\u00e0 che lo caratterizzano e prego per lui affinch\u00e9 il Signore lo aiuti a sviluppare il bello che ha dentro di s\u00e9. Sicuramente anch'io ricever\u00f2 molto da questo nuovo sguardo verso l'altro.", "preghfin": "Comprendo che di fronte alle persone migranti alcuni nutrano dubbi o provino timori.\nLo capisco come un aspetto dell'istinto naturale di autodifesa.\nMa \u00e8 anche vero che una persona e un popolo sono fecondi\nsolo se sanno integrare creativamente dentro di s\u00e9 l'apertura agli altri.\nInvito ad andare oltre queste reazioni primarie,\nperch\u00e9 \u201cil problema \u00e8 quando [esse] condizionano il nostro modo di pensare e di agire\nal punto da renderci intolleranti, chiusi, forse anche\u2014senza accorgercene\u2014razzisti.\nE cos\u00ec la paura ci priva del desiderio e della capacit\u00e0 di incontrare l'altro\u201d.\n<i>(Da Papa Francesco, </i>Fratelli tutti<i>)</i>"}