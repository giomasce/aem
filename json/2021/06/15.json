{"day": 15, "month": 6, "year": 2021, "weekday": 2, "date_str": "marted\u00ec 15 giugno 2021", "quotes": "2Cor 8,1-9; Sal 145", "quote_vangelo": "secondo Matteo (5,43-48)", "curatore": "una francescana secolare in cammino", "prevangelo": "", "indications": "", "preghiniz": "Loda il Signore, anima mia:\nloder\u00f2 il Signore finch\u00e9 ho vita,\ncanter\u00f2 inni al mio Dio finch\u00e9 esisto.\nBeato chi ha per aiuto il Dio di Giacobbe:\nla sua speranza \u00e8 nel Signore suo Dio,\nche ha fatto il cielo e la terra,\nche rimane fedele per sempre.\n<i>(Salmo 145)</i>", "vangelo": "In quel tempo, Ges\u00f9 disse ai suoi discepoli: \u00abAvete inteso che fu detto: \u201cAmerai il tuo prossimo\u201d e odierai il tuo nemico. Ma io vi dico: amate i vostri nemici e pregate per quelli che vi perseguitano, affinch\u00e9 siate figli del Padre vostro che \u00e8 nei cieli; egli fa sorgere il suo sole sui cattivi e sui buoni, e fa piovere sui giusti e sugli ingiusti.\nInfatti, se amate quelli che vi amano, quale ricompensa ne avete? Non fanno cos\u00ec anche i pubblicani? E se date il saluto soltanto ai vostri fratelli, che cosa fate di straordinario? Non fanno cos\u00ec anche i pagani?\nVoi, dunque, siate perfetti come \u00e8 perfetto il Padre vostro celeste\u00bb.", "medita": "Ges\u00f9 prosegue nei suoi insegnamenti e ripetendo: \u201cAvete inteso che fu detto\u201d per la quinta volta, sottolinea che ci\u00f2 che \u00e8 osservanza della legge ed \u00e8 indicato come giustizia nel vecchio mondo dei farisei viene scardinato dalla legge dell'amore, dalla novit\u00e0 del Vangelo (in quel \u201cMa io vi dico!\u201d). Per l'ebreo amare il prossimo voleva dire amare solo quelli del suo popolo, quindi pensare di amare il proprio nemico era contro ogni logica umana. Il concetto \u201cAmerai il prossimo tuo\u201d anche se \u00e8 un nemico, Ges\u00f9 lo stava sperimentando nella sua missione, nell'annuncio della sua parola tra le genti. Quanti nemici ha incontrato, fin quando lo hanno umiliato e crocifisso! Ed \u00e8 sulla croce che ha sperimentato ed espresso l'amore assoluto e totale per tutti, soprattutto per i nemici. Nel paradosso dell'amore per i nemici Ges\u00f9 vuole ricongiungere le relazioni rotte dallo spirito di divisione per renderci capaci di recuperare il prossimo, che \u00e8 stato nemico, in una rinnovata relazione fraterna. Il Signore ci offre l'opportunit\u00e0 di opporsi al male con l'amore. La compassione \u00e8 il moto che ci spinge a cercare di comprendere quello che ha reso nemico un nostro prossimo, per vederlo come un fratello che soffre ed ha bisogno di cura e di amore. Questo modo di pensare e agire indicato da Ges\u00f9 ci trasforma in creature nuove. Cos\u00ec la nostra esistenza sar\u00e0 colmata di grazia e la pace si espander\u00e0 intorno a noi e contager\u00e0 le persone con le quali viviamo. Riuscire a riconciliarsi e amare chi ha qualcosa contro di te \u00e8 davvero estremo e incredibile, ma rigenera il mondo. E allora\u2026 non pi\u00f9 guerre, non pi\u00f9 conflitti, non pi\u00f9 odio, non pi\u00f9 invidia, non pi\u00f9 ingiustizia e tradimento.", "riflettere": "Prego mai per i miei nemici? Domando a Dio di colmarli di bene, di benedizioni, augurando loro di diventare creature nuove?", "preghfin": "Dice il Signore: \u201cAmate i vostri nemici\ne fate del bene a quelli che vi odiano\ne pregate per quelli che vi perseguitano e vi calunniano\u201d.\nInfatti, veramente ama il suo nemico colui\nche non si duole per l'ingiuria che quello gli fa,\nma brucia nel suo intimo per l'amore di Dio,\na monito del peccato dell'anima di lui.\nEgli dimostri con le opere il suo amore.\n<i>(San Francesco di Assisi, </i>Fonti Francescane\u2014Ammonizione IX<i>)</i>"}