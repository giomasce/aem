{"day": 17, "month": 6, "year": 2021, "weekday": 4, "date_str": "gioved\u00ec 17 giugno 2021", "quotes": "Sir 4,1-9; Sal 76; 1Gv 4,7-16", "quote_vangelo": "secondo Matteo (19,16-21)", "curatore": "una francescana secolare in cammino", "prevangelo": "", "indications": "San Ranieri", "preghiniz": "In questo sta l'amore: non siamo stati noi ad amare Dio,\nma \u00e8 Lui che ha amato noi e ha mandato il suo Figlio come vittima di espiazione.\nCarissimi, se Dio ci ha amati cos\u00ec,\nanche noi dobbiamo amarci gli uni gli altri,\nDio rimane in noi e l'amore di Lui \u00e8 perfetto in noi.\nIn questo si conosce che noi rimaniamo in Lui ed Egli in noi:\nEgli ci ha donato lo Spirito.\n<i>(Prima lettera di Giovanni 4, 10--13)</i>", "vangelo": "In quel tempo, un tale si avvicin\u00f2 e gli disse: \u00abMaestro, che cosa devo fare di buono per avere la vita eterna?\u00bb. Gli rispose: \u00abPerch\u00e9 mi interroghi su ci\u00f2 che \u00e8 buono? Buono \u00e8 uno solo. Se vuoi entrare nella vita, osserva i comandamenti\u00bb. Gli chiese: \u00abQuali?\u00bb. Ges\u00f9 rispose: \u00abNon ucciderai, non commetterai adulterio, non ruberai, non testimonierai il falso, onora il padre e la madre e amerai il prossimo tuo come te stesso\u00bb.\nIl giovane gli disse: \u00abTutte queste cose le ho osservate; che altro mi manca?\u00bb. Gli disse Ges\u00f9: \u00abSe vuoi essere perfetto, va', vendi quello che possiedi, dallo ai poveri e avrai un tesoro nel cielo; e vieni! Seguimi!\u00bb.", "medita": "\u201cMaestro, che cosa devo fare di buono per avere la vita eterna?\u201d. \u00c8 quello che mi chiedo quando cerco di andare nel profondo della parola del Signore. \u201cSe vuoi entrare nella vita, osserva i comandamenti\u201d. Se vuoi entrare nella vita\u2026 gi\u00e0, perch\u00e9 se non seguiamo i precetti che Dio ci ha donato, la nostra vita non \u00e8 vita, ma caos. Spesso, nella mia presunzione, osservare i suoi comandamenti come un soldatino, forse senza viverli davvero nel profondo, mi fa sentire a posto e non mi fa mancare niente. Per\u00f2 mi manca qualcosa: altrimenti sarei appagato e felice e non mi farei domande. Il motivo \u00e8 che non mi basta la vita: desidero la vita in Dio\u2026 la vita eterna! Il Signore lo sa, conosce la mia inquietudine; e allora mi fa una proposta estrema: \u201cLascia tutto quello che ti lega, che non ti fa essere libero\u2026\u201d. \u201cSe vuoi essere perfetto, va', vendi quello che possiedi, dallo i poveri e avrai un tesoro nel cielo; e vieni! Seguimi!\u201d. \u00c8 quello che ha fatto Ranieri Scacceri nei primi decenni del XII secolo. Figlio di un ricco mercante di Pisa, dopo aver conosciuto un asceta si convert\u00ec, lasci\u00f2 tutto facendosi povero e si trasfer\u00ec in Terra Santa dove visse diversi anni dandosi alla mortificazione del corpo e alla penitenza. Nel 1154 torn\u00f2 a Pisa in odore di santit\u00e0. Ranieri ha accolto totalmente l'invito del Signore a seguirlo, e lasciando ci\u00f2 che lo legava al mondo ha trovato se stesso. Ha cercato una luce che orientasse la sua vita e ha trovato la luce vera. L'inquietudine era stata il suo punto di partenza per cercare qualcosa che gli desse pi\u00f9 gioia della vita che stava facendo, che gli offrisse la possibilit\u00e0 di essere diverso, pi\u00f9 uomo. La sua insoddisfazione \u00e8 stata un'opportunit\u00e0 per capire la sua vocazione, quel sogno che lo ha reso felice e appagato. Dando tutto se stesso a Dio e condividendo ci\u00f2 che aveva con i poveri trov\u00f2 la strada della gioia autentica. Per stare bene bisogna donare qualcosa: il nostro tempo, i nostri talenti e i beni materiali\u2026 ma soprattutto bisogna avere la capacit\u00e0 di vestire i panni di chi ha bisogno, di guardare la vita con i suoi occhi, avere quindi compassione. E allora forse la domanda pi\u00f9 giusta da pormi \u00e8: \u201cSignore, che cosa posso donare di me stesso per vivere adesso la vita eterna?\u201d.", "riflettere": "Sto cercando la luce per liberarmi dall'inquietudine? Corrispondo lo sguardo, l'attenzione e l'amore che Ges\u00f9 mi offre? Cerco di essere disponibile ad accogliere l'altro? Ho il desiderio di cercare ci\u00f2 che mi riempie il cuore e che fa della mia vita una vita riuscita?", "preghfin": "Essere poveri significa essere liberi, cos\u00ec liberi da non essere posseduti dai nostri averi,\ncos\u00ec liberi che i nostri averi non ci controllino,\nnon ci impediscano di condividerli o di donare agli altri.\nL'assoluta povert\u00e0 \u00e8 la nostra protezione.\nPer comprendere ed essere in grado di aiutare\nchi non possiede niente dobbiamo vivere come vivono quelle persone.\nLa differenza tra noi e loro consiste nel fatto che loro sono poveri per obbligo e noi per scelta.\nLa nostra povert\u00e0 dovrebbe essere quella prescritta nel Vangelo: dolce, gentile, lieta e sincera,\nsempre pronta ad esprimere amore. Prima di essere rinuncia, la povert\u00e0 \u00e8 amore.\nPer amare \u00e8 necessario dare. Per dare \u00e8 necessario liberarsi dall'egoismo.\n<i>(Santa Madre Teresa di Calcutta)</i>"}