{"day": 19, "month": 6, "year": 2021, "weekday": 6, "date_str": "sabato 19 giugno 2021", "quotes": "2Cor 12,1-10; Sal 33", "quote_vangelo": "secondo Matteo (6,24-34)", "curatore": "una francescana secolare in cammino", "prevangelo": "", "indications": "", "preghiniz": "L'angelo del Signore si accampa\nattorno a quelli che lo temono, e li libera.\nGustate e vedete come \u00e8 buono il Signore;\nbeato l'uomo che in lui si rifugia.\nTemete il Signore, suoi santi:\nnulla manca a coloro che lo temono.\nI leoni sono miseri e affamati,\nma a chi cerca il Signore non manca alcun bene.\n% Venite figli, ascoltatemi:\n% vi insegner\u00f2 il timore del Signore.\n% Chi \u00e8 l'uomo che desidera la vita\n% e ama i giorni in cui vedere il bene?\n<i>(Salmo 33)</i>", "vangelo": "In quel tempo Ges\u00f9 disse ai suoi discepoli:\n\u00abNessuno pu\u00f2 servire due padroni, perch\u00e9 o odier\u00e0 l'uno e amer\u00e0 l'altro, oppure si affezioner\u00e0 all'uno e disprezzer\u00e0 l'altro. Non potete servire Dio e la ricchezza.\nPerci\u00f2 io vi dico: non preoccupatevi per la vostra vita, di quello che mangerete o berrete, n\u00e9 per il vostro corpo, di quello che indosserete; la vita non vale forse pi\u00f9 del cibo e il corpo pi\u00f9 del vestito?\nGuardate gli uccelli del cielo: non s\u00e9minano e non mietono, n\u00e9 raccolgono nei granai; eppure il Padre vostro celeste li nutre. Non valete forse pi\u00f9 di loro? E chi di voi, per quanto si preoccupi, pu\u00f2 allungare anche di poco la propria vita?\nE per il vestito, perch\u00e9 vi preoccupate? Osservate come crescono i gigli del campo: non faticano e non filano. Eppure io vi dico che neanche Salomone, con tutta la sua gloria, vestiva come uno di loro. Ora, se Dio veste cos\u00ec l'erba del campo, che oggi c'\u00e8 e domani si getta nel forno, non far\u00e0 molto di pi\u00f9 per voi, gente di poca fede?\nNon preoccupatevi dunque dicendo: \u201cChe cosa mangeremo? Che cosa berremo? Che cosa indosseremo?\u201d. Di tutte queste cose vanno in cerca i pagani. Il Padre vostro celeste, infatti, sa che ne avete bisogno.\nCercate invece, anzitutto, il regno di Dio e la sua giustizia, e tutte queste cose vi saranno date in aggiunta. Non preoccupatevi dunque del domani, perch\u00e9 il domani si preoccuper\u00e0 di se stesso. A ciascun giorno basta la sua pena\u00bb.", "medita": "Servire Dio per essere liberi. Abbandonarsi alla sua volont\u00e0 e al suo amore, con tutti i nostri limiti e le nostre miserie, ci render\u00e0 giusti e gratificati. Fidarsi della sua promessa d\u00e0 la certezza che non saremo mai privati di ci\u00f2 che serve per vivere. \u00c8 accettando la nostra fragilit\u00e0 che Dio opera e pu\u00f2 sostenerci nel nostro cammino. Anche se non \u00e8 facile abbandonarsi alla Provvidenza, sia nelle situazioni semplici che nelle grandi questioni del quotidiano. In questo passo del Vangelo, Ges\u00f9 ripete pi\u00f9 volte: \u201cNon preoccupatevi per la vostra vita!\u201d, perch\u00e9 nell'Antico Testamento Dio afferma: \u201cIo non ti dimenticher\u00f2 mai. Ecco, ti ho disegnato sulle palme delle mie mani\u201d (Is 49, 15--16). Il cristiano sente di essere figlio quando ripone serena fiducia nel padre, che sa quello di cui ha bisogno prima ancora che glielo chieda. Ma l'uomo si sente pi\u00f9 al sicuro quando si circonda di cose e situazioni che gli permettono di ottenere benessere e certezza per il futuro. Ges\u00f9 ci mette in guardia dalla ricchezza quando diventa la padrona del nostro essere e ci fa schiavi come di un idolo: \u201cPerch\u00e9 spendete denaro per ci\u00f2 che non \u00e8 pane, il vostro guadagno per ci\u00f2 che non sazia? Su, ascoltatemi e mangerete cose buone e gusterete cibi succulenti\u201d (Is 55, 2). Ci\u00f2 di cui ci vuol nutrire Dio \u00e8 la bellezza del suo Regno attraverso la parola e l'amore. Fidarsi della sua cura, vivendo giorno per giorno nella certezza e nella gioia che non ci far\u00e0 mancare niente, libera dalle preoccupazioni e dona la libert\u00e0 di \u201ccercare il Signore mentre si fa trovare, e di invocarlo, mentre \u00e8 vicino\u201d (Is 55, 6). Rispondere all'amore con amore trasforma lentamente e dona la consapevolezza che siamo amministratori della Provvidenza ed abbiamo la responsabilit\u00e0 di condividere con i fratelli quello che abbiamo e quello che siamo. Questo \u00e8 il Regno di Dio.", "riflettere": "Quanto sono condizionato dalle preoccupazioni del domani? Come riesco a non lasciarmi suggestionare dalle paure per il futuro? Dove trovo la risposta a questi miei interrogativi, e la pace?", "preghfin": "I francescani secolari si impegnino a ridurre le esigenze personali\nper poter meglio condividere i beni spirituali e materiali\ncon i fratelli, soprattutto gli ultimi.\nRingrazino Dio per i beni ricevuti,\nusandoli come buoni amministratori e non come padroni.\nPrendano fermamente posizione contro il consumismo\ne contro le ideologie e le prassi\nche antepongono la ricchezza ai valori umani e religiosi,\nche permettono lo sfruttamento dell'uomo.\n<i>(Dalle Costituzioni generali dell'Ordine francescano secolare\u2014art. 15)</i>"}