{"day": 5, "month": 11, "year": 2021, "weekday": 5, "date_str": "venerd\u00ec 5 novembre 2021", "quotes": "Rm 15,14-21; Sal 97", "quote_vangelo": "secondo Luca (16,1-8)", "curatore": "Claudia Lamberti e Gabriele Bolognini", "prevangelo": "", "indications": "", "preghiniz": "Signore Ges\u00f9, ti vogliamo ringraziare\nper tutti i doni che ci hai dato;\nci chiami non a conservarceli in maniera avida ed egoistica,\nma ad usarli per il bene dei fratelli.\nFacci capire che noi non siamo proprietari,\nma amministratori.\nDacci scaltrezza, furbizia e saggezza,\nperch\u00e9 siamo disposti a perdere qualcosa di noi\ne di ci\u00f2 che abbiamo pur di guadagnare il paradiso.\nInfondi in noi il tuo Santo Spirito,\nperch\u00e9 ci aiuti ad agire con intelligenza e sagacia,\nperch\u00e9 alla fine della nostra vita\npossiamo sentirci anche noi elogiare da te\ned essere degni di venire accolti nelle eterne tende del tuo Regno.\nAmen.", "vangelo": "In quel tempo, Ges\u00f9 diceva ai discepoli: \u00abUn uomo ricco aveva un amministratore, e questi fu accusato dinanzi a lui di sperperare i suoi averi. Lo chiam\u00f2 e gli disse: \u201cChe cosa sento dire di te? Rendi conto della tua amministrazione, perch\u00e9 non potrai pi\u00f9 amministrare\u201d.\nL'amministratore disse tra s\u00e9: \u201cChe cosa far\u00f2, ora che il mio padrone mi toglie l'amministrazione? Zappare, non ne ho la forza; mendicare, mi vergogno. So io che cosa far\u00f2 perch\u00e9, quando sar\u00f2 stato allontanato dall'amministrazione, ci sia qualcuno che mi accolga in casa sua\u201d.\nChiam\u00f2 uno per uno i debitori del suo padrone e disse al primo: \u201cTu quanto devi al mio padrone?\u201d. Quello rispose: \u201cCento barili d'olio\u201d. Gli disse: \u201cPrendi la tua ricevuta, siediti subito e scrivi cinquanta\u201d. Poi disse a un altro: \u201cTu quanto devi?\u201d. Rispose: \u201cCento misure di grano\u201d. Gli disse: \u201cPrendi la tua ricevuta e scrivi ottanta\u201d.\nIl padrone lod\u00f2 quell'amministratore disonesto, perch\u00e9 aveva agito con scaltrezza. I figli di questo mondo, infatti, verso i loro pari sono pi\u00f9 scaltri dei figli della luce\u00bb.", "medita": "La ricchezza pu\u00f2 spingere a erigere muri, creare divisioni e discriminazioni. Ges\u00f9, al contrario, invita i suoi discepoli ad invertire la rotta: \u201cFatevi degli amici con la ricchezza\u201d. \u00c8 un invito a saper trasformare beni e ricchezze in relazioni, perch\u00e9 le persone valgono pi\u00f9 delle cose e contano pi\u00f9 delle ricchezze possedute. Nella vita, infatti, porta frutto non chi ha tante ricchezze, ma chi crea e mantiene vivi tanti legami, tante relazioni, tante amicizie attraverso le diverse \u201cricchezze\u201d, cio\u00e8 i diversi doni di cui Dio l'ha dotato. Ma Ges\u00f9 indica anche la finalit\u00e0 ultima della sua esortazione: \u201cFatevi degli amici con la ricchezza, perch\u00e9 essi vi accolgano nelle dimore eterne\u201d. Ad accoglierci in Paradiso, se saremo capaci di trasformare le ricchezze in strumenti di fraternit\u00e0 e di solidariet\u00e0, non ci sar\u00e0 soltanto Dio, ma anche coloro con i quali abbiamo condiviso, amministrandolo bene, quanto il Signore ha messo nelle nostre mani. (Papa Francesco)", "riflettere": "Sai gestire i doni che Dio ti ha dato?", "preghfin": "Spirito Santo, vieni nei nostri cuori,\napri la nostra mente alla tua Parola\ne le nostre mani alla tua volont\u00e0.\nSpirito Santo, riempi di forza e di fede\nla nostra esistenza, ispiraci pensieri di amore\ne fa' che compiamo opere buone e giuste.\nSpirito Santo, effondi i tuoi doni in noi,\nperch\u00e9 li valorizziamo per il bene di tutti.\nAmen."}