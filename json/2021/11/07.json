{"day": 7, "month": 11, "year": 2021, "weekday": 7, "date_str": "domenica 7 novembre 2021", "quotes": "1Re 17,10-16; Sal 145; Eb 9,24-28", "quote_vangelo": "secondo Marco (12,38-44)", "curatore": "Claudia Lamberti e Gabriele Bolognini", "prevangelo": "", "indications": "Salterio: quarta settimana", "preghiniz": "Dacci, Signore,\nuna fede operante e dinamica\nche ci porti all'altruismo e al dono di noi stessi.\nConcedici la generosit\u00e0\ne l'umilt\u00e0 dei poveri,\nper non rendere culto al dio danaro\ne donarci completamente a te e ai fratelli.\nAmen.\n<i>(Basilio Caballero)</i>", "vangelo": "In quel tempo, Ges\u00f9 [nel tempio] diceva alla folla nel suo insegnamento: \u00abGuardatevi dagli scribi, che amano passeggiare in lunghe vesti, ricevere saluti nelle piazze, avere i primi seggi nelle sinagoghe e i primi posti nei banchetti. Divorano le case delle vedove e pregano a lungo per farsi vedere. Essi riceveranno una condanna pi\u00f9 severa\u00bb.\nSeduto di fronte al tesoro, osservava come la folla vi gettava monete. Tanti ricchi ne gettavano molte. Ma, venuta una vedova povera, vi gett\u00f2 due monetine, che fanno un soldo.\nAllora, chiamati a s\u00e9 i suoi discepoli, disse loro: \u00abIn verit\u00e0 io vi dico: questa vedova, cos\u00ec povera, ha gettato nel tesoro pi\u00f9 di tutti gli altri. Tutti infatti hanno gettato parte del loro superfluo. Lei invece, nella sua miseria, vi ha gettato tutto quello che aveva, tutto quanto aveva per vivere\u00bb.", "medita": "L'offerta della vedova \u00e8 modesta agli occhi degli uomini, ma Ges\u00f9 sa valutarla esattamente. I benestanti hanno gettato il superfluo, non rischiando niente, e magari cercando solo un ritorno d'immagine dalla propria beneficenza, mentre lei compie un gesto \u201cinsensato\u201d nel mettere a repentaglio il presente e ancor pi\u00f9 il futuro: siamo proprio all'opposto dell'uomo ricco che non rinuncia ai suoi beni.\nLa vedova ha fatto un vero sacrificio della propria vita, un dono gratuito di cui Dio tiene particolarmente conto.", "riflettere": "Cosa vuoi offrire al Signore? I ritagli di tempo, di denaro, di cuore o tutto te stesso?", "preghfin": "Grazie Signore\nper le persone che mi hanno dato non il superfluo,\nma ci\u00f2 che permetteva loro di vivere:\ni loro sogni, le loro capacit\u00e0, il tempo e le risorse\u2026\nTi lodo e ti benedico, Signore,\nperch\u00e9 non tieni nulla per te,\nperch\u00e9 non ti fai guardare,\nma ci guardi con misericordia\u2026\nA volte la tua richiesta mi sembra alta, difficile, per pochi:\naiutami a stare con te davanti a quella vedova.\nTu me la indichi perch\u00e9 anch'io possa dare qualcosa:\nquello che mi sembra \u201cpoco\u201d, tu lo rendi \u201ctutto\u201d.\nAmen."}