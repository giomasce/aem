{"day": 10, "month": 11, "year": 2021, "weekday": 3, "date_str": "mercoled\u00ec 10 novembre 2021", "quotes": "Sap 6,1-11; Sal 81", "quote_vangelo": "secondo Luca (17,11-19)", "curatore": "Claudia Lamberti e Gabriele Bolognini", "prevangelo": "", "indications": "San Leone Magno", "preghiniz": "Vieni Spirito Santo,\ndonaci il desiderio di pregare con fiducia,\ndonaci di amare come Dio ama;\ndonaci la capacit\u00e0 di comprendere\nil valore del ringraziamento.\nAmen.", "vangelo": "Lungo il cammino verso Gerusalemme, Ges\u00f9 attraversava la Samaria e la Galilea.\nEntrando in un villaggio, gli vennero incontro dieci lebbrosi, che si fermarono a distanza e dissero ad alta voce: \u00abGes\u00f9, maestro, abbi piet\u00e0 di noi!\u00bb. Appena li vide, Ges\u00f9 disse loro: \u00abAndate a presentarvi ai sacerdoti\u00bb. E mentre essi andavano, furono purificati.\nUno di loro, vedendosi guarito, torn\u00f2 indietro lodando Dio a gran voce, e si prostr\u00f2 davanti a Ges\u00f9, ai suoi piedi, per ringraziarlo. Era un Samaritano.\nMa Ges\u00f9 osserv\u00f2: \u00abNon ne sono stati purificati dieci? E gli altri nove dove sono? Non si \u00e8 trovato nessuno che tornasse indietro a rendere gloria a Dio, all'infuori di questo straniero?\u00bb. E gli disse: \u00ab\u00c0lzati e va'; la tua fede ti ha salvato!\u00bb.", "medita": "Tra i lebbrosi sanati, uno era samaritano, a differenza degli altri nove che erano giudei. I samaritani erano ritenuti eretici e venivano disprezzati, eppure proprio uno di loro, annoverato tra \u201ci lontani da Dio\u201d, riconosce la gloria della presenza di Dio in Ges\u00f9, la testimonia a piena voce. Ges\u00f9 gli dice: \u201cLa tua fede ti ha salvato\u201d, non solo guarito\u2026 I nove giudei, infatti, sono guariti nel corpo, ma non nello spirito!", "riflettere": "Sai pregare con vera fede?", "preghfin": "Signore, dammi fede:\nfede nella tua grazia, nella tua misericordia,\nnella tua Provvidenza che vigila, dirige, permette;\ndammi fede nel bene, nella bont\u00e0, nell'opera alla quale\ntu mi hai chiamato a collaborare,\nfede nell'infinitamente piccolo, che tu,\ncon la fecondit\u00e0 misteriosa della tua grazia,\npuoi trasformare nell'infinitamente grande.\nChe io creda che nulla avviene invano,\nche il pi\u00f9 piccolo atto compiuto per tuo amore\nha un valore grande dinanzi a te.\nO Dio, crediamo nella tua parola.\nO Dio, speriamo nelle tue promesse.\nO Dio, ti amiamo sopra ad ogni cosa.\nO Dio, concedi a tutti la tua pace.\nAmen."}