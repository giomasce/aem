{"day": 8, "month": 11, "year": 2021, "weekday": 1, "date_str": "luned\u00ec 8 novembre 2021", "quotes": "Sap 1,1-7; Sal 138", "quote_vangelo": "secondo Luca (17,1-6)", "curatore": "Claudia Lamberti e Gabriele Bolognini", "prevangelo": "", "indications": "", "preghiniz": "Signore Ges\u00f9,\nspesso trovo difficile il perdonare\ne dimenticare il male ricevuto.\nLibera, ti prego, il mio cuore da ogni risentimento\ne rendilo aperto alla riconciliazione.\nTu che sulla croce hai perdonato\ne hai pregato per i tuoi crocifissori,\ndonami un amore grande come il tuo,\nperch\u00e9 io faccia il primo passo\nverso la riconciliazione e la pace.\nAmen.", "vangelo": "In quel tempo, Ges\u00f9 disse ai suoi discepoli: \u00ab\u00c8 inevitabile che vengano scandali, ma guai a colui a causa del quale vengono. \u00c8 meglio per lui che gli venga messa al collo una macina da mulino e sia gettato nel mare, piuttosto che scandalizzare uno di questi piccoli. State attenti a voi stessi!\nSe il tuo fratello commetter\u00e0 una colpa, rimproveralo; ma se si pentir\u00e0, perdonagli. E se commetter\u00e0 una colpa sette volte al giorno contro di te e sette volte ritorner\u00e0 a te dicendo: \u201cSono pentito\u201d, tu gli perdonerai\u00bb.\nGli apostoli dissero al Signore: \u00abAccresci in noi la fede!\u00bb. Il Signore rispose: \u00abSe aveste fede quanto un granello di senape, potreste dire a questo gelso: \u201cSr\u00e0dicati e vai a piantarti nel mare\u201d, ed esso vi obbedirebbe\u00bb.", "medita": "Perdonare sempre sembra quasi impossibile, ma, davanti al proposito di cambiare comportamento da parte di un fratello o sorella, Ges\u00f9 ci chiede di dargli fiducia: un credito immeritato come fa Dio con noi. Il perdono non guarda a ieri ma al domani; il perdono non cancella il passato, libera il futuro della persona.", "riflettere": "Sappiamo \u201crimproverare\u201d un fratello, oppure solo condannarlo? Escludiamo il perdono a priori o vogliamo riconciliarci?", "preghfin": "Signore, Dio della mia vita,\nguarda alla mia debolezza e aumenta la mia fede.\nSono molte le cose che non comprendo:\ngli episodi spiacevoli e amari della vita,\nil tuo silenzio quando t'invoco\u2026\nAumenta la mia fede, Signore,\naiutami a credere in te quando le ombre sembrano prevalere;\naiutami a fidarmi della tua Parola\ne insegnami a lasciarmi guidare docilmente da te,\nche sei l'Amore senza fine.\nAmen."}