{"day": 26, "month": 11, "year": 2021, "weekday": 5, "date_str": "venerd\u00ec 26 novembre 2021", "quotes": "Dn 7,2-14; Dn 3,75-81", "quote_vangelo": "secondo Luca (21,29-33)", "curatore": "Claudia Lamberti e Gabriele Bolognini", "prevangelo": "", "indications": "", "preghiniz": "Come gemma che germoglia sull'albero,\no Signore,\ncos\u00ec \u00e8 il tuo ritorno nella nostra storia.\nVieni, Signore Ges\u00f9,\nrinnova come primavera il nostro mondo,\nporta il seme della tua parola\nche non passa,\ndella tua luce\nche non tramonta,\ndella tua pace\nche non ha fine.\nAmen!", "vangelo": "In quel tempo, Ges\u00f9 disse ai suoi discepoli una parabola: \u00abOsservate la pianta di fico e tutti gli alberi: quando gi\u00e0 germogliano, capite voi stessi, guardandoli, che ormai l'estate \u00e8 vicina. Cos\u00ec anche voi: quando vedrete accadere queste cose, sappiate che il regno di Dio \u00e8 vicino.\nIn verit\u00e0 io vi dico: non passer\u00e0 questa generazione prima che tutto avvenga. Il cielo e la terra passeranno, ma le mie parole non passeranno\u00bb.", "medita": "Il discepolo deve imparare a guardarsi intorno per comprendere ci\u00f2 che avviene, abituare lo sguardo a cogliere i segni di speranza. E un'umile pianta, il fico, pu\u00f2 aiutarci a comprendere questo: quando incomincia a produrre le gemme e sui suoi rami crescono le prime foglie, ecco che si avvicina il tempo del raccolto, il tempo della gioia. La nostra storia \u00e8 paragonabile a quella pianta: in essa sono disseminate tante gemme, piccoli annunci di vita, segni che il tempo della salvezza \u00e8 gi\u00e0 operante in mezzo a noi.", "riflettere": "Da quali segni riconosco la presenza del Signore nella mia vita?", "preghfin": "Ti ringraziamo, Padre,\ndel dono della tua Parola,\ne del tuo Spirito che abita in noi.\nTu hai benedetto la nostra vita in Ges\u00f9,\ne noi ora ti chiediamo che sia lui a vivere in noi.\nAiutaci a riconoscerne sempre la presenza\nnel nostro cammino.\nAmen."}