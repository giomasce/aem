{"day": 25, "month": 11, "year": 2021, "weekday": 4, "date_str": "gioved\u00ec 25 novembre 2021", "quotes": "Dn 6,12-28; Dn 3,68-74", "quote_vangelo": "secondo Luca (21,20-28)", "curatore": "Claudia Lamberti e Gabriele Bolognini", "prevangelo": "", "indications": "", "preghiniz": "Nel caos della storia,\ntu Signore,\nsei custode di ogni frammento\ndella nostra vita.\nFa' che il tempo\nche ci doni di vivere\nsia speso\nnella piena consapevolezza\ndel tuo Amore.\nAmen.", "vangelo": "In quel tempo, Ges\u00f9 disse ai suoi discepoli: \u00abQuando vedrete Gerusalemme circondata da eserciti, allora sappiate che la sua devastazione \u00e8 vicina. Allora coloro che si trovano nella Giudea fuggano verso i monti, coloro che sono dentro la citt\u00e0 se ne allontanino, e quelli che stanno in campagna non tornino in citt\u00e0; quelli infatti saranno giorni di vendetta, affinch\u00e9 tutto ci\u00f2 che \u00e8 stato scritto si compia. In quei giorni guai alle donne che sono incinte e a quelle che allattano, perch\u00e9 vi sar\u00e0 grande calamit\u00e0 nel paese e ira contro questo popolo. Cadranno a fil di spada e saranno condotti prigionieri in tutte le nazioni; Gerusalemme sar\u00e0 calpestata dai pagani finch\u00e9 i tempi dei pagani non siano compiuti.\nVi saranno segni nel sole, nella luna e nelle stelle, e sulla terra angoscia di popoli in ansia per il fragore del mare e dei flutti, mentre gli uomini moriranno per la paura e per l'attesa di ci\u00f2 che dovr\u00e0 accadere sulla terra. Le potenze dei cieli infatti saranno sconvolte. Allora vedranno il Figlio dell'uomo venire su una nube con grande potenza e gloria. Quando cominceranno ad accadere queste cose, risollevatevi e alzate il capo, perch\u00e9 la vostra liberazione \u00e8 vicina\u00bb.", "medita": "Ges\u00f9 ci sollecita a vedere con attenzione ci\u00f2 che accade nel mondo, anche gli avvenimenti pi\u00f9 spaventosi, non per finire sopraffatti dalla paura, ma per rivolgersi con fede a Lui, che libera da ogni male.", "riflettere": "Quali timori e speranze ho da offrire al Signore?", "preghfin": "Attorno a noi, Signore,\nviolenza, paure di ogni genere,\nodio sempre pi\u00f9 gratuito e insensato.\nAiutaci a credere\nche nuovi raggi di sole\nillumineranno il giorno.\nInsegnaci a credere che solo restando fedeli al tuo amore\nvedremo sorgere una nuova umanit\u00e0.\nSostienici nel credere\nche solo lasciandoci guidare dalla tua Parola\ntroveremo vie nuove\nper costruire vita nuova.\nDonaci la forza, Signore,\nper non cedere alla paura\ne restare, perseveranti, in te.\nAmen."}