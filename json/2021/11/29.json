{"day": 29, "month": 11, "year": 2021, "weekday": 1, "date_str": "luned\u00ec 29 novembre 2021", "quotes": "Is 2,1-5; Sal 121", "quote_vangelo": "secondo Matteo (8,5-11)", "curatore": "Claudia Lamberti e Gabriele Bolognini", "prevangelo": "", "indications": "", "preghiniz": "Vieni Spirito Santo,\ndonaci una fede semplice e sincera,\nche ci permetta di affidare,\ncon fiducia,\nla nostra vita nelle mani del Padre.\nAmen.", "vangelo": "In quel tempo, entrato Ges\u00f9 in Caf\u00e0rnao, gli venne incontro un centurione che lo scongiurava e diceva: \u00abSignore, il mio servo \u00e8 in casa, a letto, paralizzato e soffre terribilmente\u00bb. Gli disse: \u00abVerr\u00f2 e lo guarir\u00f2\u00bb.\nMa il centurione rispose: \u00abSignore, io non sono degno che tu entri sotto il mio tetto, ma di' soltanto una parola e il mio servo sar\u00e0 guarito. Pur essendo anch'io un subalterno, ho dei soldati sotto di me e dico a uno: \u201cVa'!\u201d, ed egli va; e a un altro: \u201cVieni!\u201d, ed egli viene; e al mio servo: \u201cFa' questo!\u201d, ed egli lo fa\u00bb.\nAscoltandolo, Ges\u00f9 si meravigli\u00f2 e disse a quelli che lo seguivano: \u00abIn verit\u00e0 io vi dico, in Israele non ho trovato nessuno con una fede cos\u00ec grande! Ora io vi dico che molti verranno dall'oriente e dall'occidente e siederanno a mensa con Abramo, Isacco e Giacobbe nel regno dei cieli\u00bb.", "medita": "Il centurione non chiede esplicitamente la guarigione del suo servo, fa a Ges\u00f9 un appello disperato e, insieme, confidente. Ges\u00f9 \u00e8 subito sensibile alla richiesta e gli comunica la sua decisione di andare a visitarlo e guarirlo. Allora il centurione mostra un grande senso di rispetto e di fiducia, cosciente della sua indegnit\u00e0: questa fede piena in Ges\u00f9 \u00e8 cos\u00ec bella che la Chiesa ci fa ripetere il grido del suo cuore nella liturgia eucaristica.", "riflettere": "Quali sono stati i miei pi\u00f9 importanti atti di fede? Che cosa ostacola il mio affidarsi alla parola di Dio?", "preghfin": "Signore,\nti ringraziamo perch\u00e9 non ti fermi alle apparenze,\nma guardi alla purezza dei cuori.\nTi chiediamo perdono Signore\nper le volte in cui la nostra fede vacilla\ne stentiamo ad affidarci al Padre.\nSignore, la fede \u00e8 un dono.\nTi chiediamo di aiutarci a saper accogliere sempre questo prezioso regalo.\nAmen."}