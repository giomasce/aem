{"day": 21, "month": 11, "year": 2021, "weekday": 7, "date_str": "domenica 21 novembre 2021", "quotes": "Dn 7,13-14; Sal 92; Ap 1,5-8", "quote_vangelo": "secondo Giovanni (18,33b-37)", "curatore": "Claudia Lamberti e Gabriele Bolognini", "prevangelo": "", "indications": "Solennit\u00e0 di Nostro Signore Ges\u00f9 Cristo\nRe dell'universo\nPresentazione della Beata Vergine Maria", "preghiniz": "Troppe volte, Signore Ges\u00f9,\nabbiamo rivolto il nostro cuore ad altri sovrani,\nai vari dominatori del mondo.\nTroppe volte, dominati dall'ansia del futuro\ne dall'angoscia del pericolo,\nci rivolgiamo ad altri \u00abre\u00bb.\nTu, Re di misericordia,\nricordati di noi nel tuo Regno,\nfacci percepire il palpito del tuo cuore.\nUn mondo disgregato dalla diffidenza,\ndal dubbio e dallo scetticismo\ntrova solo in te la salvezza.\nIl tuo Regno non \u00e8 fatto\ndi splendido isolamento,\nma di profonda solidariet\u00e0\ncon l'umanit\u00e0 redenta.\nVenga il tuo Regno!\nAmen.", "vangelo": "In quel tempo, Pilato disse a Ges\u00f9: \u00abSei tu il re dei Giudei?\u00bb. Ges\u00f9 rispose: \u00abDici questo da te, oppure altri ti hanno parlato di me?\u00bb. Pilato disse: \u00abSono forse io Giudeo? La tua gente e i capi dei sacerdoti ti hanno consegnato a me. Che cosa hai fatto?\u00bb.\nRispose Ges\u00f9: \u00abIl mio regno non \u00e8 di questo mondo; se il mio regno fosse di questo mondo, i miei servitori avrebbero combattuto perch\u00e9 non fossi consegnato ai Giudei; ma il mio regno non \u00e8 di quaggi\u00f9\u00bb.\nAllora Pilato gli disse: \u00abDunque tu sei re?\u00bb. Rispose Ges\u00f9: \u00abTu lo dici: io sono re. Per questo io sono nato e per questo sono venuto nel mondo: per dare testimonianza alla verit\u00e0. Chiunque \u00e8 dalla verit\u00e0, ascolta la mia voce\u00bb.", "medita": "Anche a noi, come a Pilato, viene chiesto di riconoscere in Ges\u00f9 il re di un regno che non \u00e8 di questo mondo e che non abbraccia le logiche di potere, di arroganza e supremazia tipiche delle realt\u00e0 umane. Se il mondo ci propone di costruire la nostra vita basandosi sulla forza, sul potere, sull'indifferenza agli altri, il regno di Dio annunciato nel Vangelo risplende di una luce e di una prospettiva nuova: servire \u00e8 regnare. Ges\u00f9, servo obbediente, ha dato tutto se stesso perch\u00e9 dal suo atto d'amore arrivasse per noi la salvezza e regna adesso in eterno.", "riflettere": "Ascolti la voce del Signore e riconosci in Lui la Via, la Verit\u00e0 e la Vita?", "preghfin": "Signore Ges\u00f9 Cristo,\nche noi, ispirati dalla vera fede,\ncon libera voce proclamiamo\nsovrano dell'universo,\nregna sulle coscienze umane\ne portaci tutti all'unico ovile che salva,\nperch\u00e9 possiamo gi\u00e0 in terra\navere parte del tuo celeste dominio.\nTu che sei Dio, e vivi e regni con il Padre,\nnell'unit\u00e0 dello Spirito Santo, per tutti i secoli dei secoli.\nAmen."}