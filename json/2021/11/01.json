{"day": 1, "month": 11, "year": 2021, "weekday": 1, "date_str": "luned\u00ec 1 novembre 2021", "quotes": "Ap 7,2-4.9-14; Sal 23; 1Gv 3,1-3", "quote_vangelo": "secondo Matteo (5,1-12a)", "curatore": "Claudia Lamberti e Gabriele Bolognini", "prevangelo": "", "indications": "Solennit\u00e0 di tutti i Santi\nTempo ordinario", "preghiniz": "O Dio,\nvivere la tua Parola,\nche ci doni nell'incontro con Cristo,\n\u00e8 tutto il senso della nostra vita.\nRendici capaci di accogliere la novit\u00e0 del vangelo delle Beatitudini,\ncos\u00ec che anche la nostra vita possa cambiare.\nAmen.", "vangelo": "In quel tempo, vedendo le folle, Ges\u00f9 sal\u00ec sul monte: si pose a sedere e si avvicinarono a lui i suoi discepoli. Si mise a parlare e insegnava loro dicendo: \u00abBeati i poveri in spirito, perch\u00e9 di essi \u00e8 il regno dei cieli.  Beati quelli che sono nel pianto, perch\u00e9 saranno consolati.  Beati i miti, perch\u00e9 avranno in eredit\u00e0 la terra.  Beati quelli che hanno fame e sete della giustizia, perch\u00e9 saranno saziati. Beati i misericordiosi, perch\u00e9 troveranno misericordia.  Beati i puri di cuore, perch\u00e9 vedranno Dio.  Beati gli operatori di pace, perch\u00e9 saranno chiamati figli di Dio.  Beati i perseguitati per la giustizia, perch\u00e9 di essi \u00e8 il regno dei cieli.  Beati voi quando vi insulteranno, vi perseguiteranno e, mentendo, diranno ogni sorta di male contro di voi per causa mia. Rallegratevi ed esultate, perch\u00e9 grande \u00e8 la vostra ricompensa nei cieli\u00bb.", "medita": "Le beatitudini riassumono i principi della vita cristiana, mostrando agli uomini la strada per la vera felicit\u00e0. Essa viene dall'alto, \u00e8 un dono che l'uomo pu\u00f2 e deve accogliere, comprendendo che non pu\u00f2 conquistarla da solo. Il Vangelo non pone ostacoli alla nostra felicit\u00e0, ma ne mostra la vera natura, indipendente dai beni effimeri. Dio cerca e rende felice l'uomo nella sua condizione di fragilit\u00e0 e di debolezza.", "riflettere": "Hai riconosciuto dei momenti di beatitudine evangelica nella tua vita? Quando?", "preghfin": "Padre Santo e fonte di ogni santit\u00e0,\naiutaci a vivere la vera felicit\u00e0\ndel vangelo delle Beatitudini\nche tu ci hai donato,\nattraverso la forma di vita e le parole del tuo Figlio Ges\u00f9,\nil Messia che tu hai inviato,\nbenedetto nei secoli dei secoli.\nAmen."}