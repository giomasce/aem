{"day": 9, "month": 11, "year": 2021, "weekday": 2, "date_str": "marted\u00ec 9 novembre 2021", "quotes": "Ez 47,1-2.8-9.12 <i>opp</i> 1Cor 3,9c-11.16-17; Sal 45", "quote_vangelo": "secondo Giovanni (2,13-22)", "curatore": "Claudia Lamberti e Gabriele Bolognini", "prevangelo": "", "indications": "Dedicazione della Basilica Lateranense", "preghiniz": "Signore Ges\u00f9,\ntu hai detto \u00abNon fate della casa del Padre mio un mercato!\u00bb\ne cos\u00ec cacciando i mercanti dal tempio\ntu hai condannato ogni forma di culto fondata sull'interesse\ne su una relazione con Dio vissuta come uno scambio di favori.\nTu hai detto \u00abDistruggete questo tempio e in tre giorni lo far\u00f2 risorgere!\u00bb,\nannunciando che non pi\u00f9 il tempio,\nma tu sei il luogo della presenza di Dio.\nApri il nostro cuore alla vera relazione d'amore con te\ne come figli liberi vivremo la gioia di incontrarti nei fratelli.\nAmen.", "vangelo": "Si avvicinava la Pasqua dei Giudei e Ges\u00f9 sal\u00ec a Gerusalemme.  Trov\u00f2 nel tempio gente che vendeva buoi, pecore e colombe e, l\u00e0 seduti, i cambiamonete.  Allora fece una frusta di cordicelle e scacci\u00f2 tutti fuori del tempio, con le pecore e i buoi; gett\u00f2 a terra il denaro dei cambiamonete e ne rovesci\u00f2 i banchi, e ai venditori di colombe disse: \u00abPortate via di qui queste cose e non fate della casa del Padre mio un mercato!\u00bb.\nI suoi discepoli si ricordarono che sta scritto: \u00abLo zelo per la tua casa mi divorer\u00e0\u00bb.\nAllora i Giudei presero la parola e gli dissero: \u00abQuale segno ci mostri per fare queste cose?\u00bb. Rispose loro Ges\u00f9: \u00abDistruggete questo tempio e in tre giorni lo far\u00f2 risorgere\u00bb. Gli dissero allora i Giudei: \u00abQuesto tempio \u00e8 stato costruito in quarantasei anni e tu in tre giorni lo farai risorgere?\u00bb. Ma egli parlava del tempio del suo corpo.\nQuando poi fu risuscitato dai morti, i suoi discepoli si ricordarono che aveva detto questo, e credettero alla Scrittura e alla parola detta da Ges\u00f9.", "medita": "Ges\u00f9 entra nel tempio, il luogo dell'incontro con Dio, ma constata che esso non \u00e8 rispettato nella sua funzione; \u00e8 diventato luogo commerciale, sede di traffici, mercato dove regna l'idolo denaro.\nGes\u00f9 denuncia il culto perverso, dichiarando di fronte a tutti la triste fine fatta dalla casa di Dio. Il gesto compiuto da Ges\u00f9 \u00e8 scandaloso: scacciando tutte le vittime destinate al sacrificio pasquale, attenta al culto stesso.\nTuttavia, qui si proclama l'annuncio del vero luogo d'incontro con Dio, il corpo di Ges\u00f9, di l\u00ec a poco sacrificato per tutta l'umanit\u00e0.", "riflettere": "Per sentirti in pace con la coscienza ti basta offrire un cero o un'elemosina in chiesa, o una buona azione? Tendi a \u201cmercanteggiare\u201d con Dio?", "preghfin": "O Padre,\ntu hai costituito tuo Figlio Ges\u00f9\ntempio nuovo della nuova e definitiva alleanza,\ncostruito non da mani d'uomo\nma dallo Spirito Santo.\nFa' che accogliendo con fede la sua parola,\nabitiamo in lui e possiamo cos\u00ec adorarti in spirito e verit\u00e0.\nApri i nostri occhi alle necessit\u00e0 dei nostri fratelli e sorelle\nche sono le membra del corpo di Cristo,\nperch\u00e9 servendo loro diamo a te il vero culto che tu desideri.\nTe lo chiediamo per Cristo nostro Signore.\nAmen."}