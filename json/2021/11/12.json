{"day": 12, "month": 11, "year": 2021, "weekday": 5, "date_str": "venerd\u00ec 12 novembre 2021", "quotes": "Sap 13,1-9; Sal 18", "quote_vangelo": "secondo Luca (17,26-37)", "curatore": "Claudia Lamberti e Gabriele Bolognini", "prevangelo": "", "indications": "San Giosafat", "preghiniz": "Signore, fa' di noi persone capaci di servire.\nMettici al servizio dei nostri fratelli\ne sorelle pi\u00f9 soli, pi\u00f9 emarginati,\npi\u00f9 bisognosi di cure e di aiuto.\nSignore, fa' di noi persone capaci di servire,\nper portare l'amore dove c'\u00e8 l'odio,\nla fede dove c'\u00e8 il dubbio,\nla speranza dove c'\u00e8 la disperazione.\nSignore, fa' di noi persone capaci di servire\ne di vivere solo dell'amore che tu ci doni.\nAmen.\n<i>(Don Angelo Saporiti)</i>", "vangelo": "In quel tempo, Ges\u00f9 disse ai suoi discepoli: \u00abCome avvenne nei giorni di No\u00e8, cos\u00ec sar\u00e0 nei giorni del Figlio dell'uomo: mangiavano, bevevano, prendevano moglie, prendevano marito, fino al giorno in cui No\u00e8 entr\u00f2 nell'arca e venne il diluvio e li fece morire tutti.\nCome avvenne anche nei giorni di Lot: mangiavano, bevevano, compravano, vendevano, piantavano, costruivano; ma, nel giorno in cui Lot usc\u00ec da S\u00f2doma, piovve fuoco e zolfo dal cielo e li fece morire tutti. Cos\u00ec accadr\u00e0 nel giorno in cui il Figlio dell'uomo si manifester\u00e0.\nIn quel giorno, chi si trover\u00e0 sulla terrazza e avr\u00e0 lasciato le sue cose in casa, non scenda a prenderle; cos\u00ec, chi si trover\u00e0 nel campo, non torni indietro. Ricordatevi della moglie di Lot.\nChi cercher\u00e0 di salvare la propria vita, la perder\u00e0; ma chi la perder\u00e0, la manterr\u00e0 viva.\nIo vi dico: in quella notte, due si troveranno nello stesso letto: l'uno verr\u00e0 portato via e l'altro lasciato; due donne staranno a macinare nello stesso luogo: l'una verr\u00e0 portata via e l'altra lasciata\u00bb.\nAllora gli chiesero: \u00abDove, Signore?\u00bb. Ed egli disse loro: \u00abDove sar\u00e0 il cadavere, l\u00ec si raduneranno insieme anche gli avvoltoi\u00bb.", "medita": "Salvare la propria vita, nel concetto umano pi\u00f9 immediato, significa reclamare ancora la propria libert\u00e0, esimersi dall'influsso divino, spendere la vita in completa autonomia. Perderla per Cristo significa quella umile sottomissione che ci fa godere dei frutti della redenzione e ci assimila a Cristo, che ci conferisce una pi\u00f9 sublime somiglianza a s\u00e9 e al nostro Creatore e Padre. Purtroppo, siamo ancora spesso vittime di quella primordiale tentazione che ci insinua che la personale libert\u00e0 \u00e8 l'apice dell'auto-realizzazione per l'uomo. Noi credenti preferiamo invece ridare a Dio il primato che gli spetta, consapevoli che questa \u00e8 la via che ci consente la nostra piena realizzazione. (Padri Silvestrini)", "riflettere": "Quali tentativi compio per mantenere il mio benessere? A chi affido la mia vita, al Signore o a tante attivit\u00e0 e beni inutili? So disperdere la mia vita, le mie energie, la mia forza, il mio amore sapendo che ricever\u00f2 cento volte tanto dal Signore?", "preghfin": "Signore, voi avete percorso tutte le strade:\nquelle dell'esilio, quelle dei pellegrinaggi e delle predicazioni itineranti.\nFatemi uscire dal mio egoismo e dalla mia comodit\u00e0.\nPerch\u00e9, segnato dalla vostra croce,\nio non tema la vita difficile\ne i momenti in cui si rischia la propria vita.\nHo impegnato la mia vita, o Signore,\nsulla vostra parola.\nHo giocato la mia vita, o Signore,\nsul vostro amore.\nNon porr\u00f2 fiducia in me, ma in Voi;\naiutatemi a rischiare la mia vita contando solo sul vostro Amore.\nAmen.\n<i>(Paul Joly)</i>"}