{"day": 23, "month": 11, "year": 2021, "weekday": 2, "date_str": "marted\u00ec 23 novembre 2021", "quotes": "Dn 2,31-45; Dn 3,57-61", "quote_vangelo": "secondo Luca (21,5-11)", "curatore": "Claudia Lamberti e Gabriele Bolognini", "prevangelo": "", "indications": "", "preghiniz": "Stai con me, e io inizier\u00f2 a risplendere\ncome tu risplendi,\na risplendere fino ad essere luce per gli altri.\nLa luce, o Ges\u00f9, verr\u00e0 tutta da te: nulla sar\u00e0 merito mio.\nSarai tu a risplendere,\nattraverso di me, sugli altri.\nInsegnami a diffondere la tua lode,\nla tua verit\u00e0, la tua volont\u00e0.\nFa' che io ti annunci non con le parole\nma con l'esempio,\ncon quella forza attraente,\nquella influenza solidale\nche proviene da ci\u00f2 che faccio,\ncon la mia visibile somiglianza ai tuoi santi,\ne con la chiara pienezza dell'amore\nche il mio cuore nutre per te.\nAmen.\n<i>(John Henry Newman)</i>", "vangelo": "In quel tempo, mentre alcuni parlavano del tempio, che era ornato di belle pietre e di doni votivi, Ges\u00f9 disse: \u00abVerranno giorni nei quali, di quello che vedete, non sar\u00e0 lasciata pietra su pietra che non sar\u00e0 distrutta\u00bb.\nGli domandarono: \u00abMaestro, quando dunque accadranno queste cose e quale sar\u00e0 il segno, quando esse staranno per accadere?\u00bb. Rispose: \u00abBadate di non lasciarvi ingannare. Molti infatti verranno nel mio nome dicendo: \u201cSono io\u201d, e: \u201cIl tempo \u00e8 vicino\u201d. Non andate dietro a loro! Quando sentirete di guerre e di rivoluzioni, non vi terrorizzate, perch\u00e9 prima devono avvenire queste cose, ma non \u00e8 subito la fine\u00bb.\nPoi diceva loro: \u00abSi sollever\u00e0 nazione contro nazione e regno contro regno, e vi saranno in diversi luoghi terremoti, carestie e pestilenze; vi saranno anche fatti terrificanti e segni grandiosi dal cielo\u00bb.", "medita": "Gli uomini spesso cercano un idolo in cui riporre fiducia, e\u2014come insegna tristemente la storia\u2014finiscono per trovarlo o in persone, o in istituzioni che si autoproclamano volute da Cristo stesso, mentre in realt\u00e0 contraddicono la fede autentica. Ges\u00f9 ci avverte: \u201cNon andate dietro a loro\u201d, perch\u00e9 l'unica sequela \u00e8 quella da lui indicata, dietro all'unico maestro.", "riflettere": "Ascoltiamo con fiducia il Signore o ci lasciamo ingannare da falsi profeti? A chi non dobbiamo dare retta nella nostra vita?", "preghfin": "Signore nostro Ges\u00f9 Cristo,\nmaestro di verit\u00e0 e di giustizia,\ndi amore e di pace,\nnoi ti ringraziamo\ndi averci chiamati a seguirti.\nGes\u00f9 maestro,\nvenga quel Regno che ci stai preparando,\nper trasformare in gioia\nla nostra fatica quotidiana.\nAmen."}