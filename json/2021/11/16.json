{"day": 16, "month": 11, "year": 2021, "weekday": 2, "date_str": "marted\u00ec 16 novembre 2021", "quotes": "2Mac 6,18-31; Sal 3", "quote_vangelo": "secondo Luca (19,1-10)", "curatore": "Claudia Lamberti e Gabriele Bolognini", "prevangelo": "", "indications": "", "preghiniz": "Signore Ges\u00f9,\nfa' che io sappia di essere piccolo come Zaccheo,\npiccolo di statura morale.\nDammi la libert\u00e0 interiore per decidere di alzarmi da terra,\nspinto dal desiderio di conoscerti,\ne di sapere chi sei tu per me.\nSignore Ges\u00f9, ti prego,\ndimmi che oggi ti vuoi fermare da me, in casa mia,\ncome ospite, come amico che non parte pi\u00f9.\nVieni a riempire di gioia la mia vita,\nliberandomi dal peso ingombrante delle mie debolezze e dei miei egoismi.\nDonami di essere povero nel cuore e ricco soltanto di te, mio Salvatore.\nSono sicuro che in questo momento mi stai ascoltando,\nperch\u00e9\u2014prima che io decidessi di cercare te\u2014\ntu mi hai preceduto scendendo dal cielo per venire a cercare me.\nAmen.", "vangelo": "In quel tempo, Ges\u00f9 entr\u00f2 nella citt\u00e0 di G\u00e8rico e la stava attraversando, quand'ecco un uomo, di nome Zacch\u00e8o, capo dei pubblicani e ricco, cercava di vedere chi era Ges\u00f9, ma non gli riusciva a causa della folla, perch\u00e9 era piccolo di statura. Allora corse avanti e, per riuscire a vederlo, sal\u00ec su un sicom\u00f2ro, perch\u00e9 doveva passare di l\u00e0.\nQuando giunse sul luogo, Ges\u00f9 alz\u00f2 lo sguardo e gli disse: \u00abZacch\u00e8o, scendi subito, perch\u00e9 oggi devo fermarmi a casa tua\u00bb. Scese in fretta e lo accolse pieno di gioia. Vedendo ci\u00f2, tutti mormoravano: \u00ab\u00c8 entrato in casa di un peccatore!\u00bb.\nMa Zacch\u00e8o, alzatosi, disse al Signore: \u00abEcco, Signore, io do la met\u00e0 di ci\u00f2 che possiedo ai poveri e, se ho rubato a qualcuno, restituisco quattro volte tanto\u00bb.\nGes\u00f9 gli rispose: \u00abOggi per questa casa \u00e8 venuta la salvezza, perch\u00e9 anch'egli \u00e8 figlio di Abramo. Il Figlio dell'uomo infatti \u00e8 venuto a cercare e a salvare ci\u00f2 che era perduto\u00bb.", "medita": "Quella di Zaccheo \u00e8 una conversione totale; la presenza e la bont\u00e0 misericordiosa del Signore illuminano la sua coscienza. Lui, capo dei pubblicani, considerato un peccatore irredimibile, accetta la salvezza aprendo la sua casa e il suo cuore a Ges\u00f9. La medesima offerta di amicizia viene ancora oggi rivolta dal Signore ad ognuno di noi.", "riflettere": "Ci lasciamo cercare e salvare da Ges\u00f9?", "preghfin": "Signore Ges\u00f9,\nchiamami per nome,\nfammi sapere che ti vuoi fermare da me,\nin casa mia, nel mio cuore.\nVieni, Signore Ges\u00f9, a riempire di gioia la mia vita,\nliberandomi da ogni egoismo;\nvieni a liberarmi da me stesso\nper essere ricco soltanto di te,\nmia Pasqua, mia Salvezza, mia Gioia.\nAmen."}