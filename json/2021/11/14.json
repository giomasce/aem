{"day": 14, "month": 11, "year": 2021, "weekday": 7, "date_str": "domenica 14 novembre 2021", "quotes": "Dn 12,1-3; Sal 15; Eb 10,11-14.18", "quote_vangelo": "secondo Marco (13,24-32)", "curatore": "Claudia Lamberti e Gabriele Bolognini", "prevangelo": "", "indications": "Salterio: prima settimana", "preghiniz": "Signore Ges\u00f9,\nti ringrazio perch\u00e9 mi offri\nancora una volta\nl'opportunit\u00e0 di rimanere con te.\nAiutami ad ascoltare la tua parola\nin modo che, meditandola nel mio cuore,\npossa portarla ad altri\ned agire di conseguenza\nnella mia vita quotidiana.\nAmen.", "vangelo": "In quel tempo, Ges\u00f9 disse ai suoi discepoli: \u00abIn quei giorni, dopo quella tribolazione, il sole si oscurer\u00e0, la luna non dar\u00e0 pi\u00f9 la sua luce, le stelle cadranno dal cielo e le potenze che sono nei cieli saranno sconvolte. Allora vedranno il Figlio dell'uomo venire sulle nubi con grande potenza e gloria. Egli mander\u00e0 gli angeli e raduner\u00e0 i suoi eletti dai quattro venti, dall'estremit\u00e0 della terra fino all'estremit\u00e0 del cielo.\nDalla pianta di fico imparate la parabola: quando ormai il suo ramo diventa tenero e spuntano le foglie, sapete che l'estate \u00e8 vicina. Cos\u00ec anche voi: quando vedrete accadere queste cose, sappiate che egli \u00e8 vicino, \u00e8 alle porte.\nIn verit\u00e0 io vi dico: non passer\u00e0 questa generazione prima che tutto questo avvenga. Il cielo e la terra passeranno, ma le mie parole non passeranno. Quanto per\u00f2 a quel giorno o a quell'ora, nessuno lo sa, n\u00e9 gli angeli nel cielo n\u00e9 il Figlio, eccetto il Padre\u00bb.", "medita": "Nel Vangelo di oggi, Ges\u00f9 dice che la storia dei popoli e quella dei singoli hanno un fine e una meta da raggiungere: l'incontro definitivo con il Signore. Non conosciamo il tempo n\u00e9 le modalit\u00e0 con cui avverr\u00e0; il Signore ha ribadito che \u00abnessuno lo sa, n\u00e9 gli angeli nel cielo n\u00e9 il Figlio\u00bb; tutto \u00e8 custodito nel segreto del mistero del Padre. Conosciamo, tuttavia, un principio fondamentale con il quale dobbiamo confrontarci: \u00abIl cielo e la terra passeranno\u2014dice Ges\u00f9\u2014, ma le mie parole non passeranno\u00bb. Il vero punto cruciale \u00e8 questo. In quel giorno, ognuno di noi dovr\u00e0 comprendere se la Parola del Figlio di Dio ha illuminato la sua esistenza personale, oppure se gli ha voltato le spalle preferendo confidare nelle proprie parole. (Papa Francesco)", "riflettere": "Le parole di Ges\u00f9 non passano\u2026 Dedichi abbastanza tempo alla lettura e all'ascolto del Vangelo?", "preghfin": "Dio nostro Padre,\nmanda su di noi il tuo Spirito Santo,\nperch\u00e9 spenga il rumore delle nostre parole,\nfaccia regnare il silenzio dell'ascolto\ne accompagni la tua parola\ndai nostri orecchi fino al nostro cuore:\ncos\u00ec incontreremo Ges\u00f9 Cristo\ne conosceremo il suo amore.\nEgli vive e regna ora e nei secoli dei secoli.\nAmen."}