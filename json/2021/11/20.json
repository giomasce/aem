{"day": 20, "month": 11, "year": 2021, "weekday": 6, "date_str": "sabato 20 novembre 2021", "quotes": "1Mac 6,1-13; Sal 9", "quote_vangelo": "secondo Luca (20,27-40)", "curatore": "Claudia Lamberti e Gabriele Bolognini", "prevangelo": "", "indications": "", "preghiniz": "Padre,\nDio dei viventi,\naprici alla vita vera,\nalla vita che non si accontenta di esistere,\nche non si fa bastare questo mondo.\nVogliamo gustare l'eterno.\nVogliamo tendere a quel di pi\u00f9\nnel quale la risurrezione del figlio tuo, Ges\u00f9,\nci ha insegnato a sperare.\nFacci vivere di te, Dio della vita,\nper attraversare l'eternit\u00e0,\nper abitare nell'amore per sempre.\nAmen.", "vangelo": "In quel tempo, si avvicinarono a Ges\u00f9 alcuni sadduc\u00e8i \u2013 i quali dicono che non c'\u00e8 risurrezione \u2013 e gli posero questa domanda: \u00abMaestro, Mos\u00e8 ci ha prescritto: \u201cSe muore il fratello di qualcuno che ha moglie, ma \u00e8 senza figli, suo fratello prenda la moglie e dia una discendenza al proprio fratello\u201d. C'erano dunque sette fratelli: il primo, dopo aver preso moglie, mor\u00ec senza figli. Allora la prese il secondo e poi il terzo e cos\u00ec tutti e sette morirono senza lasciare figli. Da ultimo mor\u00ec anche la donna. La donna dunque, alla risurrezione, di chi sar\u00e0 moglie? Poich\u00e9 tutti e sette l'hanno avuta in moglie\u00bb.\nGes\u00f9 rispose loro: \u00abI figli di questo mondo prendono moglie e prendono marito; ma quelli che sono giudicati degni della vita futura e della risurrezione dai morti, non prendono n\u00e9 moglie n\u00e9 marito: infatti non possono pi\u00f9 morire, perch\u00e9 sono uguali agli angeli e, poich\u00e9 sono figli della risurrezione, sono figli di Dio. Che poi i morti risorgano, lo ha indicato anche Mos\u00e8 a proposito del roveto, quando dice: \u201cIl Signore \u00e8 il Dio di Abramo, Dio di Isacco e Dio di Giacobbe\u201d. Dio non \u00e8 dei morti, ma dei viventi; perch\u00e9 tutti vivono per lui\u00bb.\nDissero allora alcuni scribi: \u00abMaestro, hai parlato bene\u00bb. E non osavano pi\u00f9 rivolgergli alcuna domanda.", "medita": "I sadducei sono messi a tacere da Ges\u00f9, cui riconoscono il titolo di \u201cMaestro\u201d durante questa disputa. Pi\u00f9 di uno scontro di interpretazioni bibliche differenti, qui siamo in presenza di un confronto tra chi vive la religione unicamente come insieme di norme e precetti, e chi conosce la vera dimensione vitale e amorevole di Dio. Ges\u00f9 ribadisce la sua testimonianza di un Dio della vita, offre una prospettiva sul domani dell'uomo molto pi\u00f9 ampia di quella dei sadducei, di un futuro di resurrezione per \u201ccoloro che ne sono degni\u201d.", "riflettere": "Sai riconoscere l'autorit\u00e0 di Ges\u00f9, Maestro, o talvolta poni domande capziose sulla fede e la morale per creartene una personale?", "preghfin": "Anima mia,\nnon dimenticare i morti.\nDio dei viventi,\nnon dimenticarmi qui nella morte,\nvenga il giorno nel quale\nTu sia la mia Vita.\nAmen.\n<i>(Karl Rahner)</i>"}