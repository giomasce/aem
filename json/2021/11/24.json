{"day": 24, "month": 11, "year": 2021, "weekday": 3, "date_str": "mercoled\u00ec 24 novembre 2021", "quotes": "Dn 5,1-6.13-14.16-17.23-28; Dn 3,62-67", "quote_vangelo": "secondo Luca (21,12-19)", "curatore": "Claudia Lamberti e Gabriele Bolognini", "prevangelo": "", "indications": "Sant'Andrea Dung-Lac e compagni", "preghiniz": "\u201cCon la perseveranza salverete la vostra vita\u201d.\nCos\u00ec, Signore, ci insegni\na non cedere ai dubbi\ne allo scoraggiamento.\nRendici saldi nella fede,\noperosi nella carit\u00e0\ned umili nella testimonianza.\nAmen.", "vangelo": "In quel tempo, Ges\u00f9 disse ai suoi discepoli: \u00abMetteranno le mani su di voi e vi perseguiteranno, consegnandovi alle sinagoghe e alle prigioni, trascinandovi davanti a re e governatori, a causa del mio nome. Avrete allora occasione di dare testimonianza.\nMettetevi dunque in mente di non preparare prima la vostra difesa; io vi dar\u00f2 parola e sapienza, cosicch\u00e9 tutti i vostri avversari non potranno resistere n\u00e9 controbattere.\nSarete traditi perfino dai genitori, dai fratelli, dai parenti e dagli amici, e uccideranno alcuni di voi; sarete odiati da tutti a causa del mio nome. Ma nemmeno un capello del vostro capo andr\u00e0 perduto.\nCon la vostra perseveranza salverete la vostra vita\u00bb.", "medita": "Il Vangelo ci ricorda che \u00e8 importante perseverare e restare radicati nella verit\u00e0 di Ges\u00f9 Cristo. Durante la nostra vita subiremo tentazioni, soffriremo pene, dispiaceri, incomprensioni, crisi di disperazione di ogni tipo, ma per quanto dolorose e vane possano sembrare le cose terrene, la vittoria sulla rovina definitiva, eterna e assoluta \u00e8 nelle mani di Cristo.\nI discepoli di Ges\u00f9 possono far fronte a tutte le persecuzioni e trionfare su di esse, aiutati e fortificati dalla grazia del Signore.", "riflettere": "So essere un testimone del Vangelo o per paura mi nascondo quando \u00e8 il momento di agire o parlare?", "preghfin": "Signore Ges\u00f9,\nnel faticoso cammino verso il tuo regno d'amore,\nfa' che nessuno ci faccia deviare dalla m\u00e8ta\nche tu ci hai indicata nel Vangelo.\nDonaci il tuo aiuto, affinch\u00e9,\nnel vivere la tua Parola,\nnon ci scoraggino l'odio dei nemici,\nn\u00e9 il tradimento dei fratelli.\nConcedici la forza di essere fedeli al tuo amore,\ndi amare coloro che non ci amano,\ndi illuminare quelli che sono nell'errore\ne di perseverare, senza tentennamenti,\nsulla via che conduce alla gioia senza fine,\nvivendo e realizzando il Tuo Progetto di Amore\nl\u00ec dove tu ci chiami a vivere.\nAmen."}