{"day": 24, "month": 12, "year": 2021, "weekday": 5, "date_str": "venerd\u00ec 24 dicembre 2021", "quotes": "2Sam 7,1-5.8b-12.14a.16; Sal 88", "quote_vangelo": "secondo Luca (1,67-79)", "curatore": "Michela e Roberto Roncella", "prevangelo": "", "indications": "", "preghiniz": "Render\u00f2 grazie al Signore con tutto il cuore,\ntra gli uomini retti riuniti in assemblea.\nGrandi sono le opere del Signore:\nle ricerchino coloro che le amano.\nIl suo agire \u00e8 splendido e maestoso,\nla sua giustizia rimane per sempre.\nHa lasciato un ricordo delle sue meraviglie:\nmisericordioso e pietoso \u00e8 il Signore.\nMand\u00f2 a liberare il suo popolo,\nstabil\u00ec la sua alleanza per sempre.\nSanto e terribile \u00e8 il suo nome.\n<i>(Salmo 110)</i>", "vangelo": "In quel tempo, Zaccar\u00eca, padre di Giovanni, fu colmato di Spirito Santo e profet\u00f2 dicendo: \u00abBenedetto il Signore, Dio d'Israele, perch\u00e9 ha visitato e redento il suo popolo, e ha suscitato per noi un Salvatore potente nella casa di Davide, suo servo, come aveva detto per bocca dei suoi santi profeti d'un tempo: salvezza dai nostri nemici, e dalle mani di quanti ci odiano.\nCos\u00ec egli ha concesso misericordia ai nostri padri e si \u00e8 ricordato della sua santa alleanza, del giuramento fatto ad Abramo, nostro padre, di concederci, liberati dalle mani dei nemici, di servirlo senza timore, in santit\u00e0 e giustizia al suo cospetto, per tutti i nostri giorni.\nE tu, bambino, sarai chiamato profeta dell'Altissimo perch\u00e9 andrai innanzi al Signore a preparargli le strade, per dare al suo popolo la conoscenza della salvezza nella remissione dei suoi peccati.  Grazie alla tenerezza e misericordia del nostro Dio, ci visiter\u00e0 un sole che sorge dall'alto, per risplendere su quelli che stanno nelle tenebre e nell'ombra di morte, e dirigere i nostri passi sulla via della pace\u00bb.", "medita": "Il Benedictus \u00e8, come il Magnificat, un centone di citazioni bibliche esplicite e implicite. Con questo inno Luca ribadisce per il lettore non giudeo la lezione gi\u00e0 data nel Magnificat: come leggere la storia con occhi di fede, secondo la promessa fatta ad Abramo.\n\u00c8 un canto di benedizione per il passato e di profezia per il futuro. Nella prima parte Zaccaria benedice non per suo figlio, ma per colui davanti al quale egli cammina; ringrazia per il Messia, gi\u00e0 donato. Nella seconda profetizza la funzione di suo figlio, che sar\u00e0 precursore di colui che sorger\u00e0 come il sole. \u00c8 un inno liturgico, che benedice Dio per il suo dono promesso e ora realizzato. Indirettamente mostra il rapporto tra Nuovo e Antico Testamento, come parola di benedizione per il compimento e di profezia per la promessa. Ci\u00f2 che finora \u00e8 avvenuto\u2014la nascita di suo figlio e il concepimento di Ges\u00f9\u2014\u00e8 visto nella loro reciproca relazione alla luce di tutta la storia della salvezza. Questi fatti, piccoli e inosservati da tutti, nascondono, per chi sa leggerli nello Spirito, la \u201cvisita\u201d di Dio che porta a compimento il suo disegno di amore. (Padre Silvano Fausti, <i>Una comunit\u00e0 legge il Vangelo di Luca</i>)", "riflettere": "\u201c\u2026Per ricondurre i cuori dei padri verso i figli\u201d. \u00c8 strano che venga citata questa espressione dell'antico profeta Malachia: la conversione \u00e8 quella del padre verso i figli, cio\u00e8 dei vecchi verso i giovani, \u00e8 il cambiamento dell'antico verso il nuovo, \u00e8 lo straordinario che sta entrando nella storia della salvezza: la presenza di Ges\u00f9 imminente comincia a cambiare il mondo. (Don Claudio Doglio)", "preghfin": "Signora di Betlemme,\nSignora di chi \u00e8 in cammino, come te,\nsenza trovare neppure una locanda.\nSignora della semplicit\u00e0 dei pastori\ne dello splendore degli angeli che cantano:\n\u201cGloria a Dio nel cielo, pace in terra agli uomini che Dio ama\u201d.\nGrazie per averci dato il Pane che ci mancava.\nGrazie per averci arricchiti della Tua povert\u00e0.\nGrazie per il tuo silenzio che riceve e medita e genera in noi la Parola.\nChe stasera la luce del Natale ci desti\ne sia l'inizio di uno splendore che non ha fine.\nChe stasera tornando alle nostre case\npossiamo dire agli uomini che vivono insicuri e senza speranza:\n\u201cPresto, venite. Vi portiamo la buona notizia,\nche \u00e8 gioia per tutto il popolo:\nOggi \u00e8 nato il Signore, il nostro Salvatore!\u201d\n<i>(Cardinale Eduardo Pironio)</i>"}