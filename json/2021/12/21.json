{"day": 21, "month": 12, "year": 2021, "weekday": 2, "date_str": "marted\u00ec 21 dicembre 2021", "quotes": "Ct 2,8-14 <i>opp</i> Sof 3,14-17; Sal 32", "quote_vangelo": "secondo Luca (1,39-45)", "curatore": "Michela e Roberto Roncella", "prevangelo": "", "indications": "", "preghiniz": "Oracolo del Signore al mio signore:\n\u201cSiedi alla mia destra\nfinch\u00e9 io ponga i tuoi nemici\na sgabello dei tuoi piedi\u201d.\nLo scettro del tuo potere\nstende il Signore da Sion:\ndomina in mezzo ai tuoi nemici!\nA te il principato\nnel giorno della tua potenza\ntra santi splendori;\ndal seno dell'aurora,\ncome rugiada, io ti ho generato.\n<i>(Salmo 109)</i>", "vangelo": "In quei giorni Maria si alz\u00f2 e and\u00f2 in fretta verso la regione montuosa, in una citt\u00e0 di Giuda.  Entrata nella casa di Zaccar\u00eca, salut\u00f2 Elisabetta. Appena Elisabetta ebbe udito il saluto di Maria, il bambino sussult\u00f2 nel suo grembo.\nElisabetta fu colmata di Spirito Santo ed esclam\u00f2 a gran voce: \u00abBenedetta tu fra le donne e benedetto il frutto del tuo grembo! A che cosa devo che la madre del mio Signore venga da me? Ecco, appena il tuo saluto \u00e8 giunto ai miei orecchi, il bambino ha sussultato di gioia nel mio grembo. E beata colei che ha creduto nell'adempimento di ci\u00f2 che il Signore le ha detto\u00bb.", "medita": "Questo racconto d\u00e0 le vertigini: il Messia Ges\u00f9, non ancora nato ma presente nel grembo della madre Maria, incontra il precursore, profeta presente egli pure nel grembo della madre Elisabetta e, riconosciuto, causa la gioia, l'esultanza, la danza, come quella di David davanti all'arca della presenza del Signore (cfr. 2Sam 6, 12--15). Avviene l'incontro con il Cristo da parte di tutta la profezia che lo ha preceduto, profezia di Israele ma anche delle genti, che discerne la venuta del Veniente tanto desiderato e profetizzato; e questo riconoscimento provoca la danza adorante e gioiosa per il compimento delle promesse di Dio. Tutto questo accade grazie a due donne che si incontrano. Elisabetta allora, riempita di Spirito santo profetico, \u00e8 resa capace di interpretare la danza del suo bambino nel grembo e cos\u00ec esclama, con un'acclamazione liturgica: \u201cTu, Maria, sei benedetta tra tutte le donne, sei beata perch\u00e9 hai creduto alla parola del Signore, sei la madre del mio Signore (K\u00fdrios!)\u201d. Non riconosce in quella gravidanza solo la fecondazione divina (\u201cBenedetto sar\u00e0 il frutto del tuo grembo [, o Israele]\u201d: Dt 28, 4), ma confessa che quell'embrione \u00e8 il Signore concepito da Maria per la potenza dello Spirito di Dio. S\u00ec, il figlio di Maria \u00e8 il Cristo Signore annunciato dal salmo 110, dunque Maria \u00e8 l'Israele benedetto, la terra benedetta perch\u00e9 contenente la benedizione piena e definiva di Dio per tutta l'umanit\u00e0. (Enzo Bianchi, commento al Vangelo del 20 dicembre 2015)", "riflettere": "Imitiamo Maria nel tempo di Natale, facendo visita a quanti vivono un disagio, in particolare gli ammalati, i carcerati, gli anziani e i bambini. E imitiamo anche Elisabetta che accoglie l'ospite come Dio stesso: senza desiderarlo non conosceremo mai il Signore, senza attenderlo non lo incontreremo, senza cercarlo non lo troveremo. (Papa Benedetto XVI, dall'Angelus del 23 dicembre 2012)", "preghfin": "Preghiamo perch\u00e9 tutti gli uomini cerchino Dio,\nscoprendo che \u00e8 Dio stesso per primo a venire a visitarci.\nA Maria, Arca della Nuova ed Eterna Alleanza,\naffidiamo il nostro cuore,\nperch\u00e9 lo renda degno di accogliere la visita di Dio\nnel mistero del suo Natale.\n<i>(Papa Benedetto XVI)</i>"}