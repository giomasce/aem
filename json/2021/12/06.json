{"day": 6, "month": 12, "year": 2021, "weekday": 1, "date_str": "luned\u00ec 6 dicembre 2021", "quotes": "Is 35,1-10; Sal 84", "quote_vangelo": "secondo Luca (5,17-26)", "curatore": "Michela e Roberto Roncella", "prevangelo": "", "indications": "", "preghiniz": "Su tutte le genti eccelso \u00e8 il Signore,\npi\u00f9 alta dei cieli \u00e8 la sua gloria.\nChi \u00e8 come il Signore, nostro Dio,\nche siede nell'alto\ne si china a guardare\nsui cieli e sulla terra?\nSolleva dalla polvere il debole,\ndall'immondizia rialza il povero,\nper farlo sedere tra i pr\u00ecncipi,\ntra i pr\u00ecncipi del suo popolo.\n<i>(Salmo 112)</i>", "vangelo": "Un giorno Ges\u00f9 stava insegnando. Sedevano l\u00e0 anche dei farisei e maestri della Legge, venuti da ogni villaggio della Galilea e della Giudea, e da Gerusalemme. E la potenza del Signore gli faceva operare guarigioni.\nEd ecco, alcuni uomini, portando su un letto un uomo che era paralizzato, cercavano di farlo entrare e di metterlo davanti a lui. Non trovando da quale parte farlo entrare a causa della folla, salirono sul tetto e, attraverso le tegole, lo calarono con il lettuccio davanti a Ges\u00f9 nel mezzo della stanza.\nVedendo la loro fede, disse: \u00abUomo, ti sono perdonati i tuoi peccati\u00bb. Gli scribi e i farisei cominciarono a discutere, dicendo: \u00abChi \u00e8 costui che dice bestemmie? Chi pu\u00f2 perdonare i peccati, se non Dio soltanto?\u00bb.\nMa Ges\u00f9, conosciuti i loro ragionamenti, rispose: \u00abPerch\u00e9 pensate cos\u00ec nel vostro cuore? Che cosa \u00e8 pi\u00f9 facile: dire \u201cTi sono perdonati i tuoi peccati\u201d, oppure dire \u201c\u00c0lzati e cammina\u201d? Ora, perch\u00e9 sappiate che il Figlio dell'uomo ha il potere sulla terra di perdonare i peccati, dico a te \u2013 disse al paralitico \u2013: \u00e0lzati, prendi il tuo lettuccio e torna a casa tua\u00bb. Subito egli si alz\u00f2 davanti a loro, prese il lettuccio su cui era disteso e and\u00f2 a casa sua, glorificando Dio.\nTutti furono colti da stupore e davano gloria a Dio; pieni di timore dicevano: \u00abOggi abbiamo visto cose prodigiose\u00bb.", "medita": "In questo racconto, apparentemente lineare, Ges\u00f9 ci mette di fronte alle molte contraddizioni che albergano nel cuore degli uomini. Sicuramente ciascuno, dalla prospettiva della propria condizione e delle proprie aspettative, ha motivo per ritenere prodigioso quanto visto e soprattutto per trarne conseguenze importanti per la propria vita.\nL'uomo che non pu\u00f2 pi\u00f9 muoversi, aiutato da altri che immaginiamo come coloro che avevano cura di lui, cerca Ges\u00f9 per superare la sua infermit\u00e0. L'evangelista non ci dice altro sulla sua condizione, sul come e il perch\u00e9 questa persona si trovi nella sua disabilit\u00e0: sappiamo solo che insieme ai compagni cerca Ges\u00f9 per la sua fama di guaritore. Possiamo immaginare la sua sorpresa nell'ascoltare le parole di Ges\u00f9, che risponde alla sua inespressa richiesta fiduciosa con l'azzeramento di ogni colpa. Non un intervento sui sintomi, ma sulle cause dell'infermit\u00e0, per una societ\u00e0 che pensa ogni male come punizione di una colpa da parte di Dio. La guarigione del corpo arriva dopo, ma chi sperimenta il sollievo di un nuovo inizio ha comunque motivo di glorificare un Dio riscoperto non pi\u00f9 come giudice, ma come Padre.\nScribi e farisei colgono subito l'enormit\u00e0 racchiusa nelle parole pronunciate da Ges\u00f9: il perdono dei peccati \u00e8 una prerogativa di Dio e blasfemo \u00e8 l'uomo che pensa di offrirlo al di fuori di una sacra cornice istituzionale, in cui non fa scandalo il commercio e l'uccisione di animali che placano con il loro sangue sacrificato l'ira divina. Infine il popolo, pieno di stupore per il miracolo di un corpo paralizzato, conosciuto come tale, che riprende a funzionare. Come faremmo anche noi ora, tutti, dentro di s\u00e9, avevano pensato essere una cosa facile donare il perdono dei peccati, senza alcun effetto apparente, senza la possibilit\u00e0 di un riscontro. Pi\u00f9 facile che dire: \u201c\u00c0lzati, prendi il tuo lettuccio e torna a casa tua\u201d.", "riflettere": "Siamo qui, davanti a Lui, come il paralitico, con le nostre debolezze e il nostro peccato. Ne abbiamo viva coscienza. Per\u00f2 la coscienza del peccato deve essere sotto lo sguardo misericordioso del Crocifisso. Diversamente la consapevolezza del peccato ci avvilisce: il peccato genera altri peccati. (Marco C\u00e8)", "preghfin": "Lode a te Signore.\nTu che sempre perdoni, guarisci,\ne senza stancarti, ogni volta, ricostruisci.\nCircondami sempre di tanto amore,\nanche se so di non meritarlo.\nSai quanto sono fragile!\nImpotente creatura, incapace di resistere al male.\nMi abbandono a te, Signore Ges\u00f9,\nche sempre perdoni, sempre guarisci, sempre ricostruisci.\n<i>(Soren Kierkegaard)</i>"}