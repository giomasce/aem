{"day": 20, "month": 12, "year": 2021, "weekday": 1, "date_str": "luned\u00ec 20 dicembre 2021", "quotes": "Is 7,10-14; Sal 23", "quote_vangelo": "secondo Luca (1,26-38)", "curatore": "Michela e Roberto Roncella", "prevangelo": "", "indications": "", "preghiniz": "Io gioisco pienamente nel Signore,\nla mia anima esulta nel mio Dio,\nperch\u00e9 mi ha rivestito delle vesti della salvezza,\nmi ha avvolto con il mantello della giustizia,\ncome uno sposo si mette il diadema\ne come una sposa si adorna di gioielli.\nPoich\u00e9, come la terra produce i suoi germogli\ne come un giardino fa germogliare i suoi semi,\ncos\u00ec il Signore Dio far\u00e0 germogliare la giustizia\ne la lode davanti a tutte le genti.\n<i>(Isaia 61, 10--11)</i>", "vangelo": "Al sesto mese, l'angelo Gabriele fu mandato da Dio in una citt\u00e0 della Galilea, chiamata N\u00e0zaret, a una vergine, promessa sposa di un uomo della casa di Davide, di nome Giuseppe. La vergine si chiamava Maria. Entrando da lei, disse: \u00abRall\u00e9grati, piena di grazia: il Signore \u00e8 con te\u00bb.  A queste parole ella fu molto turbata e si domandava che senso avesse un saluto come questo. L'angelo le disse: \u00abNon temere, Maria, perch\u00e9 hai trovato grazia presso Dio. Ed ecco, concepirai un figlio, lo darai alla luce e lo chiamerai Ges\u00f9. Sar\u00e0 grande e verr\u00e0 chiamato Figlio dell'Altissimo; il Signore Dio gli dar\u00e0 il trono di Davide suo padre e regner\u00e0 per sempre sulla casa di Giacobbe e il suo regno non avr\u00e0 fine\u00bb.\nAllora Maria disse all'angelo: \u00abCome avverr\u00e0 questo, poich\u00e9 non conosco uomo?\u00bb. Le rispose l'angelo: \u00abLo Spirito Santo scender\u00e0 su di te e la potenza dell'Altissimo ti coprir\u00e0 con la sua ombra. Perci\u00f2 colui che nascer\u00e0 sar\u00e0 santo e sar\u00e0 chiamato Figlio di Dio. Ed ecco, Elisabetta, tua parente, nella sua vecchiaia ha concepito anch'essa un figlio e questo \u00e8 il sesto mese per lei, che era detta sterile: nulla \u00e8 impossibile a Dio\u00bb.\nAllora Maria disse: \u00abEcco la serva del Signore: avvenga per me secondo la tua parola\u00bb. E l'angelo si allontan\u00f2 da lei.", "medita": "La frase si trova in un testo del Concilio, ed \u00e8 splendida per dottrina e concisione: dice che, all'annuncio dell'angelo, Maria Vergine \u00abaccolse nel cuore e nel corpo il Verbo di Dio\u00bb. Nel cuore e nel corpo. Fu, cio\u00e8, discepola e madre del Verbo. Discepola, perch\u00e9 si mise in ascolto della Parola, e la conserv\u00f2 per sempre nel cuore. Madre, perch\u00e9 offr\u00ec il suo grembo alla Parola, e la custod\u00ec per nove mesi nello scrigno del corpo. Sant'Agostino osa dire che Maria fu pi\u00f9 grande per aver accolto la Parola nel cuore, che per averla accolta nel grembo.\nAccolse nel cuore. Fece largo, cio\u00e8, nei suoi pensieri ai pensieri di Dio; ma non si sent\u00ec per questo ridotta al silenzio. Offr\u00ec volentieri il terreno vergine del suo spirito alla germinazione del Verbo; ma non si consider\u00f2 espropriata di nulla. Gli cedette con gioia il suolo pi\u00f9 inviolabile della sua vita interiore, ma senza dover ridurre gli spazi della sua libert\u00e0. Diede stabile alloggio al Signore nelle stanze pi\u00f9 segrete della sua anima; ma non ne sent\u00ec la presenza come violazione di domicilio.\nAccolse nel corpo. Sent\u00ec, cio\u00e8, il peso fisico di un altro essere che prendeva dimora nel suo grembo di madre. Adatt\u00f2, quindi, i suoi ritmi a quelli dell'ospite. Modific\u00f2 le sue abitudini, in funzione di un compito che non le alleggeriva certo la vita. Consacr\u00f2 i suoi giorni alla gestazione di una creatura che non le avrebbe risparmiato preoccupazioni e fastidi. E poich\u00e9 il frutto benedetto del seno suo era il Verbo di Dio che si incarnava per la salvezza dell'umanit\u00e0, cap\u00ec di aver contratto con tutti i figli di Eva un debito di accoglienza che avrebbe pagato con cambiali di lacrime. (Don Tonino Bello, da <i>Maria, donna dei nostri giorni</i>)", "riflettere": "L'angelo dice a Maria che avr\u00e0 un figlio e questo figlio sar\u00e0 il Messia promesso, colui che metter\u00e0 in piedi un regno capace di durare in eterno. Proprio l'espressione \u201cil suo regno non avr\u00e0 fine\u201d \u00e8 stata inserita dai padri della Chiesa nel Simbolo di fede per indicare la piena realizzazione dell'opera di salvezza. (Don Claudio Doglio)", "preghfin": "Ti saluto, Signora santa,\nregina santissima, Madre di Dio, Maria,\nche sempre sei Vergine,\neletta dal santissimo Padre celeste e da Lui,\ncol santissimo Figlio diletto\ne con lo Spirito Santo Paraclito, consacrata.\nTu in cui fu ed \u00e8 ogni pienezza di grazia e ogni bene.\nTi saluto, suo palazzo. Ti saluto, sua tenda.\nTi saluto, sua casa. Ti saluto, suo vestimento.\nTi saluto, sua ancella. Ti saluto, sua Madre.\n<i>(San Francesco d'Assisi)</i>"}