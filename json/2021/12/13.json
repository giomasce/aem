{"day": 13, "month": 12, "year": 2021, "weekday": 1, "date_str": "luned\u00ec 13 dicembre 2021", "quotes": "Nm 24,2-7.15-17b; Sal 24", "quote_vangelo": "secondo Matteo (21,23-27)", "curatore": "Michela e Roberto Roncella", "prevangelo": "", "indications": "Santa Lucia", "preghiniz": "Ascolta, Signore, la mia voce.\nIo grido: abbi piet\u00e0 di me, rispondimi!\nIl mio cuore ripete il tuo invito:\n\u201cCercate il mio volto!\u201d.\nIl tuo volto, Signore, io cerco.\nNon nascondermi il tuo volto,\nnon respingere con ira il tuo servo.\nSei tu il mio aiuto, non lasciarmi,\nnon abbandonarmi, Dio della mia salvezza.\n<i>(Salmo 27)</i>", "vangelo": "In quel tempo, Ges\u00f9 entr\u00f2 nel tempio e, mentre insegnava, gli si avvicinarono i capi dei sacerdoti e gli anziani del popolo e dissero: \u00abCon quale autorit\u00e0 fai queste cose? E chi ti ha dato questa autorit\u00e0?\u00bb.\nGes\u00f9 rispose loro: \u00abAnch'io vi far\u00f2 una sola domanda. Se mi rispondete, anch'io vi dir\u00f2 con quale autorit\u00e0 faccio questo. Il battesimo di Giovanni da dove veniva? Dal cielo o dagli uomini?\u00bb.\nEssi discutevano fra loro dicendo: \u00abSe diciamo: \u201cDal cielo\u201d, ci risponder\u00e0: \u201cPerch\u00e9 allora non gli avete creduto?\u201d. Se diciamo: \u201cDagli uomini\u201d, abbiamo paura della folla, perch\u00e9 tutti considerano Giovanni un profeta\u00bb.  Rispondendo a Ges\u00f9 dissero: \u00abNon lo sappiamo\u00bb. Allora anch'egli disse loro: \u00abNeanch'io vi dico con quale autorit\u00e0 faccio queste cose\u00bb.", "medita": "Ges\u00f9 \u00e8 entrato in rotta di collisione con l'autorit\u00e0 religiosa, capi dei sacerdoti e anziani autorevoli, responsabili della gestione del tempio di Gerusalemme, sede della legge e luogo centrale della fede del popolo israelita. Il rapporto con Dio, inquadrato in una cornice burocratica di norme e precetti, \u00e8 piegato a interessi di potere e commerciali da una \u00e9lite detentrice di una autorit\u00e0 priva di senso e di cuore.\nLa predicazione di un estraneo a questa \u00e9lite, come era Ges\u00f9, e peggio ancora i suoi gesti, per una volta non proprio miti, nei confronti di chi esercitava attivit\u00e0 commerciali all'ombra della dimora del Dio dell'alleanza, scatenano una reazione difensiva, resa difficile dalla inattaccabile verit\u00e0 delle motivazioni portate da questo strano maestro. Non potendo condannare la sua predicazione e i suoi gesti per il loro contenuto, semmai improntati a uno zelo che ai naturali custodi era mancato, contestano le credenziali, la natura e l'origine dell'autorit\u00e0 necessaria ad alzare la voce sulle attivit\u00e0 del tempio.\nGes\u00f9 coglie la pretestuosit\u00e0 di questa richiesta e mette i suoi interlocutori di fronte alla vera natura del loro attacco: non guide verso Dio per il popolo, ma uomini attaccati al potere, dalla diplomazia di corto respiro e dal pensiero non limpido. Ricorda loro la figura di Giovanni, venuto a battezzare le folle, e che, pur non rappresentando un pericolo immediato per il potere stabilito, da loro era stato rifiutato: quale era allora e da dove veniva l'autorit\u00e0 di Giovanni? La fuga, per opportunit\u00e0, da un vero tentativo di risposta rivela l'impermeabilit\u00e0 alla voce di Dio di chi ha basato su di s\u00e9 e sul suo status la propria salvezza.", "riflettere": "Scelsero la via di non compromettersi e risposero: \u00abNon sappiamo\u00bb. Il problema \u00e8 questo: compromettersi per Cristo. Sapete cosa vuol dire compromettersi? Vuol dire affrontare anche l'odio, tutto quel che ti va contro, anche l'umiliazione pi\u00f9 atroce per Cristo. Dio Nostro Padre si \u00e8 compromesso, ha amato tanto il mondo da sacrificare suo Figlio; \u00e8 andato fino in fondo, si \u00e8 compromesso. (Don Oreste Benzi)", "preghfin": "Abbiamo bisogno di te, o Dio,\nanche se non sempre ti cerchiamo.\nAbbiamo bisogno di sentirci amati\ne di essere perdonati, anche se\nnon ti sappiamo chiedere perdono.\nAbbiamo bisogno di sentirti\nvicino come padre,\nanche se non ci comportiamo da figli.\nVogliamo essere nel tuo disegno,\nanche se non lo comprendiamo.\nAbbiamo bisogno di te, o Dio,\nperch\u00e9 solo tu puoi cancellare i peccati\nche ci impediscono di essere trasparenza.\nMio Dio, abbiamo bisogno di te.\n<i>(Ernesto Olivero)</i>"}