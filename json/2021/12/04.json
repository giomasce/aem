{"day": 4, "month": 12, "year": 2021, "weekday": 6, "date_str": "sabato 4 dicembre 2021", "quotes": "Is 30,19-21.23-26; Sal 146", "quote_vangelo": "secondo Matteo (9,35-10,1.6-8)", "curatore": "Michela e Roberto Roncella", "prevangelo": "", "indications": "", "preghiniz": "Loda il Signore, anima mia:\nloder\u00f2 il Signore finch\u00e9 ho vita,\ncanter\u00f2 inni al mio Dio finch\u00e9 esisto.\nIl Signore libera i prigionieri,\nil Signore ridona la vista ai ciechi,\nil Signore rialza chi \u00e8 caduto,\nil Signore ama i giusti,\nil Signore protegge i forestieri,\negli sostiene l'orfano e la vedova,\nma sconvolge le vie dei malvagi.\nIl Signore regna per sempre,\nil tuo Dio, o Sion, di generazione in generazione.\n<i>(Salmo 145)</i>", "vangelo": "In quel tempo, Ges\u00f9 percorreva tutte le citt\u00e0 e i villaggi, insegnando nelle loro sinagoghe, annunciando il vangelo del Regno e guarendo ogni malattia e ogni infermit\u00e0.\nVedendo le folle, ne sent\u00ec compassione, perch\u00e9 erano stanche e sfinite come pecore che non hanno pastore. Allora disse ai suoi discepoli: \u00abLa messe \u00e8 abbondante, ma sono pochi gli operai! Pregate dunque il signore della messe, perch\u00e9 mandi operai nella sua messe!\u00bb.\nChiamati a s\u00e9 i suoi dodici discepoli, diede loro potere sugli spiriti impuri per scacciarli e guarire ogni malattia e ogni infermit\u00e0. E li invi\u00f2 ordinando loro: \u00abRivolgetevi alle pecore perdute della casa d'Israele. Strada facendo, predicate, dicendo che il regno dei cieli \u00e8 vicino. Guarite gli infermi, risuscitate i morti, purificate i lebbrosi, scacciate i dem\u00f2ni. Gratuitamente avete ricevuto, gratuitamente date\u00bb.", "medita": "Ges\u00f9 ha di fronte il popolo ebraico, il suo popolo. Ha iniziato la sua missione: ha da portare una grande notizia, ovunque per citt\u00e0 e villaggi, che riguarda l'avvento di un nuovo \u201cregno\u201d; la presenza di Dio, lo stile di Dio, che si fa presente proprio allora, in quel tempo. Ges\u00f9 annuncia, Ges\u00f9 guarisce. La voce si sparge e lo seguono folle, allora come oggi alla ricerca di guarigioni difficili o impossibili, segnate dal dolore dell'infermit\u00e0 e dell'esclusione. Ges\u00f9 osserva il suo popolo, stanco e sfinito, come tutte le volte che la storia lo ha visto sconfitto e sfruttato da guide che hanno perduto il senso dell'alleanza, simili agli altri re della terra. Ne ha compassione. Ha scelto nel popolo i dodici, che ha voluto insieme a lui come i dodici figli di Giacobbe-Israele, e con loro sceglie di ridare vita al popolo dell'alleanza: a loro consegna un potere nuovo, non per il dominio ma per restituire vita e dignit\u00e0, e invia loro perch\u00e9 con lui siano messaggeri per il popolo di questo nuovo regno vicino. Un popolo identificato con le pecore perdute della casa di Israele, da cui partire per ritrovare la missione universale tra tutti i popoli, sancita dall'alleanza con Dio. E, consapevole della debolezza dei suoi, Ges\u00f9 ricorda che far parte di questa missione \u00e8 un dono grande e quindi l'annuncio della salvezza pu\u00f2 solo essere un dono, il cui unico corrispettivo \u00e8 l'esperienza di portare tra la gente, amata, lo stile, il volto di Dio.", "riflettere": "Quante persone, nelle tante periferie esistenziali dei nostri giorni, sono \u201cstanche e sfinite\u201d e attendono la Chiesa, attendono noi! Come poterle raggiungere? Come condividere con loro l'esperienza della fede, l'amore di Dio, l'incontro con Ges\u00f9? \u00c8 questa la responsabilit\u00e0 delle nostre comunit\u00e0 e della nostra pastorale. (Papa Francesco, 19 settembre 2014)", "preghfin": "Signore, riempici della misericordia\ncon la quale hai guardato le folle,\nle hai capite e le hai amate.\nLe tue parole non erano mai di rimprovero per quelle folle\nche erano come pecore senza pastore, disperse;\nerano parole di amore, di salvezza,\ne le pronunciavi per riunire la gente, per raccoglierla.\nFammi entrare in sintonia con te,\nperch\u00e9 io pensi assieme a te e con te\nsulla realt\u00e0 di oggi,\nsul mondo, sulla mia vita dispersa.\nFa' che io senta che questa mia vita \u00e8 da te amata\nper ricondurla ad unit\u00e0,\nper vincere frustrazione, resistenze, risentimenti\ne per raggiungere quella pace messianica che tu mi prometti.\n<i>(Carlo Maria Martini)</i>"}