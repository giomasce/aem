{"day": 19, "month": 12, "year": 2021, "weekday": 7, "date_str": "domenica 19 dicembre 2021", "quotes": "Mic 5,1-4a; Sal 79; Eb 10,5-10", "quote_vangelo": "secondo Luca (1,39-45)", "curatore": "Michela e Roberto Roncella", "prevangelo": "", "indications": "Salterio: quarta setimana", "preghiniz": "Il Signore regna: esulti la terra,\ngioiscano le isole tutte.\nAnnunciano i cieli la sua giustizia,\ne tutti i popoli vedono la sua gloria.\nOdiate il male, voi che amate il Signore:\negli custodisce la vita dei suoi fedeli,\nli liberer\u00e0 dalle mani dei malvagi.\nUna luce \u00e8 spuntata per il giusto,\nuna gioia per i retti di cuore.\nGioite, giusti, nel Signore,\ndella sua santit\u00e0 celebrate il ricordo.\n<i>(Salmo 96)</i>", "vangelo": "In quei giorni Maria si alz\u00f2 e and\u00f2 in fretta verso la regione montuosa, in una citt\u00e0 di Giuda.\nEntrata nella casa di Zaccar\u00eca, salut\u00f2 Elisabetta. Appena Elisabetta ebbe udito il saluto di Maria, il bambino sussult\u00f2 nel suo grembo. Elisabetta fu colmata di Spirito Santo ed esclam\u00f2 a gran voce: \u00abBenedetta tu fra le donne e benedetto il frutto del tuo grembo! A che cosa devo che la madre del mio Signore venga da me? Ecco, appena il tuo saluto \u00e8 giunto ai miei orecchi, il bambino ha sussultato di gioia nel mio grembo. E beata colei che ha creduto nell'adempimento di ci\u00f2 che il Signore le ha detto\u00bb.", "medita": "Nel Vangelo profetizzano per prime le madri, due donne con il grembo carico di cielo, abitate da figli inesplicabili. Maria ed Elisabetta sono i primi profeti del Nuovo Testamento: la prima parola di Dio \u00e8 la vita.\nDio viene come vita. Due donne, la vergine e la sterile, entrambe incinte in modo \u00abimpossibile\u00bb, annunciano che viene nel mondo un \u00abdi pi\u00f9\u00bb, viene ci\u00f2 che l'uomo da solo non pu\u00f2 darsi.\nDio viene come gioia. Per due volte Luca ripete che il bambino salta di gioia nel grembo. In quel bambino \u00e8 l'umanit\u00e0 intera che sperimenta che Dio d\u00e0 gioia, la terra intera che freme per le energie divine che in essa sono deposte ogni giorno.\nDio viene come abbraccio. La preghiera di Maria non nasce nella solitudine, ma nell'abbraccio di due donne, in uno spazio di affetto. Dio viene nelle mie relazioni, mediato da persone, da incontri, da dialoghi, da abbracci. \u00abBenedetta tu fra le donne!\u00bb. La prima parola di Elisabetta \u00e8 una benedizione che da Maria discende su tutte le donne. Benedetta sei tu fra le donne che sono, tutte, benedette. Ad ogni frammento, ad ogni atomo di Maria, sparso nel mondo e che ha nome donna (G. Vannucci) vorrei ripetere la profezia di Elisabetta: che tu sia benedetta, che benefico agli umani sia il frutto dell'intera tua vita. (Ermes Ronchi, in <i>Avvenire</i> del 17 dicembre 2009)", "riflettere": "L'incontro tra la Madonna e la cugina Elisabetta \u00e8 come una sorta di \u201cpiccola Pentecoste\u201d.\nLa Vergine Santa, che porta in grembo il Figlio concepito per opera dello Spirito Santo, irradia intorno a s\u00e9 grazia e gaudio spirituale. \u00c8 la presenza in Lei dello Spirito che fa sussultare di gioia il figlio di Elisabetta, Giovanni, destinato a preparare la via al Figlio di Dio fatto uomo. (Papa Giovanni Paolo II, 31 maggio 2001)", "preghfin": "Santa Maria, donna del primo passo,\nministra dolcissima della grazia preveniente di Dio,\n\u201c\u00e0lzati\u201d ancora una volta in tutta fretta, e vieni ad aiutarci prima che sia troppo tardi.\nAbbiamo bisogno di te. Non attendere la nostra implorazione.\nAnticipa ogni nostro gemito di piet\u00e0.\nPrenditi il diritto di precedenza su tutte le nostre iniziative.\nSicch\u00e9, quando busseremo alla porta del Cielo,\ne compariremo davanti all'Eterno, previeni la sua sentenza.\n\u201c\u00c0lzati\u201d per l'ultima volta dal tuo trono di gloria, e vieni incontro a noi.\nPrendici per mano, e coprici col tuo manto.\nCon un lampo di misericordia negli occhi, anticipa il suo verdetto di grazia.\nE saremo sicuri del perdono.\nPerch\u00e9 la felicit\u00e0 pi\u00f9 grande di Dio \u00e8 quella di ratificare ci\u00f2 che hai deciso tu.\n<i>(Tonino Bello)</i>"}