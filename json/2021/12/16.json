{"day": 16, "month": 12, "year": 2021, "weekday": 4, "date_str": "gioved\u00ec 16 dicembre 2021", "quotes": "Is 54,1-10; Sal 29", "quote_vangelo": "secondo Luca (7,24-30)", "curatore": "Michela e Roberto Roncella", "prevangelo": "", "indications": "", "preghiniz": "Si dir\u00e0: \u00abSpianate, spianate, preparate la via,\nrimuovete gli ostacoli sulla via del mio popolo\u00bb.\nPoich\u00e9 cos\u00ec parla l'Alto e l'Eccelso,\nche ha una sede eterna e il cui nome \u00e8 santo.\n\u00abIn un luogo eccelso e santo io dimoro,\nma sono anche con gli oppressi e gli umiliati,\nper ravvivare lo spirito degli umili\ne rianimare il cuore degli oppressi\u00bb.\n<i>(Isaia 57, 14--15)</i>", "vangelo": "Quando gli inviati di Giovanni furono partiti, Ges\u00f9 si mise a parlare di Giovanni alle folle: \u00abChe cosa siete andati a vedere nel deserto? Una canna sbattuta dal vento? Allora, che cosa siete andati a vedere? Un uomo vestito con abiti di lusso? Ecco, quelli che portano vesti sontuose e vivono nel lusso stanno nei palazzi dei re. Ebbene, che cosa siete andati a vedere? Un profeta? S\u00ec, io vi dico, anzi, pi\u00f9 che un profeta. Egli \u00e8 colui del quale sta scritto: \u201cEcco, dinanzi a te mando il mio messaggero, davanti a te egli preparer\u00e0 la tua via\u201d.\nIo vi dico: fra i nati da donna non vi \u00e8 alcuno pi\u00f9 grande di Giovanni, ma il pi\u00f9 piccolo nel regno di Dio \u00e8 pi\u00f9 grande di lui. Tutto il popolo che lo ascoltava, e anche i pubblicani, ricevendo il battesimo di Giovanni, hanno riconosciuto che Dio \u00e8 giusto. Ma i farisei e i dottori della Legge, non facendosi battezzare da lui, hanno reso vano il disegno di Dio su di loro\u00bb.", "medita": "Che cosa siete andati a vedere nel deserto? Una canna sbattuta dal vento? Anzi, pi\u00f9 che un profeta\u2026\nDopo aver confermato a Giovanni il senso della sua missione profetica, che lo ha portato in carcere e gli procurer\u00e0 il martirio, Ges\u00f9 sente il bisogno di rivolgersi a coloro che numerosi lo seguivano e che in larga parte, popolo in attesa, avevano prima cercato Giovanni nel deserto e ricevuto il suo battesimo.\nGes\u00f9 conferma che l'invito di Giovanni, dichiarato ultimo e pi\u00f9 grande profeta della prima alleanza, a ricercare sobriet\u00e0 e giustizia \u00e8 il primo passo verso Dio, riconosciuto giusto. Un invito rivolto al popolo, insieme sorprendentemente a chi solitamente era escluso dall'ambito del sacro: soldati e pubblicani, normalmente oggetto di odio e disprezzo.\nGes\u00f9 riconosce la grandezza di Giovanni, al servizio della parola di Dio e non disposto a cedere al vento della convenienza o della violenza dei potenti e alla corruzione di chi compra con abiti di lusso la connivenza del giudice. Allo stesso tempo Ges\u00f9 rivendica la natura di amore del regno che lui stesso \u00e8 venuto ad annunciare: verr\u00e0 il giorno dell'ira e la scure sar\u00e0 posta alla radice degli alberi, per bruciare quanto non d\u00e0 frutto, ma prima c'\u00e8 bisogno di sperimentare Dio come Padre, il lavoro attento del vignaiolo e la cura del pastore che d\u00e0 la vita per le pecore. Questo \u00e8 il disegno di Dio, annunciato a tutti coloro che sono disposti a cercare se stessi nel deserto e a camminare poi sulla strada tracciata da lui.", "riflettere": "Quante volte ci capita di imbatterci in uomini, donne, all'apparenza semplici, senza importanza, come moderni Giovanni nel deserto, che per\u00f2 emanano una ricchezza di valori che sono la sola grandezza che vorremmo possedere e vorremmo tutti andare a vedere. (Antonio Riboldi)", "preghfin": "Invochiamo la misericordia di Dio onnipotente\nperch\u00e9 ci renda capaci\nnon solo di ascoltare la sua parola,\nma anche di praticarla.\nEgli faccia scendere anche sulle nostre anime\nil diluvio della sua acqua,\ndistrugga in noi ci\u00f2 che sa che deve essere distrutto,\ne vivifichi ci\u00f2 che stima che deve essere vivificato,\nper mezzo di Cristo Nostro Signore e del suo Santo Spirito.\nA lui la gloria per gli eterni secoli dei secoli. Amen.\n<i>(Origene)</i>"}