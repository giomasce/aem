{"day": 12, "month": 12, "year": 2021, "weekday": 7, "date_str": "domenica 12 dicembre 2021", "quotes": "Sof 3,14-17; Is 12,2-6; Fil 4,4-7", "quote_vangelo": "secondo Luca (3,10-18)", "curatore": "Michela e Roberto Roncella", "prevangelo": "", "indications": "Salterio: terza settimana", "preghiniz": "Del Signore \u00e8 la terra e quanto contiene, l'universo e i suoi abitanti.\n\u00c8 lui che l'ha fondata sui mari, e sui fiumi l'ha stabilita.\nChi salir\u00e0 il monte del Signore, chi star\u00e0 nel suo luogo santo?\nChi ha mani innocenti e cuore puro, chi non pronunzia menzogna,\nchi non giura a danno del suo prossimo.\nOtterr\u00e0 benedizione dal Signore, giustizia da Dio sua salvezza.\nEcco la generazione che lo cerca,\nche cerca il tuo volto, Dio di Giacobbe.\n<i>(Salmo 23)</i>", "vangelo": "In quel tempo, le folle interrogavano Giovanni, dicendo: \u00abChe cosa dobbiamo fare?\u00bb. Rispondeva loro: \u00abChi ha due tuniche, ne dia a chi non ne ha, e chi ha da mangiare, faccia altrettanto\u00bb.\nVennero anche dei pubblicani a farsi battezzare e gli chiesero: \u00abMaestro, che cosa dobbiamo fare?\u00bb. Ed egli disse loro: \u00abNon esigete nulla di pi\u00f9 di quanto vi \u00e8 stato fissato\u00bb.\nLo interrogavano anche alcuni soldati: \u00abE noi, che cosa dobbiamo fare?\u00bb. Rispose loro: \u00abNon maltrattate e non estorcete niente a nessuno; accontentatevi delle vostre paghe\u00bb.\nPoich\u00e9 il popolo era in attesa e tutti, riguardo a Giovanni, si domandavano in cuor loro se non fosse lui il Cristo, Giovanni rispose a tutti dicendo: \u00abIo vi battezzo con acqua; ma viene colui che \u00e8 pi\u00f9 forte di me, a cui non sono degno di slegare i lacci dei sandali. Egli vi battezzer\u00e0 in Spirito Santo e fuoco. Tiene in mano la pala per pulire la sua aia e per raccogliere il frumento nel suo granaio; ma brucer\u00e0 la paglia con un fuoco inestinguibile\u00bb.\nCon molte altre esortazioni Giovanni evangelizzava il popolo.", "medita": "Le parole di Giovanni chiedevano autenticit\u00e0 di comportamenti. L'indicazione di Giovanni per tutti \u00e8 di una semplicit\u00e0 spiazzante: condividere i beni primari. Il vestito, il cibo. Semplice, ma cos\u00ec difficile da mettere in pratica! La carit\u00e0 appare come il primo atto di fede, il fondamento del suo battesimo. Tutti sono chiamati a cambiare e a convertirsi proprio su questo punto: condividere il bisogno che rende possibile a tutti di vivere. Altri tipi di comportamento vengono poi elencati, che derivano tutti da un principio comune, quello della comunione sociale, economica, civile. Ai pubblicani\u2014esattori delle tasse\u2014di non esagerare con le accise; ai soldati di non usare il potere delle armi per prevaricare e intimidire gli inermi. Una grande umanit\u00e0 traspare da questi insegnamenti, una dolcezza inaspettata in un uomo apparentemente rude e ringhioso come il profeta del deserto. Invece proprio quando deve dare delle \u201cregole\u201d di comportamento egli rivela la dolcezza del cuore del Dio di Ges\u00f9, e di Ges\u00f9 stesso. (Rosanna Virgili, <i>I Vangeli tradotti e commentati da quattro bibliste</i>)", "riflettere": "Giovanni \u00e8 il testimone di un Dio gi\u00e0 qui. La sua presenza \u00e8 gi\u00e0 fra noi, ma \u00e8 da scoprire e non tutti la vedono, e perci\u00f2 occorre un profeta che la additi. Ora tocca alla comunit\u00e0 cristiana sostituire il Battista nell'additare al mondo un Cristo gi\u00e0 presente nel mondo. (Bruno Maggioni)", "preghfin": "San Giovanni Battista,\nche fosti chiamato da Dio\na preparare la via al Salvatore del mondo\ne invitasti le genti alla penitenza e alla conversione,\nfa' che il nostro cuore sia purificato dal male\nperch\u00e9 diveniamo degni di accogliere il Signore.\nTu che avesti il privilegio\ndi battezzare nelle acque del Giordano\nil Figlio di Dio fatto uomo\ne di indicarlo a tutti\nquale Agnello che toglie i peccati del mondo,\nottienici l'abbondanza dei doni dello Spirito Santo\ne guidaci nella via della salvezza e della pace.\nAmen."}