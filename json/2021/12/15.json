{"day": 15, "month": 12, "year": 2021, "weekday": 3, "date_str": "mercoled\u00ec 15 dicembre 2021", "quotes": "Is 45,6b-8.18.21b-26; Sal 84", "quote_vangelo": "secondo Luca (7,19-23)", "curatore": "Michela e Roberto Roncella", "prevangelo": "", "indications": "", "preghiniz": "Beato chi ha per aiuto il Dio di Giacobbe:\nla sua speranza \u00e8 nel Signore suo Dio,\nche ha fatto il cielo e la terra,\nil mare e quanto contiene,\nche rimane fedele per sempre,\nrende giustizia agli oppressi,\nd\u00e0 il pane agli affamati.\nIl Signore libera i prigionieri,\nil Signore ridona la vista ai ciechi,\nil Signore rialza chi \u00e8 caduto,\nil Signore ama i giusti,\nil Signore protegge i forestieri,\negli sostiene l'orfano e la vedova,\nma sconvolge le vie dei malvagi.\n<i>(Salmo 145)</i>", "vangelo": "In quel tempo, Giovanni chiamati due dei suoi discepoli li mand\u00f2 a dire al Signore: \u00abSei tu colui che deve venire o dobbiamo aspettare un altro?\u00bb.\nVenuti da lui, quegli uomini dissero: \u00abGiovanni il Battista ci ha mandati da te per domandarti: \u201cSei tu colui che deve venire o dobbiamo aspettare un altro?\u201d\u00bb. In quello stesso momento Ges\u00f9 guar\u00ec molti da malattie, da infermit\u00e0, da spiriti cattivi e don\u00f2 la vista a molti ciechi. Poi diede loro questa risposta: \u00abAndate e riferite a Giovanni ci\u00f2 che avete visto e udito: i ciechi riacquistano la vista, gli zoppi camminano, i lebbrosi sono purificati, i sordi odono, i morti risuscitano, ai poveri \u00e8 annunciata la buona notizia. E beato \u00e8 colui che non trova in me motivo di scandalo!\u00bb.", "medita": "La domanda, diretta e apparentemente distaccata, che Giovanni rivolge a Ges\u00f9 per il tramite di due dei suoi discepoli, ci rivela il dramma del profeta che, come altri profeti, dalla prigione vede finire la sua missione, fermata dal potere degli uomini da sempre infastiditi dalle voci scomode fuori dal loro controllo. Aveva gridato nel deserto di preparare la via del Signore, intravedendo l'avvento della salvezza, ma evidentemente nutriva qualche dubbio sul fatto che quello strano maestro, mite, circondato da folle di malati, infermi e disperati, potesse essere il Messia atteso, e potesse dare un senso definitivo di pienezza al battesimo di penitenza che aveva proposto. Leggiamo nella risposta di Ges\u00f9, che attinge alle parole di quello stesso Isaia citato da Giovanni, l'incoraggiamento e la rivelazione che il regno di Dio \u00e8 una cosa diversa dagli altri regni di questo mondo, svelato dall'amore che guarisce, che crea ascolto e attenzione, che riporta la vita dove regnava la morte, che si prende cura di poveri e ultimi.\nE saremo beati quando riconosceremo nel mite Ges\u00f9 la presenza di Dio, venuto ad abitare con il suo popolo.", "riflettere": "La giustizia che il Battista poneva al centro della sua predicazione, in Ges\u00f9 si manifesta in primo luogo come misericordia. Ges\u00f9 perci\u00f2 ammonisce su un particolare pericolo: se l'ostacolo a credere sono soprattutto le sue azioni di misericordia, ci\u00f2 significa che si ha una falsa immagine del Messia. (Papa Francesco, 7 settembre 2016)", "preghfin": "Poter dire anche noi, ognuno di noi:\negli si \u00e8 degnato di chiamarci alla vita,\nchiamando ciascuno per nome:\neterno \u00e8 il suo amore per noi.\nE ci ha dato una mente e un cuore,\ne occhi e mani, e sensi;\ne la donna ha dato a perfezione dell'uomo:\neterno \u00e8 il suo amore per noi.\nE pur se provati da mali e sventure,\npotati come vigne d'inverno,\nvisitati dalla morte,\nalmeno qualcuno riesca a dire:\neterno \u00e8 il suo amore per noi.\nChe tutti gli umiliati e offesi del mondo,\nquesto immenso oceano di poveri,\npossano un giorno insieme urlare:\neterno \u00e8 il suo amore per noi.\n<i>(David Maria Turoldo)</i>"}