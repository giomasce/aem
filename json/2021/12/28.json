{"day": 28, "month": 12, "year": 2021, "weekday": 2, "date_str": "marted\u00ec 28 dicembre 2021", "quotes": "1Gv 1,5-2,2; Sal 123", "quote_vangelo": "secondo Matteo (2,13-18)", "curatore": "Michela e Roberto Roncella", "prevangelo": "", "indications": "Santi Martiri Innocenti", "preghiniz": "Cos\u00ec dice il Signore:\n\u00abUna voce si ode a Rama,\nun lamento e un pianto amaro:\nRachele piange i suoi figli,\ne non vuole essere consolata per i suoi figli,\nperch\u00e9 non sono pi\u00f9\u00bb.\nDice il Signore:\n\u201cTrattieni il tuo pianto,\ni tuoi occhi dalle lacrime,\nperch\u00e9 c'\u00e8 un compenso alle tue fatiche\u2014oracolo del Signore -:\nessi torneranno dal paese nemico.\nC'\u00e8 una speranza per la tua discendenza\u2014oracolo del Signore -:\ni tuoi figli ritorneranno nella loro terra\u201d.\n<i>(Geremia 31, 15--17)</i>", "vangelo": "I Magi erano appena partiti, quando un angelo del Signore apparve in sogno a Giuseppe e gli disse: \u00ab\u00c0lzati, prendi con te il bambino e sua madre, fuggi in Egitto e resta l\u00e0 finch\u00e9 non ti avvertir\u00f2: Erode infatti vuole cercare il bambino per ucciderlo\u00bb.\nEgli si alz\u00f2, nella notte, prese il bambino e sua madre e si rifugi\u00f2 in Egitto, dove rimase fino alla morte di Erode, perch\u00e9 si compisse ci\u00f2 che era stato detto dal Signore per mezzo del profeta: \u00abDall'Egitto ho chiamato mio figlio\u00bb.\nQuando Erode si accorse che i Magi si erano presi gioco di lui, si infuri\u00f2 e mand\u00f2 a uccidere tutti i bambini che stavano a Betlemme e in tutto il suo territorio e che avevano da due anni in gi\u00f9, secondo il tempo che aveva appreso con esattezza dai Magi.\nAllora si comp\u00ec ci\u00f2 che era stato detto per mezzo del profeta Gerem\u00eca: \u00abUn grido \u00e8 stato udito in Rama, un pianto e un lamento grande: Rachele piange i suoi figli e non vuole essere consolata, perch\u00e9 non sono pi\u00f9\u00bb.", "medita": "Il racconto \u00e8 molto simile a quello di antiche annunciazioni nelle tradizioni bibliche. In particolare il sogno avvicina san Giuseppe all'altro Giuseppe dell'Antico Testamento, l'uomo dei sogni, chiamato dai fratelli \u201cil sognatore\u201d, capace di interpretare i sogni. Anche nella vicenda di san Giuseppe ci sono dei sogni, parecchi, e sono il modo con cui Matteo mostra l'intervento di Dio. Dio lavora nel subconscio, in profondit\u00e0, e la parola che viene detta a Giuseppe \u00e8 anzitutto: \u201cNon avere paura di prendere con te Maria\u201d. Giuseppe si fid\u00f2, credette come aveva fatto Abramo: \u201cSper\u00f2 contro ogni speranza\u201d\u2026 e prese con s\u00e9 la sua sposa. \u00c8 molto importante per Matteo questo verbo \u201cprendere con s\u00e9\u201d, lo ripete parecchie volte. Lo ha gi\u00e0 detto l'angelo, adesso lo esegue; poi di nuovo, un angelo in sogno gli dir\u00e0: \u201cPrendi con te la madre e il bambino e fuggi in Egitto\u201d e Giuseppe prese con s\u00e9 la madre e il bambino. Poi, quando muore Erode, di nuovo un angelo gli dice: \u201cPrendi con te la madre e il bambino\u201d e Giuseppe prese con s\u00e9 la madre e il bambino. Questo \u00e8 un motivo teologico, \u00e8 l'esempio del discepolo, \u00e8 il modello esemplare. A te, discepolo cristiano, \u00e8 detto di prendere con te la madre e il bambino e di fidarti, come loro, di affidarti. (Don Claudio Doglio, da www.symbolon.net)", "riflettere": "\u00c8 un invito rivolto anche a noi. S\u00ec! Dobbiamo prendere con noi il bambino, accoglierlo nel nostro cuore, nella nostra vita, nei nostri pensieri. Natale \u00e8 tutto qui: prendere con noi il bambino e sua madre.\nChi prende con s\u00e9 Ges\u00f9 impara ad amare; chi ama solo se stesso, indurisce il proprio cuore. (Vincenzo Paglia)", "preghfin": "Padre, Tu hai affidato a San Giuseppe ci\u00f2 che avevi di pi\u00f9 prezioso:\nil Bambino Ges\u00f9 e sua madre,\nper proteggerli dai pericoli e dalle minacce dei malvagi.\nConcedi anche a noi di sperimentare la sua protezione e il suo aiuto.\nLui, che ha provato la sofferenza di chi fugge a causa dell'odio dei potenti,\nfa' che possa confortare e proteggere tutti quei fratelli e quelle sorelle che,\nspinti dalle guerre, dalla povert\u00e0 e dalle necessit\u00e0,\nlasciano la loro casa e la loro terra\nper mettersi in cammino come profughi verso luoghi pi\u00f9 sicuri.\nAiutali, per la sua intercessione, ad avere la forza di andare avanti,\nil conforto nella tristezza, il coraggio nella prova.\nDona a chi li accoglie un po' della tenerezza di questo padre giusto e saggio,\nche ha amato Ges\u00f9 come un vero figlio e ha sorretto Maria lungo il cammino.\n<i>(Papa Francesco, </i>Messaggio per la Giornata Mondiale del Migrante e del Rifugiato 2020<i>)</i>"}