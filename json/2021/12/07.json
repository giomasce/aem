{"day": 7, "month": 12, "year": 2021, "weekday": 2, "date_str": "marted\u00ec 7 dicembre 2021", "quotes": "Is 40,1-11; Sal 95", "quote_vangelo": "secondo Matteo (18,12-14)", "curatore": "Michela e Roberto Roncella", "prevangelo": "", "indications": "Sant'Ambrogio", "preghiniz": "Invoco con tutto il cuore: Signore, rispondimi;\ncustodir\u00f2 i tuoi decreti.\nIo t'invoco: salvami\ne osserver\u00f2 i tuoi insegnamenti.\nPrecedo l'aurora e grido aiuto,\nspero nelle tue parole.\nI miei occhi precedono il mattino,\nper meditare sulla tua promessa.\nAscolta la mia voce, secondo il tuo amore;\nSignore, fammi vivere secondo il tuo giudizio.\nMi sono perso come pecora smarrita;\ncerca il tuo servo: non ho dimenticato i tuoi comandi.\n<i>(Salmo 118)</i>", "vangelo": "In quel tempo, Ges\u00f9 disse ai suoi discepoli: \u00abChe cosa vi pare? Se un uomo ha cento pecore e una di loro si smarrisce, non lascer\u00e0 le novantanove sui monti e andr\u00e0 a cercare quella che si \u00e8 smarrita?\nIn verit\u00e0 io vi dico: se riesce a trovarla, si rallegrer\u00e0 per quella pi\u00f9 che per le novantanove che non si erano smarrite.\nCos\u00ec \u00e8 volont\u00e0 del Padre vostro che \u00e8 nei cieli, che neanche uno di questi piccoli si perda\u00bb.", "medita": "Ges\u00f9 richiama la nostra attenzione e, parlando dello stile del regno e della vita della comunit\u00e0, sollecita la nostra valutazione: che cosa vi pare? La scena proposta alla riflessione \u00e8 quella di un uomo, un pastore, alle prese con un gregge numeroso su pascoli di montagna. Viene subito alla mente la figura del Dio di Israele narrata da Isaia: come un pastore egli fa pascolare il gregge e con il suo braccio lo raduna; porta gli agnellini sul seno e conduce pian piano le pecore madri\u2026 Una delle pecore si perde; non \u00e8 difficile immaginarla in sentieri impervi dove, per distrazione o seguendo il filo di una strampalata ricerca autonoma, si ritrova smarrita, incapace di orientamento, sola, perch\u00e9 distante dalle altre novantanove al sicuro. Si \u00e8 smarrita una delle cento; non ci viene detto quale, se pi\u00f9 gracile o inesperta o soltanto troppo curiosa. Ma Ges\u00f9 ci rivela che in quel momento, quando si accorge che \u00e8 proprio lei che non si trova nel pascolo al sicuro, diventa per il pastore la pi\u00f9 importante, al punto che catalizza ogni sua attenzione e ogni suo sforzo pur di riportarla con le altre. La gioia immensa del ritrovamento infine \u00e8 drammaticamente condizionata a un \u201cse\u201d: il fatto che il pastore potrebbe, con dolore, non riuscire a ritrovare la pecora smarrita ci dice il grande rispetto che Dio, innamorato dei suoi \u201cpiccoli\u201d, mantiene per la nostra libert\u00e0.", "riflettere": "Lo sguardo di Dio si posa su ogni persona e di ciascuno si prende cura. Ecco di che qualit\u00e0 \u00e8 l'amore che deve regnare nella vita delle comunit\u00e0 cristiane; un amore che davvero non conosce n\u00e9 limiti n\u00e9 misure. Ogni discepolo deve avere la stessa cura per ciascun fratello e ciascuna sorella. \u00c8 da un amore come questo che nasce la gioia e la festa della fraternit\u00e0. (Vincenzo Paglia)", "preghfin": "Vieni Signore Ges\u00f9, cerca il tuo servo,\ncerca la tua pecora stanca.\nLascia andare le tue novantanove pecore\ne vieni a cercare la sola pecora che ha errato.\nVieni senza cani, vieni senza il servo mercenario.\n[\u2026] Cercami, poich\u00e9 io ti cerco,\ncercami, trovami, prendimi, portami.\nNon ti infastidisce un peso che ti ispira piet\u00e0.\nVieni dunque, Signore, poich\u00e9 anche se ho errato,\ntuttavia, non ho dimenticato i tuoi comandamenti,\ne conservo la speranza della medicina.\nVieni, Signore, perch\u00e9 tu solo sei in grado\ndi far tornare indietro la pecora errante.\n<i>(Sant'Ambrogio)</i>"}