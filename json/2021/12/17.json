{"day": 17, "month": 12, "year": 2021, "weekday": 5, "date_str": "venerd\u00ec 17 dicembre 2021", "quotes": "Gn 49,2.8-10; Sal 71", "quote_vangelo": "secondo Matteo (1,1-17)", "curatore": "Michela e Roberto Roncella", "prevangelo": "", "indications": "", "preghiniz": "Canter\u00f2 in eterno l'amore del Signore,\ndi generazione in generazione\nfar\u00f2 conoscere con la mia bocca la tua fedelt\u00e0,\nperch\u00e9 ho detto: \u00ab\u00c8 un amore edificato per sempre;\nnel cielo rendi stabile la tua fedelt\u00e0\u00bb.\n\u00abHo stretto un'alleanza con il mio eletto,\nho giurato a Davide, mio servo.\nStabilir\u00f2 per sempre la tua discendenza,\ndi generazione in generazione edificher\u00f2 il tuo trono\u00bb.\n<i>(Salmo 88)</i>", "vangelo": "Genealogia di Ges\u00f9 Cristo figlio di Davide, figlio di Abramo. Abramo gener\u00f2 Isacco, Isacco gener\u00f2 Giacobbe, Giacobbe gener\u00f2 Giuda e i suoi fratelli, Giuda gener\u00f2 Fares e Zara da Tamar, Fares gener\u00f2 Esrom, Esrom gener\u00f2 Aram, Aram gener\u00f2 Aminad\u00e0b, Aminad\u00e0b gener\u00f2 Naass\u00f2n, Naass\u00f2n gener\u00f2 Salmon, Salmon gener\u00f2 Booz da Racab, Booz gener\u00f2 Obed da Rut, Obed gener\u00f2 Iesse, Iesse gener\u00f2 il re Davide.  Davide gener\u00f2 Salomone da quella che era stata la moglie di Ur\u00eca, Salomone gener\u00f2 Roboamo, Roboamo gener\u00f2 Ab\u00eca, Ab\u00eca gener\u00f2 Asaf, Asaf gener\u00f2 Gi\u00f2safat, Gi\u00f2safat gener\u00f2 Ioram, Ioram gener\u00f2 Oz\u00eca, Oz\u00eca gener\u00f2 Ioat\u00e0m, Ioat\u00e0m gener\u00f2 \u00c0caz, \u00c0caz gener\u00f2 Ezech\u00eca, Ezech\u00eca gener\u00f2 Manasse, Manasse gener\u00f2 Amos, Amos gener\u00f2 Gios\u00eca, Gios\u00eca gener\u00f2 Iecon\u00eca e i suoi fratelli, al tempo della deportazione in Babilonia.  Dopo la deportazione in Babilonia, Iecon\u00eca gener\u00f2 Salati\u00e8l, Salati\u00e8l gener\u00f2 Zorobabele, Zorobabele gener\u00f2 Abi\u00f9d, Abi\u00f9d gener\u00f2 Eliach\u00ecm, Eliach\u00ecm gener\u00f2 Azor, Azor gener\u00f2 Sadoc, Sadoc gener\u00f2 Achim, Achim gener\u00f2 Eli\u00f9d, Eli\u00f9d gener\u00f2 Ele\u00e0zar, Ele\u00e0zar gener\u00f2 Mattan, Mattan gener\u00f2 Giacobbe, Giacobbe gener\u00f2 Giuseppe, lo sposo di Maria, dalla quale \u00e8 nato Ges\u00f9, chiamato Cristo.\nIn tal modo, tutte le generazioni da Abramo a Davide sono quattordici, da Davide fino alla deportazione in Babilonia quattordici, dalla deportazione in Babilonia a Cristo quattordici.", "medita": "Il vangelo, cio\u00e8 la buona notizia su Ges\u00f9 e di Ges\u00f9, prende le mosse da questa verit\u00e0: l'Eterno respira nel tempo e rifulge nei momenti sacri che danno sapore ai luoghi e alle cose. Il lettore \u00e8 invitato cos\u00ec a intraprendere un pellegrinaggio che lo porta nel \u201cgrembo\u201d delle origini di Israele e della storia della sua alleanza con Dio. Qui, come Giona nel ventre del pesce pu\u00f2 riaccendere la memoria del fluire costante della salvezza di Dio nelle vicende degli uomini e sentire il palpito della presenza ininterrotta di colui che accompagna la storia e la orienta verso il suo compimento. [\u2026] Il figlio di Dio che entra nel mondo proviene da una storia fatta di luci e ombre, grandezza e fragilit\u00e0, una storia che le inavvertenze umane non possono far deragliare dai binari che Dio dispone per condurre alle mete che reputa migliori per il destino dell'uomo.\nLa storia \u00e8 ritmata dal fluire della vita, come indica la presenza massiccia del verbo \u201cgenerare\u201d. Quando si giunge a Ges\u00f9 il verbo dall'attivo si fa passivo, perch\u00e9 non \u00e8 pi\u00f9 l'uomo il soggetto della generazione, ma lo Spirito di Dio. Il Cristo cos\u00ec pi\u00f9 che la fine rappresenta il fine della storia e delle attese di Israele. (Rosalba Manes, <i>I Vangeli tradotti e commentati da quattro bibliste</i>)", "riflettere": "Questo brano della Scrittura ci schiude il mistero della storia della salvezza come mistero della misericordia. Questa pagina illumina anche il mistero della nostra elezione, di come \u00e8 capitato anche a noi di diventare, per grazia, cristiani. Non siamo stati scelti a causa dei nostri meriti, ma solamente a causa della sua misericordia. (cardinale Fran\u00e7ois Xavier Nguy\u00ean Van Thu\u00e2n)", "preghfin": "Maria, vergine di Nazareth\ne crocevia di una moltitudine di volti.\nTu sei la Madre dell'unico Signore\nche in te si \u00e8 fatto carne per venire ad abitare in mezzo a noi.\nLa Parola che in te ha seminato\nil Vangelo della nostra speranza educhi i nostri cuori\na tessere legami di fraternit\u00e0 e progetti di pace.\nTu, anello della generazione della catena umana,\nsei all'origine della storia della salvezza\ne nello svuotamento di ogni tuo progetto\nrendi possibile il riscatto dell'uomo.\nTutta l'umanit\u00e0, desiderio insaziato sulle strade del mondo,\ncammina verso di te, casa dell'Umanit\u00e0 di Ges\u00f9.\nNoi oggi cos\u00ec ti preghiamo:\naiutaci a riconoscere con trasparente sguardo\ndentro la storia anonima dei giorni,\nche tutti siamo nati da uno stesso amore\ne tutti destinati ad una fraternit\u00e0 universale. Amen.\n<i>(Madre Elisabetta del Carmelo di Legnano)</i>"}