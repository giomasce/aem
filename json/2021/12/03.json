{"day": 3, "month": 12, "year": 2021, "weekday": 5, "date_str": "venerd\u00ec 3 dicembre 2021", "quotes": "Is 29,17-24; Sal 26", "quote_vangelo": "secondo Matteo (9,27-31)", "curatore": "Michela e Roberto Roncella", "prevangelo": "", "indications": "San Francesco Saverio", "preghiniz": "Nell'angoscia invocai il Signore,\nnell'angoscia gridai al mio Dio:\ndal suo tempio ascolt\u00f2 la mia voce,\na lui, ai suoi orecchi, giunse il mio grido.\nStese la mano dall'alto e mi prese,\nmi sollev\u00f2 dalle grandi acque,\nmi liber\u00f2 da nemici potenti\nmi liber\u00f2 perch\u00e9 mi vuol bene.\nTu salvi il popolo dei poveri,\nma abbassi gli occhi dei superbi.\nSignore, tu dai luce alla mia lampada;\nil mio Dio rischiara le mie tenebre.\n<i>(Salmo 17)</i>", "vangelo": "In quel tempo, mentre Ges\u00f9 si allontanava, due ciechi lo seguirono gridando: \u00abFiglio di Davide, abbi piet\u00e0 di noi!\u00bb.\nEntrato in casa, i ciechi gli si avvicinarono e Ges\u00f9 disse loro: \u00abCredete che io possa fare questo?\u00bb. Gli risposero: \u00abS\u00ec, o Signore!\u00bb.\nAllora tocc\u00f2 loro gli occhi e disse: \u00abAvvenga per voi secondo la vostra fede\u00bb. E si aprirono loro gli occhi.\nQuindi Ges\u00f9 li ammon\u00ec dicendo: \u00abBadate che nessuno lo sappia!\u00bb. Ma essi, appena usciti, ne diffusero la notizia in tutta quella regione.", "medita": "Ges\u00f9 incontra due ciechi, che appartengono alla categoria dei poveri, ed erano esclusi da alcuni luoghi, come il tempio, ma che aspettavano la liberazione promessa da Dio. I due ciechi si rivolgono a Ges\u00f9 con una supplica assai ricorrente nel primo vangelo e lo chiamano \u201cfiglio di Davide\u201d. Questo titolo dice il riconoscimento dell'identit\u00e0 messianica di Ges\u00f9, che guarisce i due ciechi solo dopo aver provocato la loro fede. La domanda di Ges\u00f9 purifica l'immagine che gli uomini potrebbero avere di lui: la guarigione non \u00e8 legata a un gesto magico ma alla fede nella sua onnipotenza. Aprire gli occhi ai ciechi e restituire la parola ai muti sono opere che attestano l'avvento del regno di Dio. Appare poi l'invito di Ges\u00f9 a non pubblicizzare la guarigione ricevuta. \u00c8 l'atteggiamento che egli assume in rapporto al cosiddetto segreto messianico: Ges\u00f9 non vuole pubblicit\u00e0, rifugge i riflettori. Esige quel silenzio che \u00e8 pudore del sacro, spazio di interiorizzazione. I due ciechi per\u00f2 non riescono a mantenere il segreto. \u00c8 troppo grande il dono che hanno ricevuto. E incontenibile la gratitudine nei confronti di chi ha restituito loro non solo la vista, ma anche la dignit\u00e0. (Rosalba Manes, <i>I Vangeli tradotti e commentati da quattro bibliste</i>)", "riflettere": "Ges\u00f9 chiede se crediamo che lui possa darci la vista. La fede non \u00e8 un dono, ma il dono: ci mette in comunione con lui. Come ogni dono, pu\u00f2 essere data solo a chi la desidera e chiede. Il ritenere che ce la possa dare e il chiederla \u00e8 atto della nostra libert\u00e0. (Padre Silvano Fausti)", "preghfin": "Mio Dio, riconosco che Tu puoi illuminare le mie tenebre,\ne che soltanto Tu lo puoi.\nDesidero che si faccia luce nelle mie tenebre.\nNon so se Tu lo vorrai,\nma il fatto che Tu lo puoi ed io lo desidero,\n\u00e8 sufficiente per giustificare la mia preghiera.\n<i>(John Henry Newman)</i>"}