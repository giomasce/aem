{"day": 11, "month": 12, "year": 2021, "weekday": 6, "date_str": "sabato 11 dicembre 2021", "quotes": "Sir 48,1-4.9-11; Sal 79", "quote_vangelo": "secondo Matteo (17,10-13)", "curatore": "Michela e Roberto Roncella", "prevangelo": "", "indications": "", "preghiniz": "Mia forza e mio canto \u00e8 il Signore,\negli \u00e8 stato la mia salvezza.\nNon morir\u00f2, ma rester\u00f2 in vita\ne annuncer\u00f2 le opere del Signore.\nIl Signore mi ha castigato duramente,\nma non mi ha consegnato alla morte.\nTi rendo grazie, perch\u00e9 mi hai risposto,\nperch\u00e9 sei stato la mia salvezza.\nLa pietra scartata dai costruttori\n\u00e8 divenuta la pietra d'angolo.\nQuesto \u00e8 stato fatto dal Signore:\nuna meraviglia ai nostri occhi.\nQuesto \u00e8 il giorno che ha fatto il Signore:\nrallegriamoci in esso ed esultiamo!\nTi preghiamo, Signore: dona la salvezza!\n<i>(Salmo 117)</i>", "vangelo": "Mentre scendevano dal monte, i discepoli domandarono a Ges\u00f9: \u00abPerch\u00e9 dunque gli scribi dicono che prima deve venire El\u00eca?\u00bb.\nEd egli rispose: \u00abS\u00ec, verr\u00e0 El\u00eca e ristabilir\u00e0 ogni cosa. Ma io vi dico: El\u00eca \u00e8 gi\u00e0 venuto e non l'hanno riconosciuto; anzi, hanno fatto di lui quello che hanno voluto. Cos\u00ec anche il Figlio dell'uomo dovr\u00e0 soffrire per opera loro\u00bb.\nAllora i discepoli compresero che egli parlava loro di Giovanni il Battista.", "medita": "Dopo l'esperienza vissuta sul monte (la Trasfigurazione), i discepoli vogliono sapere perch\u00e9 i farisei insistono sul fatto che prima deve venire Elia. Essi sanno che i giudei attendevano il suo ritorno, preannunciato da Malachia (Ml 3, 23) in occasione del giorno del messia. Ges\u00f9 risponde loro dicendo che Elia \u00e8 tornato e i discepoli comprendono che si tratta del Battista. L'Elia che \u00e8 ritornato per\u00f2 non ha avuto una degna accoglienza. Lo stesso trattamento \u00e8 riservato ora al figlio dell'uomo: dovr\u00e0 soffrire. L'ombra malefica dei progetti di morte orditi dai farisei aleggia, come per il Battista, sulla vicenda di Ges\u00f9.\nL'episodio della Trasfigurazione appare come esperienza dell'atmosfera amorosa del cielo, dove i discepoli sono ammessi alla comunione celeste, come preparazione utile a resistere agli eventi duri della passione e preludio della gioia della risurrezione. Essi devono imparare a leggere, al di l\u00e0 del rifiuto e dell'ostilit\u00e0 degli uomini, l'amorevolezza e la benedizione di Dio Padre, e comprendere che il mistero della sofferenza, come dimostrer\u00e0 Ges\u00f9, \u00e8 intimamente connesso a quello dell'amore, della gloria e della vita piena. (Rosalba Manes, <i>I Vangeli tradotti e commentati da quattro bibliste</i>)", "riflettere": "Giovanni il Battista incarna lo spirito e la forza che avevano contraddistinto il profeta Elia quand'era in vita. Infatti entrambi portano avanti una predicazione dai toni forti, accesi, una predicazione fatta di conversione e penitenza, di essenzialit\u00e0 e di deserto che si pone contro la falsit\u00e0, la doppiezza, la corruzione. Elia / Giovanni Battista: figura del precursore che prepara \u201cla strada\u201d a Ges\u00f9. (Suor Monica Gianoli)", "preghfin": "O Dio, che a Cristo tuo Figlio hai dato come precursore,\nnella nascita e nella morte, san Giovanni Battista,\nconcedi anche a noi di impegnarci generosamente\nnella testimonianza del tuo Vangelo,\ncome egli immol\u00f2 la sua vita per la verit\u00e0 e la giustizia.\n<i>(dalla liturgia della memoria del martirio di Giovanni Battista)</i>"}