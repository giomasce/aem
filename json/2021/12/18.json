{"day": 18, "month": 12, "year": 2021, "weekday": 6, "date_str": "sabato 18 dicembre 2021", "quotes": "Ger 23,5-8; Sal 71", "quote_vangelo": "secondo Matteo (1,18-24)", "curatore": "Michela e Roberto Roncella", "prevangelo": "", "indications": "", "preghiniz": "Ti rendo grazie, Signore, con tutto il cuore:\nhai ascoltato le parole della mia bocca.\nA te voglio cantare davanti agli angeli,\nmi prostro verso il tuo tempio santo.\nRendo grazie al tuo nome\nper la tua fedelt\u00e0 e la tua misericordia:\nhai reso la tua promessa pi\u00f9 grande di ogni fama.\nNel giorno in cui t'ho invocato, mi hai risposto,\nhai accresciuto in me la forza.\n<i>(Salmo 137)</i>", "vangelo": "Cos\u00ec fu generato Ges\u00f9 Cristo: sua madre Maria, essendo promessa sposa di Giuseppe, prima che andassero a vivere insieme si trov\u00f2 incinta per opera dello Spirito Santo. Giuseppe suo sposo, poich\u00e9 era uomo giusto e non voleva accusarla pubblicamente, pens\u00f2 di ripudiarla in segreto.\nMentre per\u00f2 stava considerando queste cose, ecco, gli apparve in sogno un angelo del Signore e gli disse: \u00abGiuseppe, figlio di Davide, non temere di prendere con te Maria, tua sposa. Infatti il bambino che \u00e8 generato in lei viene dallo Spirito Santo; ella dar\u00e0 alla luce un figlio e tu lo chiamerai Ges\u00f9: egli infatti salver\u00e0 il suo popolo dai suoi peccati\u00bb.\nTutto questo \u00e8 avvenuto perch\u00e9 si compisse ci\u00f2 che era stato detto dal Signore per mezzo del profeta: \u00abEcco, la vergine concepir\u00e0 e dar\u00e0 alla luce un figlio: a lui sar\u00e0 dato il nome di Emmanuele\u00bb, che significa \u00abDio con noi\u00bb.  Quando si dest\u00f2 dal sonno, Giuseppe fece come gli aveva ordinato l'angelo del Signore e prese con s\u00e9 la sua sposa.", "medita": "La fede nella Parola stabilisce la parentela tra noi e Dio. Per essa, come Giuseppe, accogliamo colui che ha il potere di farci figli (Gv 1, 12). Tutto \u00e8 lasciato alla nostra responsabilit\u00e0, alla nostra capacit\u00e0 di rispondere alla parola di Dio: questa \u00e8 il suo \u201cangelo\u201d, che ci offre la possibilit\u00e0 di accoglierlo, di ascoltarlo, e di rispondergli. Il brano precedente dice come Dio entra nella nostra storia; questo invece, come noi entriamo nella sua: lui assume la nostra carne cos\u00ec com'\u00e8, noi assumiamo lui cos\u00ec come si offre in Maria. Il Figlio non nasce da noi: viene dallo Spirito, perch\u00e9 Dio \u00e8 Spirito. Giuseppe pensa di farsi indietro per discrezione e indegnit\u00e0. Ma \u00e8 incoraggiato dall'angelo a prendere la Madre e il Figlio. Deve dare il nome a colui che non \u00e8 suo: \u00e8 altro, \u00e8 l'Altro stesso, che attende il suo \u201cs\u00ec\u201d per essere suo figlio, il Dio-con-lui, colui che salva lui e ogni \u201cgenerare\u201d dalla solitudine del non-essere. Giuseppe \u00e8 presentato d'ora innanzi come colui che ascolta ed esegue la Parola.\nLa Chiesa, come Giuseppe \u201cil sognatore\u201d, realizza il sogno di Dio: in silenzio adorante, attraverso la fede accoglie il dono del Figlio. (Padre Silvano Fausti, <i>Una comunit\u00e0 legge il vangelo di Matteo</i>)", "riflettere": "Lasciamoci \u201ccontagiare\u201d dal silenzio di San Giuseppe! Ne abbiamo tanto bisogno, in un mondo spesso troppo rumoroso, che non favorisce il raccoglimento e l'ascolto della voce di Dio. In questo tempo di preparazione al Natale coltiviamo il raccoglimento interiore, per accogliere e custodire Ges\u00f9 nella nostra vita. (Papa Benedetto XVI, dall'Angelus del 18 dicembre 2005)", "preghfin": "Glorioso San Giuseppe, sposo di Maria,\nestendi anche a noi la tua protezione paterna,\ntu che sei capace di rendere possibili\nle pi\u00f9 impossibili delle cose.\nGuarda alle nostre presenti necessit\u00e0,\nrivolgi i tuoi occhi di padre\nsu ci\u00f2 che preme ai tuoi figli.\nAiutaci e prendi sotto la tua amorevole protezione\nle questioni cos\u00ec importanti\nche ti affidiamo,\nin modo che il loro esito favorevole\nsia per la Gloria di Dio e per il bene di noi\nche affettuosamente ti seguiamo. Amen.\n<i>(San Francesco di Sales)</i>"}