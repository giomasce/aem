{"day": 15, "month": 9, "year": 2021, "weekday": 3, "date_str": "mercoled\u00ec 15 settembre 2021", "quotes": "Eb 5,7-9; Sal 30", "quote_vangelo": "secondo Giovanni (19,25-27)", "curatore": "Michela e Paolo Buti, Cristina e Emanuele Cattin", "prevangelo": "", "indications": "Beata Vergine Maria addolorata", "preghiniz": "In te, Signore, mi sono rifugiato,\nmai sar\u00f2 deluso;\ndifendimi per la tua giustizia.\nTendi a me il tuo orecchio,\nvieni presto a liberarmi.\nSii per me una roccia di rifugio,\nun luogo fortificato che mi salva.\nPerch\u00e9 mia rupe e mia fortezza tu sei,\nper il tuo nome guidami e conducimi.\nScioglimi dal laccio che mi hanno teso,\nperch\u00e9 sei tu la mia difesa.\nAlle tue mani affido il mio spirito;\ntu mi hai riscattato, Signore, Dio fedele.\n<i>(Salmo 30)</i>", "vangelo": "In quel tempo, stavano presso la croce di Ges\u00f9 sua madre, la sorella di sua madre, Maria madre di Cl\u00e8opa e Maria di M\u00e0gdala.\nGes\u00f9 allora, vedendo la madre e accanto a lei il discepolo che egli amava, disse alla madre: \u00abDonna, ecco tuo figlio!\u00bb. Poi disse al discepolo: \u00abEcco tua madre!\u00bb. E da quell'ora il discepolo l'accolse con s\u00e9.", "medita": "Rimanere sotto la croce con lo sguardo su Ges\u00f9 Crocifisso ci coinvolge anche nell'ascolto delle sue parole, ultime quasi, rivolte a Maria e al discepolo accanto a lei. Ad ogni discepolo accanto a lei. Nel silenzio di questa giornata, accogliere quelle parole significa custodirle e meditarle nel cuore, come ha fatto lei in tutta la sua vita, sin dal primo atto di fede quando divenne madre di Dio.\nOra \u00e8 anche madre nostra, madre della Chiesa. Ognuno di noi sta nel suo cuore e l\u00e0 possiamo apprendere cosa significhi credere contro ogni evidenza, sperare contro ogni speranza, amare fino alla fine. Ognuno di noi, vegliando Ges\u00f9 deposto nel sepolcro, pu\u00f2 rinnovare la speranza e la fede nella sua risurrezione e l'impegno a diventare il segno vivo della presenza del Risorto nel mondo di oggi.", "riflettere": "Maria nella piet\u00e0 di Michelangelo appare molto giovane, nonostante fosse una donna di mezza et\u00e0. Michelangelo spiega tutto ci\u00f2 affermando che \u201cLe persone appassionate di Dio non invecchiano mai!\u201d. E noi usufruiamo di questo lifting a costo zero?", "preghfin": "O Padre, che accanto al tuo Figlio,\ninnalzato sulla croce,\nhai voluto presente la sua Madre addolorata:\nfa' che la santa Chiesa,\nassociata con lei alla passione del Cristo,\npartecipi alla gloria della resurrezione."}