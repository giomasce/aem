{"day": 8, "month": 9, "year": 2021, "weekday": 3, "date_str": "mercoled\u00ec 8 settembre 2021", "quotes": "Mic 5,1-4a <i>opp</i> Rm 8,28-30; Sal 12", "quote_vangelo": "secondo Matteo (1,1-16.18-23)", "curatore": "Michela e Paolo Buti, Cristina e Emanuele Cattin", "prevangelo": "", "indications": "Nativit\u00e0 della Beata Vergine Maria", "preghiniz": "Maria, vergine del silenzio,\nnon permettere che davanti alle sfide di questo tempo\nla nostra esistenza sia soffocata\ndalla rassegnazione o dall'impotenza.\nAiutaci a custodire l'attitudine all'ascolto,\ngrembo nel quale la parola diventa feconda\ne ci fa comprendere che nulla \u00e8 impossibile a Dio. Amen.", "vangelo": "Genealogia di Ges\u00f9 Cristo figlio di Davide, figlio di Abramo.\nAbramo gener\u00f2 Isacco, Isacco gener\u00f2 Giacobbe, Giacobbe gener\u00f2 Giuda e i suoi fratelli, Giuda gener\u00f2 Fares e Zara da Tamar, Fares gener\u00f2 Esrom, Esrom gener\u00f2 Aram, Aram gener\u00f2 Aminad\u00e0b, Aminad\u00e0b gener\u00f2 Naass\u00f2n, Naass\u00f2n gener\u00f2 Salmon, Salmon gener\u00f2 Booz da Racab, Booz gener\u00f2 Obed da Rut, Obed gener\u00f2 Iesse, Iesse gener\u00f2 il re Davide.\nDavide gener\u00f2 Salomone da quella che era stata la moglie di Ur\u00eca, Salomone gener\u00f2 Roboamo, Roboamo gener\u00f2 Ab\u00eca, Ab\u00eca gener\u00f2 Asaf, Asaf gener\u00f2 Giosafat, Giosafat gener\u00f2 Ioram, Ioram gener\u00f2 Oz\u00eca, Oz\u00eca gener\u00f2 Ioat\u00e0m, Ioat\u00e0m gener\u00f2 Acaz, Acaz gener\u00f2 Ezech\u00eca, Ezech\u00eca gener\u00f2 Manasse, Manasse gener\u00f2 Amos, Amos gener\u00f2 Gios\u00eca, Gios\u00eca gener\u00f2 Iecon\u00eca e i suoi fratelli, al tempo della deportazione in Babilonia.\nDopo la deportazione in Babilonia, Iecon\u00eca gener\u00f2 Salati\u00e8l, Salati\u00e8l gener\u00f2 Zorobabele, Zorobabele gener\u00f2 Abi\u00f9d, Abi\u00f9d gener\u00f2 Eliach\u00ecm, Eliach\u00ecm gener\u00f2 Azor, Azor gener\u00f2 Sadoc, Sadoc gener\u00f2 Achim, Achim gener\u00f2 Eli\u00f9d, Eli\u00f9d gener\u00f2 Ele\u00e0zar, Ele\u00e0zar gener\u00f2 Mattan, Mattan gener\u00f2 Giacobbe, Giacobbe gener\u00f2 Giuseppe, lo sposo di Maria, dalla quale \u00e8 nato Ges\u00f9, chiamato Cristo.\nCos\u00ec fu generato Ges\u00f9 Cristo: sua madre Maria, essendo promessa sposa di Giuseppe, prima che andassero a vivere insieme si trov\u00f2 incinta per opera dello Spirito Santo. Giuseppe suo sposo, poich\u00e9 era uomo giusto e non voleva accusarla pubblicamente, pens\u00f2 di ripudiarla in segreto.\nMentre per\u00f2 stava considerando queste cose, ecco, gli apparve in sogno un angelo del Signore e gli disse: \u00abGiuseppe, figlio di Davide, non temere di prendere con te Maria, tua sposa. Infatti il bambino che \u00e8 generato in lei viene dallo Spirito Santo; ella dar\u00e0 alla luce un figlio e tu lo chiamerai Ges\u00f9: egli infatti salver\u00e0 il suo popolo dai suoi peccati\u00bb.\nTutto questo \u00e8 avvenuto perch\u00e9 si compisse ci\u00f2 che era stato detto dal Signore per mezzo del profeta: \u00abEcco, la vergine concepir\u00e0 e dar\u00e0 alla luce un figlio: a lui sar\u00e0 dato il nome di Emmanuele\u00bb, che significa Dio con noi.", "medita": "Il s\u00ec detto dalla Vergine Maria al Padre celeste non \u00e8 senza sofferenza. Il suo spirito geme, il suo cuore si lacera. Giuseppe pensa di ripudiarla in segreto. Ogni s\u00ec detto a Dio solo in Dio trova la sua salvezza, perch\u00e9 solo da Dio \u00e8 la sua verit\u00e0. Mai il Signore inizia un'opera senza portarla al suo compimento. Maria ora \u00e8 Madre di Dio. Dio la prende sotto le sue ali. Le fa provare il dolore che nasce dalla stoltezza del cuore dell'uomo, anche se \u00e8 giusto. Poi le dona la gioia in modo che Lei sempre possa proseguire nel dire un s\u00ec perenne al suo Dio. Quando si dice s\u00ec una volta, poi questo s\u00ec lo si deve dire ogni giorno, ogni ora, ogni attimo della giornata. \u00c8 la vita che deve divenire tutta un s\u00ec al Signore nostro Dio.\nIl regno di Dio, quello vero, nasce dall'ascolto di ogni Parola che oggi viene a noi dalla bocca di Dio. La vergine Maria ascolta, obbedisce, da Lei viene al mondo il Figlio eterno del Padre come vero uomo. Giuseppe ascolta, obbedisce, per il dono della sua vita al Signore, il Figlio di Dio \u00e8 fatto Figlio di Davide, Messia, Salvatore, Redentore. Se Giuseppe non avesse obbedito, sarebbe rimasto giusto, ma di una giustizia senza vita per il mondo. Nell'obbedienza la sua giustizia diviene salvezza per ogni uomo. Maria e Giuseppe sono via di bene universale per la loro fede, il loro ascolto, la loro consegna al Signore per tutti i giorni della loro vita. La verginit\u00e0 di Giuseppe \u00e8 in tutto simile alla verginit\u00e0 della Madre di Ges\u00f9. Essa consiste nel dono del corpo, dello spirito, dell'anima, del cuore, dei pensieri, dei desideri. Maria e Giuseppe vivono solo per compiere i desideri di Dio. Altri pensieri non possono abitare nel loro cuore. La loro vita \u00e8 un dono. Per questo dono Ges\u00f9 \u00e8 Figlio di Dio, Figlio di Davide, Mediatore unico di salvezza, redenzione, grazia, vita, benedizione tra Dio e l'umanit\u00e0.", "riflettere": "Accolgo Ges\u00f9 con lo stesso s\u00ec di Maria e Giuseppe? Con il loro stesso amore? Lo amo anche quando mi fa percorrere sentieri insicuri, anticonformisti, lontani dalle logiche del mondo?", "preghfin": "Maria, donna dell'ascolto,\nrendi aperti i nostri orecchi;\nfa' che sappiamo ascoltare la parola del tuo figlio Ges\u00f9\ntra le mille parole di questo mondo;\nfa' che sappiamo ascoltare ogni persona che incontriamo,\nspecialmente quella che \u00e8 povera,\nbisognosa, in difficolt\u00e0.\nMaria, donna dell'azione,\nfa' che le nostre mani e i nostri piedi si muovano \u201cin fretta\u201d verso gli altri,\nper portare la carit\u00e0 e l'amore del tuo Figlio Ges\u00f9,\nper portare, come te, nel mondo la luce del Vangelo. Amen.\n<i>(Papa Francesco)</i>"}