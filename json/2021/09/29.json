{"day": 29, "month": 9, "year": 2021, "weekday": 3, "date_str": "mercoled\u00ec 29 settembre 2021", "quotes": "Dn 7,9-10.13-14 <i>opp</i> Ap 12,7-12a; Sal 137", "quote_vangelo": "secondo Giovanni (1,47-51)", "curatore": "Michela e Paolo Buti, Cristina e Emanuele Cattin", "prevangelo": "", "indications": "Santi Michele, Gabriele e Raffaele", "preghiniz": "Nel giorno in cui ti ho invocato, mi hai risposto,\nhai accresciuto in me la forza.\nPerch\u00e9 eccelso \u00e8 il Signore, ma guarda verso l'umile;\nil superbo invece lo riconosce da lontano.\nSe cammino in mezzo al pericolo,\ntu mi ridoni vita;\ncontro la collera dei miei avversari stendi la tua mano\ne la tua destra mi salva.\nIl Signore far\u00e0 tutto per me.\nSignore, il tuo amore \u00e8 per sempre:\nnon abbandonare l'opera delle tue mani.\n<i>(Salmo 137)</i>", "vangelo": "In quel tempo, Ges\u00f9, visto Natana\u00e8le che gli veniva incontro, disse di lui: \u00abEcco davvero un Israelita in cui non c'\u00e8 falsit\u00e0\u00bb. Natana\u00e8le gli domand\u00f2: \u00abCome mi conosci?\u00bb. Gli rispose Ges\u00f9: \u00abPrima che Filippo ti chiamasse, io ti ho visto quando eri sotto l'albero di fichi\u00bb. Gli replic\u00f2 Natana\u00e8le: \u00abRabb\u00ec, tu sei il Figlio di Dio, tu sei il re d'Israele!\u00bb. Gli rispose Ges\u00f9: \u00abPerch\u00e9 ti ho detto che ti avevo visto sotto l'albero di fichi, tu credi? Vedrai cose pi\u00f9 grandi di queste!\u00bb.\nPoi gli disse: \u00abIn verit\u00e0, in verit\u00e0 io vi dico: vedrete il cielo aperto e gli angeli di Dio salire e scendere sopra il Figlio dell'uomo\u00bb.", "medita": "Nel Vangelo di Giovanni l'apostolo Bartolomeo viene chiamato Natana\u00e8le, che significa \u201cdono di Dio\u201d. Nel racconto del primo incontro con Ges\u00f9 c'\u00e8 una frase di Ges\u00f9 che colpisce l'attenzione: \u201cPrima che Filippo ti chiamasse, io ti ho visto quando eri sotto l'albero di fichi\u201d: nella tradizione rabbinica l'essere \u201csotto l'albero di fichi\u201d indica uno studio assiduo della Torah. Natana\u00e8le quindi conosceva gi\u00e0 Ges\u00f9 dallo studio delle antiche Scritture; possiamo dire che Natana\u00e8le era \u201cpreparato\u201d all'incontro con Ges\u00f9. Questo brano ci indica come la Parola diventa strumento autentico per entrare in contatto con il Signore. La parola di Dio ci permette di entrare in relazione diretta con lui, di conoscerlo e riconoscerlo, proprio come accadde a Natana\u00e8le, dalle sue parole: \u201cRabb\u00ec, tu sei il Figlio di Dio, tu sei il re d'Israele!\u201d. Come ci ricorda papa Francesco, abbiamo un'occasione straordinaria di entrare in contatto vero e concreto con Ges\u00f9 tramite la sua Parola: \u201cE torno sempre al consiglio che vi do: portate sempre un piccolo Vangelo tascabile e leggete ogni giorno un passo. Portate il Vangelo: nella borsa, nella tasca e anche nel telefonino, per vedere Ges\u00f9. E l\u00ec troverete Ges\u00f9 come Lui \u00e8, come si presenta; troverete Ges\u00f9 che ci ama, che ci ama tanto, che ci vuole tanto bene\u201d (dall'Angelus del 16 agosto 2020).", "riflettere": "Non sempre mi rendo conto che il Vangelo mi permette di entrare in contatto vero con Ges\u00f9, di conoscerlo: vorrei riuscire a ritagliare del tempo da condividere con lui leggendo la sua Parola.", "preghfin": "Fammi conoscere la tua volont\u00e0;\ngrande sei tu, Signore!\nLa mia felicit\u00e0 \u00e8 fare il tuo volere:\nporter\u00f2 con me la tua parola.\nLampada ai miei passi \u00e8 la tua parola,\nluce sul mio cammino.\nOgni giorno la mia volont\u00e0\ntrova une guida in te.\nPorter\u00f2 con me i tuoi insegnamenti:\ndanno al mio cuore gioia!\nLa tua parola \u00e8 fonte di luce:\ndona saggezza ai semplici.\n<i>(canto liturgico)</i>"}