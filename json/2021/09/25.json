{"day": 25, "month": 9, "year": 2021, "weekday": 6, "date_str": "sabato 25 settembre 2021", "quotes": "Zc 2,5-9.14-15a; Ger 31,10-12b.13", "quote_vangelo": "secondo Luca (9,43b-45)", "curatore": "Michela e Paolo Buti, Cristina e Emanuele Cattin", "prevangelo": "", "indications": "", "preghiniz": "Ascoltate la parola del Signore,\npopoli, annunziatela alle isole lontane e dite:\n\u00abChi ha disperso Israele lo raduna\ne lo custodisce come fa un pastore con il gregge\u00bb,\nperch\u00e9 il Signore ha redento Giacobbe,\nlo ha riscattato dalle mani del pi\u00f9 forte di lui.\nVerranno e canteranno inni sull'altura di Sion,\naffluiranno verso i beni del Signore,\nverso il grano, il mosto e l'olio,\nverso i nati dei greggi e degli armenti.\nEssi saranno come un giardino irrigato,\nnon languiranno pi\u00f9.\n<i>(Geremia 31, 10--12b)</i>", "vangelo": "In quel giorno, mentre tutti erano ammirati di tutte le cose che faceva, Ges\u00f9 disse ai suoi discepoli: \u00abMettetevi bene in mente queste parole: il Figlio dell'uomo sta per essere consegnato nelle mani degli uomini\u00bb.\nEssi per\u00f2 non capivano queste parole: restavano per loro cos\u00ec misteriose che non ne coglievano il senso, e avevano timore di interrogarlo su questo argomento.", "medita": "Questo brano del Vangelo di Luca \u00e8 successivo al miracolo della guarigione dell'epilettico indemoniato: possiamo immaginare lo stupore e l'ammirazione dei discepoli verso Ges\u00f9 in quei momenti. Vedendolo operare questi miracoli dovevano sentirsi sicuri e motivati nella loro sequela: probabilmente vedevano Ges\u00f9 come il Messia \u201cinvincibile\u201d.\nE in questo contesto di grande euforia, Ges\u00f9 rivela ai discepoli che sar\u00e0 consegnato presto \u201cnelle mani degli uomini\u201d: \u00e8 come se davanti ai loro occhi si sgretolasse l'idea di Ges\u00f9 che si erano costruiti in quei momenti, ed \u00e8 comprensibile la loro incapacit\u00e0 di accettare quanto rivelato da Ges\u00f9. Ma l'intento del Signore \u00e8 quello di far comprendere loro che la massima espressione dell'amore di Dio per l'uomo non \u00e8 nei miracoli che Lui compie, ma sar\u00e0 nel dono della sua vita sulla croce per riconciliare definitivamente l'uomo dal peccato. \u201cMettetevi bene in mente queste parole\u201d: con che forza Ges\u00f9 introduce questa rivelazione cos\u00ec incomprensibile ai discepoli! \u00c8 una prospettiva radicalmente differente da quella che si immaginavano, totalmente rivoluzionaria. Rivedere la propria vita alla luce della logica rivoluzionaria dell'amore di Dio \u00e8 la sfida con cui siamo chiamati a confrontarci ogni giorno come discepoli di Ges\u00f9.", "riflettere": "Riesco a rileggere quello che mi accade quotidianamente alla luce della Parola di Ges\u00f9? Mi interrogo sulle mie scelte per capire cosa mi chiede il Signore?", "preghfin": "O alto e glorioso Dio,\nillumina le tenebre del cuore mio.\nDammi una fede retta,\nsperanza certa,\ncarit\u00e0 perfetta,\numilt\u00e0 profonda.\nDammi, Signore, senno e discernimento\nper compiere la tua vera e santa volont\u00e0.\n<i>(San Francesco d'Assisi)</i>"}