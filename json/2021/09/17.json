{"day": 17, "month": 9, "year": 2021, "weekday": 5, "date_str": "venerd\u00ec 17 settembre 2021", "quotes": "1Tm 6,2c-12; Sal 48", "quote_vangelo": "secondo Luca (8,1-3)", "curatore": "Michela e Paolo Buti, Cristina e Emanuele Cattin", "prevangelo": "", "indications": "", "preghiniz": "Certo, Dio riscatter\u00e0 la mia vita,\nmi strapper\u00e0 dalla mano degli inferi.\nNon temere se un uomo arricchisce,\nse aumenta la gloria della sua casa.\nQuando muore, infatti, con s\u00e9 non porta nulla\nn\u00e9 scende con lui la sua gloria.\nAnche se da vivo benediceva se stesso:\n\u201cSi congratuleranno, perch\u00e9 ti \u00e8 andata bene\u201d,\nandr\u00e0 con la generazione dei suoi padri,\nche non vedranno mai pi\u00f9 la luce.\nNella prosperit\u00e0 l'uomo non comprende,\n\u00e8 simile alle bestie che muoiono.\n<i>(Salmo 48)</i>", "vangelo": "In quel tempo, Ges\u00f9 se ne andava per citt\u00e0 e villaggi, predicando e annunciando la buona notizia del regno di Dio.\nC'erano con lui i Dodici e alcune donne che erano state guarite da spiriti cattivi e da infermit\u00e0: Maria, chiamata Maddalena, dalla quale erano usciti sette dem\u00f2ni; Giovanna, moglie di Cuza, amministratore di Erode; Susanna e molte altre, che li servivano con i loro beni.", "medita": "In poche righe sono racchiusi molti momenti della vita di Ges\u00f9: possiamo immaginare con quante persone si sia intrattenuto, quante vite abbia toccato, quanti sguardi, gesti di condivisione e amore, oltre a momenti di stanchezza, delusione e frustrazione, proprio come nelle nostre vite. Quando sei portatore della buona notizia hai a cuore che arrivi a tutti e i chilometri sono spazi da dipingere per estendere a macchia d'olio il dipinto del Regno di Dio.\nOltre ai dodici con Ges\u00f9 ci sono le donne: Maria, Giovanna, Susanna e molte altre. I loro talenti e la loro capacit\u00e0 di donare sono preziosi agli occhi di Ges\u00f9. Si fa cenno alla storia di alcune di loro, a demoni e spiriti cattivi che le avevano abitate e alla loro guarigione, che \u00e8 soprattutto un fatto spirituale. \u201cQuindi se uno \u00e8 in Cristo, \u00e8 una creatura nuova; le cose vecchie sono passate, ecco ne sono nate di nuove\u201d (2Cor 5, 17).", "riflettere": "Se gi\u00e0 non era decoroso per un rabb\u00ec avere donne come discepole, a maggior ragione era sconveniente essere in compagnia di figure femminili che avevano alle spalle storie oscure. Le donne, che nella societ\u00e0 giudaica antica non erano neppure un soggetto giuridico, sono invece le compagne di viaggio e di missione di Ges\u00f9. (Gianfranco Ravasi)", "preghfin": "\u00c8 bello cantare il tuo amore,\n\u00e8 bello lodare il tuo nome.\n\u00c8 bello cantare il tuo amore,\n\u00e8 bello lodarti, Signore,\n\u00e8 bello cantare a te.\n<i>(Gen Verde)</i>"}