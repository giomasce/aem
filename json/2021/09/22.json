{"day": 22, "month": 9, "year": 2021, "weekday": 3, "date_str": "mercoled\u00ec 22 settembre 2021", "quotes": "Esd 9,5-9; Tb 13", "quote_vangelo": "secondo Luca (9,1-6)", "curatore": "Michela e Paolo Buti, Cristina e Emanuele Cattin", "prevangelo": "", "indications": "", "preghiniz": "Convertitevi a lui con tutto il cuore e con tutta l'anima,\nper fare la giustizia davanti a lui,\nallora egli si convertir\u00e0 a voi\ne non vi nasconder\u00e0 il suo volto.\nOra contemplate ci\u00f2 che ha operato con voi\ne ringraziatelo con tutta la voce;\nbenedite il Signore della giustizia\ned esaltate il re dei secoli.\n<i>(Tb, 13, 6--7)</i>", "vangelo": "In quel tempo, Ges\u00f9 convoc\u00f2 i Dodici e diede loro forza e potere su tutti i dem\u00f2ni e di guarire le malattie. E li mand\u00f2 ad annunciare il regno di Dio e a guarire gli infermi.\nDisse loro: \u00abNon prendete nulla per il viaggio, n\u00e9 bastone, n\u00e9 sacca, n\u00e9 pane, n\u00e9 denaro, e non portatevi due tuniche. In qualunque casa entriate, rimanete l\u00e0, e di l\u00e0 poi ripartite. Quanto a coloro che non vi accolgono, uscite dalla loro citt\u00e0 e scuotete la polvere dai vostri piedi come testimonianza contro di loro\u00bb.\nAllora essi uscirono e giravano di villaggio in villaggio, ovunque annunciando la buona notizia e operando guarigioni.", "medita": "Ges\u00f9 convoca i dodici e d\u00e0 loro forza e potere su dem\u00f2ni e malattie. Potere e responsabilit\u00e0 sono sempre collegati nella logica divina, perch\u00e9 forma pi\u00f9 alta di servizio ai fratelli. La guarigione del fratello passa dalla capacit\u00e0 dei discepoli di lasciarsi attraversare dall'amore di Ges\u00f9 e di mettersi al suo servizio gratuitamente e nella sobriet\u00e0.\nGes\u00f9 sottolinea le cose da non prendere prima di mettersi in viaggio: bastone, sacca, pane, denaro e un abito di ricambio. Tutte cose essenziali, che comunemente mettiamo nelle nostre valigie. Cosa comporta rinunciarvi? Probabilmente implica il non bastare a se stessi, l'aver bisogno di chiedere, ma soprattutto una grande fiducia nell'Inviante e nei fratelli che accogliendo i discepoli accolgono Ges\u00f9.", "riflettere": "\u201cL'uomo, quando vuole affermare una sua indipendenza da Dio, non \u00e8 libero che per la morte, non \u00e8 libero che per la distruzione e la rovina\u201d (Divo Barsotti). Quale cosa (materiale o meno) che ritengo essenziale posso lasciare lungo il viaggio, come segno di fiducia in Dio?", "preghfin": "Non dimenticate l'ospitalit\u00e0;\nalcuni, praticandola,\nsenza saperlo\nhanno accolto degli angeli.\n<i>(Lettera agli Ebrei 13, 2)</i>"}