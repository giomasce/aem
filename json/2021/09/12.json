{"day": 12, "month": 9, "year": 2021, "weekday": 7, "date_str": "domenica 12 settembre 2021", "quotes": "Is 50,5-9a; Sal 114; Gc 2,14-18", "quote_vangelo": "secondo Marco (8,27-35)", "curatore": "Michela e Paolo Buti, Cristina e Emanuele Cattin", "prevangelo": "", "indications": "Salterio: quarta settimana", "preghiniz": "Non a noi, Signore, non a noi,\nma al tuo nome da' gloria,\nper la tua fedelt\u00e0, per la tua grazia.\nPerch\u00e9 i popoli dovrebbero dire:\n\u00abDov'\u00e8 il loro Dio?\u00bb.\nIl nostro Dio \u00e8 nei cieli,\negli opera tutto ci\u00f2 che vuole.\nGli idoli delle genti sono argento e oro,\nopera delle mani dell'uomo.\nHanno bocca e non parlano,\nhanno occhi e non vedono,\nhanno orecchi e non odono,\nhanno narici e non odorano.\n<i>(Salmo 114)</i>", "vangelo": "In quel tempo, Ges\u00f9 part\u00ec con i suoi discepoli verso i villaggi intorno a Cesar\u00e8a di Filippo, e per la strada interrogava i suoi discepoli dicendo: \u00abLa gente, chi dice che io sia?\u00bb. Ed essi gli risposero: \u00abGiovanni il Battista; altri dicono El\u00eca e altri uno dei profeti\u00bb. Ed egli domandava loro: \u00abMa voi, chi dite che io sia?\u00bb. Pietro gli rispose: \u00abTu sei il Cristo\u00bb. E ordin\u00f2 loro severamente di non parlare di lui ad alcuno.\nE cominci\u00f2 a insegnare loro che il Figlio dell'uomo doveva soffrire molto, ed essere rifiutato dagli anziani, dai capi dei sacerdoti e dagli scribi, venire ucciso e, dopo tre giorni, risorgere.\nFaceva questo discorso apertamente. Pietro lo prese in disparte e si mise a rimproverarlo. Ma egli, voltatosi e guardando i suoi discepoli, rimprover\u00f2 Pietro e disse: \u00abVa' dietro a me, Satana! Perch\u00e9 tu non pensi secondo Dio, ma secondo gli uomini\u00bb.\nConvocata la folla insieme ai suoi discepoli, disse loro: \u00abSe qualcuno vuol venire dietro a me, rinneghi se stesso, prenda la sua croce e mi segua. Perch\u00e9 chi vuole salvare la propria vita, la perder\u00e0; ma chi perder\u00e0 la propria vita per causa mia e del Vangelo, la salver\u00e0\u00bb.", "medita": "Ecco il Signore Ges\u00f9 che fa sondaggi su di s\u00e9: \u00abChi dice, la gente, che io sia?\u00bb. E ancora: \u00abMa voi, voi, chi dite che io sia?\u00bb.\nSono domande che vanno al cuore del problema. E non concedono sconti a nessuno. Quali pensieri ci interrogano il cuore, quali parole e quali progetti o sogni riempiono il cammino della nostra vita e del nostro vivere?\nL'apostolo Giacomo ci mette in guardia dal cuore come sorgente inquinata da cui sgorgano possibilit\u00e0 di male. \u00c8 vero! Ma non \u00e8 tutta la verit\u00e0. Noi sappiamo che dal nostro cuore nascono anche sentimenti meravigliosi, scelte d'amore che sembrano divine, capacit\u00e0 di vicinanza, cura e servizio profondamente abitate dallo Spirito di Cristo.\nIl problema \u00e8 di cosa o, meglio ancora, di chi si nutre il nostro cuore. A Ges\u00f9 non serve interrogare Pietro per sapere cosa pensa di lui. Ges\u00f9 interroga Pietro, interroga ognuno di noi per sapere se e quanto siamo innamorati di Lui. Se e quanto spazio c'\u00e8 per Lui nel nostro cuore, nella nostra vita, nelle nostre scelte.\nGes\u00f9 pone a tutti una domanda decisiva, qualcosa da cui dipende la fede, le scelte, la vita stessa: \u201cMa voi, chi dite che io sia?\u201d. La domanda di Ges\u00f9 inizia con un \u201cma\u201d\u2026 quasi in contrapposizione a ci\u00f2 che dice la gente. Come a dire: non vi accontentate di ci\u00f2 che dice la gente, la tradizione, il catechismo, la Chiesa. Voi che siete miei amici, voi battezzati, comunicati, cresimati, sposati in chiesa; voi miei amici: \u201cChi sono io per voi?\u201d. Una domanda che va diritta al cuore: \u201cChi sono io per te?\u201d. Ges\u00f9 non cerca parole ma persone; non cerca una definizione precisa e corretta ma un coinvolgimento vitale con Lui: che cosa ti \u00e8 successo quando mi hai incontrato? \u00c8 una domanda da innamorato quella che Ges\u00f9 ci pone, e richiede una risposta da innamorati. Quanto posto ho nella tua vita? Quanto conto per te? Cristo non \u00e8 ci\u00f2 che io dico di Lui, ma ci\u00f2 che io vivo di Lui. Cristo non \u00e8 nelle mie parole ma in ci\u00f2 che dentro di me arde come un fuoco.", "riflettere": "Qual \u00e8 il desiderio che pi\u00f9 spesso ci occupa il cuore? I discepoli tacevano, dice il Vangelo. Quanti pensieri ci sono nella nostra mente che non vorremmo mai rivelare a nessuno!\nPensiamo un attimo: sul volto, nella vita di chi ho scoperto che Dio esiste, che Dio mi ama, che Dio conta su di me per fare pi\u00f9 bello il mondo e pi\u00f9 umana la storia? Ci sar\u00e0 qualcuno, almeno uno, che lo legger\u00e0 sul mio volto e nella mia vita?", "preghfin": "Scrutami, Dio, e conosci il mio cuore,\nprovami e conosci i miei pensieri;\nvedi se percorro una via di menzogna\ne guidami sulla via della vita."}