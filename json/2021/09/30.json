{"day": 30, "month": 9, "year": 2021, "weekday": 4, "date_str": "gioved\u00ec 30 settembre 2021", "quotes": "Ne 8,1-4a.5-6.7b-12; Sal 18", "quote_vangelo": "secondo Luca (10,1-12)", "curatore": "Michela e Paolo Buti, Cristina e Emanuele Cattin", "prevangelo": "", "indications": "San Girolamo", "preghiniz": "Anche dall'orgoglio salva il tuo servo\nperch\u00e9 su di me non abbia potere;\nallora sar\u00f2 irreprensibile,\nsar\u00f2 puro da grave peccato.\nTi siano gradite le parole della mia bocca;\ndavanti a te i pensieri del mio cuore,\nSignore, mia roccia e mio redentore.\n<i>(Salmo 18)</i>", "vangelo": "In quel tempo, il Signore design\u00f2 altri settantadue e li invi\u00f2 a due a due davanti a s\u00e9 in ogni citt\u00e0 e luogo dove stava per recarsi.\nDiceva loro: \u00abLa messe \u00e8 abbondante, ma sono pochi gli operai! Pregate dunque il signore della messe, perch\u00e9 mandi operai nella sua messe! Andate: ecco, vi mando come agnelli in mezzo a lupi; non portate borsa, n\u00e9 sacca, n\u00e9 sandali e non fermatevi a salutare nessuno lungo la strada.\nIn qualunque casa entriate, prima dite: \u201cPace a questa casa!\u201d. Se vi sar\u00e0 un figlio della pace, la vostra pace scender\u00e0 su di lui, altrimenti ritorner\u00e0 su di voi. Restate in quella casa, mangiando e bevendo di quello che hanno, perch\u00e9 chi lavora ha diritto alla sua ricompensa. Non passate da una casa all'altra.\nQuando entrerete in una citt\u00e0 e vi accoglieranno, mangiate quello che vi sar\u00e0 offerto, guarite i malati che vi si trovano, e dite loro: \u201c\u00c8 vicino a voi il regno di Dio\u201d. Ma quando entrerete in una citt\u00e0 e non vi accoglieranno, uscite sulle sue piazze e dite: \u201cAnche la polvere della vostra citt\u00e0, che si \u00e8 attaccata ai nostri piedi, noi la scuotiamo contro di voi; sappiate per\u00f2 che il regno di Dio \u00e8 vicino\u201d. Io vi dico che, in quel giorno, S\u00f2doma sar\u00e0 trattata meno duramente di quella citt\u00e0\u00bb.", "medita": "Luca ci racconta come Ges\u00f9 manda i discepoli a portare l'annuncio del Vangelo al mondo. Il numero settantadue riportato da Luca rappresenta il numero delle nazioni conosciute come riportato nel libro della Genesi: stanno quindi a indicare che l'annuncio della salvezza \u00e8 rivolto a tutti in ogni parte del mondo. Ges\u00f9 indica le modalit\u00e0 rivoluzionarie del suo annuncio: i discepoli saranno inviati a coppie perch\u00e9 ci sia comunione e non protagonismo individuale, confronto e sostegno reciproco. Il richiamo all'essenzialit\u00e0 \u00e8 molto forte: il protagonista \u00e8 l'annuncio della Parola, i discepoli sono chiamati a effondere tutta la loro attenzione e le loro energie nell'annuncio, senza \u201cappesantirsi\u201d di altre preoccupazioni. Sentirsi liberi di annunciare il Vangelo verso le persone, senza pregiudizi, senza aspettarsi niente in cambio, nella piena gratuit\u00e0 del dono. Nelle parole di Ges\u00f9 si percepisce una continua azione dinamica verso le persone, la costruzione di relazioni semplici e profonde, condividendo momenti intimi e concreti della vita quotidiana come il convivio. In questo modo e con questo atteggiamento il regno di Dio si avvicina a ciascuno di noi: perch\u00e9 nella gioia dell'annuncio ci avviciniamo sempre pi\u00f9 a Ges\u00f9.", "riflettere": "Sento che ogni giorno sono inviato da Ges\u00f9 a portare la pace che nasce dal conoscerlo e la sua parola agli altri? Riesco a trasmettere il suo messaggio attraverso il mio comportamento di tutti i giorni?", "preghfin": "Mentre il sole gi\u00e0 volge al declino,\nsei ancora il viandante che spiega\nle scritture e ci dona il ristoro\ncon il pane spezzato in silenzio.\nCuore e mente illumina ancora\nperch\u00e9 vedano sempre il tuo volto\ne comprendano come il tuo amore\nci raggiunge e ci spinge pi\u00f9 al largo.\n<i>(David Maria Turoldo)</i>"}