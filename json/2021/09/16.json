{"day": 16, "month": 9, "year": 2021, "weekday": 4, "date_str": "gioved\u00ec 16 settembre 2021", "quotes": "1Tm 4,12-16; Sal 110", "quote_vangelo": "secondo Luca (7,36-50)", "curatore": "Michela e Paolo Buti, Cristina e Emanuele Cattin", "prevangelo": "", "indications": "Santi Cornelio e Cipriano", "preghiniz": "Grandi sono le opere del Signore:\nle ricerchino coloro che le amano.\nIl suo agire \u00e8 splendido e maestoso,\nla sua giustizia rimane per sempre.\nHa lasciato un ricordo delle sue meraviglie:\nmisericordioso e pietoso \u00e8 il Signore.\n<i>(Salmo 110)</i>", "vangelo": "In quel tempo, uno dei farisei invit\u00f2 Ges\u00f9 a mangiare da lui. Egli entr\u00f2 nella casa del fariseo e si mise a tavola. Ed ecco, una donna, una peccatrice di quella citt\u00e0, saputo che si trovava nella casa del fariseo, port\u00f2 un vaso di profumo; stando dietro, presso i piedi di lui, piangendo, cominci\u00f2 a bagnarli di lacrime, poi li asciugava con i suoi capelli, li baciava e li cospargeva di profumo.\nVedendo questo, il fariseo che l'aveva invitato disse tra s\u00e9: \u00abSe costui fosse un profeta, saprebbe chi \u00e8, e di quale genere \u00e8 la donna che lo tocca: \u00e8 una peccatrice!\u00bb.\nGes\u00f9 allora gli disse: \u00abSimone, ho da dirti qualcosa\u00bb. Ed egli rispose: \u00abDi' pure, maestro\u00bb. \u00abUn creditore aveva due debitori: uno gli doveva cinquecento denari, l'altro cinquanta. Non avendo essi di che restituire, condon\u00f2 il debito a tutti e due. Chi di loro dunque lo amer\u00e0 di pi\u00f9?\u00bb. Simone rispose: \u00abSuppongo sia colui al quale ha condonato di pi\u00f9\u00bb. Gli disse Ges\u00f9: \u00abHai giudicato bene\u00bb.\nE, volgendosi verso la donna, disse a Simone: \u00abVedi questa donna? Sono entrato in casa tua e tu non mi hai dato l'acqua per i piedi; lei invece mi ha bagnato i piedi con le lacrime e li ha asciugati con i suoi capelli. Tu non mi hai dato un bacio; lei invece, da quando sono entrato, non ha cessato di baciarmi i piedi. Tu non hai unto con olio il mio capo; lei invece mi ha cosparso i piedi di profumo. Per questo io ti dico: sono perdonati i suoi molti peccati, perch\u00e9 ha molto amato. Invece colui al quale si perdona poco, ama poco\u00bb. Poi disse a lei: \u00abI tuoi peccati sono perdonati\u00bb. Allora i commensali cominciarono a dire tra s\u00e9: \u00abChi \u00e8 costui che perdona anche i peccati?\u00bb. Ma egli disse alla donna: \u00abLa tua fede ti ha salvata; va' in pace!\u00bb.", "medita": "Il fariseo compie un gesto di accoglienza e apertura invitando Ges\u00f9 a casa sua a mangiare. Mangiare insieme \u00e8 un atto di intimit\u00e0 e di condivisione che parla del sentimento che lega due o pi\u00f9 persone. All'immagine festosa del banchetto fa seguito l'immagine dolcissima che vede Ges\u00f9 seduto sul fianco e una donna alle sue spalle che unge i suoi piedi con amore e attenzione. Un'attenzione che \u00e8 assimilabile a una preghiera, che sale verso l'alto con gesti, profumi, lacrime e sguardi. La tenerezza dell'immagine \u00e8 per\u00f2 sciupata dal giudizio del fariseo, che non sa leggere oltre le apparenze e oltre la storia travagliata di quella donna.\nPi\u00f9 avanti nel testo Ges\u00f9 pronuncia il nome del fariseo, \u201cSimone\u201d, perch\u00e9 ha da dire qualcosa di essenziale per la sua vita. Usando il suo nome proprio, pone Simone nella prospettiva di fare un movimento importante nella sua esistenza.\nGes\u00f9 chiama oggi ciascuno di noi per nome perch\u00e9 vuole insegnarci la sospensione del giudizio e l'amore per l'altro, che ha il potere di scavare nelle profondit\u00e0 dell'esistenza e di creare uno spazio fecondo per il perdono. Pi\u00f9 l'amore \u201coltre il pregiudizio\u201d spinge le nostre azioni, pi\u00f9 si fa largo il per-dono, il dono di Dio per noi.", "riflettere": "Questo \u00e8 il potere di un nome proprio:\nfermare la ruota incessante del tempo\ne far ricominciare da capo una storia\nin cui tutto \u00e8 stato gi\u00e0 visto.\n--\n(Alessandro D'Avenia, <i>L'appello</i>)", "preghfin": "Tesser\u00f2 i tuoi capelli come trame di un canto;\nconosco le leggi del mondo, e te ne far\u00f2 dono.\nSuperer\u00f2 le correnti gravitazionali,\nlo spazio e la luce per non farti invecchiare.\nTi salver\u00f2 da ogni malinconia\nperch\u00e9 sei un essere speciale,\ned io avr\u00f2 cura di te.\nIo s\u00ec, che avr\u00f2 cura di te.\n<i>(Franco Battiato)</i>"}