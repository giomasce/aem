{"day": 19, "month": 9, "year": 2021, "weekday": 7, "date_str": "domenica 19 settembre 2021", "quotes": "Sap 2,12.17-20; Sal 53; Gc 3,16-4,3", "quote_vangelo": "secondo Marco (9,30-37)", "curatore": "Michela e Paolo Buti, Cristina e Emanuele Cattin", "prevangelo": "", "indications": "Salterio: prima settimana", "preghiniz": "Dio, per il tuo nome salvami,\nper la tua potenza rendimi giustizia.\nDio, ascolta la mia preghiera,\nporgi l'orecchio alle parole della mia bocca,\npoich\u00e9 stranieri contro di me sono insorti\ne prepotenti insidiano la mia vita;\nnon pongono Dio davanti ai loro occhi.\nEcco, Dio \u00e8 il mio aiuto,\nil Signore sostiene la mia vita.\nTi offrir\u00f2 un sacrificio spontaneo,\nloder\u00f2 il tuo nome, Signore, perch\u00e9 \u00e8 buono;\nda ogni angoscia egli mi ha liberato\ne il mio occhio ha guardato dall'alto i miei nemici.\n<i>(Salmo 53)</i>", "vangelo": "In quel tempo, Ges\u00f9 e i suoi discepoli attraversavano la Galilea, ma egli non voleva che alcuno lo sapesse. Insegnava infatti ai suoi discepoli e diceva loro: \u00abIl Figlio dell'uomo viene consegnato nelle mani degli uomini e lo uccideranno; ma, una volta ucciso, dopo tre giorni risorger\u00e0\u00bb. Essi per\u00f2 non capivano queste parole e avevano timore di interrogarlo.\nGiunsero a Caf\u00e0rnao. Quando fu in casa, chiese loro: \u00abDi che cosa stavate discutendo per la strada?\u00bb. Ed essi tacevano. Per la strada infatti avevano discusso tra loro chi fosse pi\u00f9 grande. Sedutosi, chiam\u00f2 i Dodici e disse loro: \u00abSe uno vuole essere il primo, sia l'ultimo di tutti e il servitore di tutti\u00bb.\nE, preso un bambino, lo pose in mezzo a loro e, abbracciandolo, disse loro: \u00abChi accoglie uno solo di questi bambini nel mio nome, accoglie me; e chi accoglie me, non accoglie me, ma colui che mi ha mandato\u00bb.", "medita": "Ges\u00f9 sta cercando riparo dalla folla per comunicare empaticamente con i suoi discepoli riguardo a quello che lo attender\u00e0. Sappiamo quanto a volte servano dei momenti speciali per rivelarsi nel profondo. L'autore Gary Chapman, nel suo libro \u201cI cinque linguaggi dell'amore\u201d, considera la condivisione di momenti speciali un tipo particolare di linguaggio dell'amore. I discepoli per\u00f2 sembrano non capire il tentativo di Ges\u00f9, sono spiazzati, non si incuriosiscono, non fanno domande. Pensano ad altro, parlano di altro, si distraggono con questioni mondane che riguardano il potere. Succede anche nelle nostre conversazioni, quando improntate alla superficialit\u00e0, al pettegolezzo, alle gerarchie di comando.\nGes\u00f9 capisce e si mostra curioso di sapere cosa succede ai suoi amici, cosa si muove nel loro cuore, e li interroga. La consapevolezza dei discepoli si mostra nel loro silenzio: riconoscono la superficialit\u00e0 e l'insensatezza della loro conversazione e preferiscono tacere. L'amore di Ges\u00f9 si mostra l\u00e0 e allora e qui ed ora nella sospensione del giudizio: anzich\u00e9 un rimprovero, ti offre un modello. Il modello opposto alla bramosia di potere \u00e8 la fiducia del bambino. Il bambino crede e sa che la sua vita \u00e8 nelle mani di chi si prende cura di lui. Nel binomio responsabilit\u00e0-fiducia si gioca la relazione Dio-uomo.", "riflettere": "Questo Vangelo \u00e8 una catechesi sull'uso della nostra parola: sul non fare domande quando sarebbero necessarie, sul parlare invece di ascoltare, sul silenzio vile, quello per non rendere conto delle proprie parole o gesti o omissioni. (Suor Maria da Bose)", "preghfin": "Vedi, tua madre \u00e8 morta per salvarti.\nOra, se c'\u00e8 una cosa che Voldemort non riesce a concepire, \u00e8 l'amore.\nNon poteva capire che un amore potente come quello di tua madre\nlascia il segno: non una cicatrice, non un segno visibile\u2026\nEssere stati amati tanto profondamente ci protegge per sempre,\nanche quando la persona che ci ha amato non c'\u00e8 pi\u00f9.\n\u00c8 una cosa che ti resta dentro, nella pelle.\n<i>(Joanne Rowling)</i>"}