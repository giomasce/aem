{"day": 1, "month": 9, "year": 2021, "weekday": 3, "date_str": "mercoled\u00ec 1 settembre 2021", "quotes": "Col 1,1-8; Sal 51", "quote_vangelo": "secondo Luca (4,38-44)", "curatore": "Michela e Paolo Buti, Cristina e Emanuele Cattin", "prevangelo": "", "indications": "Tempo ordinario\nSalterio: seconda settimana", "preghiniz": "Abbi piet\u00e0 di me, o Dio, per la tua bont\u00e0;\nnella tua grande misericordia cancella i miei misfatti.\nLavami da tutte le mie iniquit\u00e0\ne purificami dal mio peccato;\npoich\u00e9 riconosco le mie colpe,\nil mio peccato \u00e8 sempre davanti a me.\nHo peccato contro te, contro te solo,\nho fatto ci\u00f2 ch'\u00e8 male agli occhi tuoi.\nPerci\u00f2 sei giusto quando parli,\ne irreprensibile quando giudichi.\nEcco, io sono stato generato nell'iniquit\u00e0,\nmia madre mi ha concepito nel peccato.\nMa tu desideri che la verit\u00e0 risieda nell'intimo:\ninsegnami dunque la sapienza nel segreto del cuore.\n<i>(Salmo 51)</i>", "vangelo": "In quel tempo, Ges\u00f9, uscito dalla sinagoga, entr\u00f2 nella casa di Simone. La suocera di Simone era in preda a una grande febbre e lo pregarono per lei. Si chin\u00f2 su di lei, comand\u00f2 alla febbre e la febbre la lasci\u00f2. E subito si alz\u00f2 in piedi e li serviva.\nAl calar del sole, tutti quelli che avevano infermi affetti da varie malattie li condussero a lui. Ed egli, imponendo su ciascuno le mani, li guariva. Da molti uscivano anche dem\u00f2ni, gridando: \u00abTu sei il Figlio di Dio!\u00bb. Ma egli li minacciava e non li lasciava parlare, perch\u00e9 sapevano che era lui il Cristo.\nSul far del giorno usc\u00ec e si rec\u00f2 in un luogo deserto. Ma le folle lo cercavano, lo raggiunsero e tentarono di trattenerlo perch\u00e9 non se ne andasse via. Egli per\u00f2 disse loro: \u00ab\u00c8 necessario che io annunci la buona notizia del regno di Dio anche alle altre citt\u00e0; per questo sono stato mandato\u00bb. E andava predicando nelle sinagoghe della Giudea.", "medita": "Ges\u00f9 ridona la vita, per il servizio. Dopo aver partecipato alla celebrazione del sabato, nella sinagoga, Ges\u00f9 entra in casa di Pietro e guarisce sua suocera. Recuperata la salute e la dignit\u00e0, questa si mette al servizio della gente. Ges\u00f9 non solo guarisce, ma guarisce in modo tale che la persona si mette al servizio della vita.\nGes\u00f9 accoglie e guarisce gli emarginati ed i posseduti che la gente gli porta. Malati e posseduti erano le persone pi\u00f9 emarginate in quell'epoca. Erano alla merc\u00e8 della carit\u00e0 pubblica. Inoltre, la religione le considerava impure. Loro non potevano prendere parte alla comunit\u00e0. Era come se Dio le rifiutasse e le escludesse.\nGes\u00f9 le accoglie e le guarisce imponendo le mani su ciascuna. Cos\u00ec \u00e8 chiaro in cosa consiste la Buona Notizia di Dio e ci\u00f2 che vuole fare nella vita delle persone: accogliere gli emarginati e gli esclusi ed integrarli nella convivenza.", "riflettere": "Ges\u00f9 aveva una chiara coscienza della sua missione. Ed io, cristiano/a ho coscienza di avere qualche missione o vivo senza missione?", "preghfin": "Signore, insegnami ogni giorno\na vivere nel tuo pensiero.\nInsegnami ad amare, ad essere felice\nper le cose semplici,\na ringraziarti ogni giorno\nper le opportunit\u00e0 che ci concedi."}