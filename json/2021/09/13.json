{"day": 13, "month": 9, "year": 2021, "weekday": 1, "date_str": "luned\u00ec 13 settembre 2021", "quotes": "1Tm 2,1-8; Sal 27", "quote_vangelo": "secondo Luca (7,1-10)", "curatore": "Michela e Paolo Buti, Cristina e Emanuele Cattin", "prevangelo": "", "indications": "San Giovanni Crisostomo", "preghiniz": "A te grido, Signore, mia roccia,\ncon me non tacere:\nse tu non mi parli,\nsono come chi scende nella fossa.\nAscolta la voce della mia supplica,\nquando a te grido aiuto,\nquando alzo le mie mani\nverso il tuo santo tempio.\nNon trascinarmi via con malvagi e malfattori,\nche parlano di pace al loro prossimo,\nma hanno la malizia nel cuore.\nRipagali secondo il loro agire,\nsecondo la malvagit\u00e0 delle loro azioni;\nsecondo le opere delle loro mani,\nrendi loro quanto meritano.\n<i>(Salmo 27)</i>", "vangelo": "In quel tempo, Ges\u00f9, quando ebbe terminato di rivolgere tutte le sue parole al popolo che stava in ascolto, entr\u00f2 in Caf\u00e0rnao. Il servo di un centurione era ammalato e stava per morire. Il centurione l'aveva molto caro. Perci\u00f2, avendo udito parlare di Ges\u00f9, gli mand\u00f2 alcuni anziani dei Giudei a pregarlo di venire e di salvare il suo servo. Costoro, giunti da Ges\u00f9, lo supplicavano con insistenza: \u00abEgli merita che tu gli conceda quello che chiede \u2013 dicevano \u2013, perch\u00e9 ama il nostro popolo ed \u00e8 stato lui a costruirci la sinagoga\u00bb.\nGes\u00f9 si incammin\u00f2 con loro. Non era ormai molto distante dalla casa, quando il centurione mand\u00f2 alcuni amici a dirgli: \u00abSignore, non disturbarti! Io non sono degno che tu entri sotto il mio tetto; per questo io stesso non mi sono ritenuto degno di venire da te; ma di' una parola e il mio servo sar\u00e0 guarito. Anch'io infatti sono nella condizione di subalterno e ho dei soldati sotto di me e dico a uno: \u201cVa'!\u201d, ed egli va; e a un altro: \u201cVieni!\u201d, ed egli viene; e al mio servo: \u201cFa' questo!\u201d, ed egli lo fa\u00bb.\nAll'udire questo, Ges\u00f9 lo ammir\u00f2 e, volgendosi alla folla che lo seguiva, disse: \u00abIo vi dico che neanche in Israele ho trovato una fede cos\u00ec grande!\u00bb. E gli inviati, quando tornarono a casa, trovarono il servo guarito.", "medita": "Luca riporta il racconto della guarigione del servo del centurione dopo le beatitudini e il comandamento dell'amore. Non basta conoscere le Scritture, osservare la legge e invocare \u201cSignore, signore\u201d, bisogna praticare le opere con amore e semplicit\u00e0 di mente e di cuore. Da qui scaturisce la fede.\nIl centurione romano \u00e8 un \u201cpiccolo del Regno\u201d: il suo sguardo sul servo e su Ges\u00f9 \u00e8 illuminato dall'amore e dall'umilt\u00e0. Anche i giudei, che fanno da mediatori tra lui e Ges\u00f9, ne parlano come di un uomo buono: \u201cEgli merita che tu gli faccia questa grazia, perch\u00e9 ama il nostro popolo, ed \u00e8 stato lui a costruire la sinagoga\u201d. Egli \u00e8 degno perch\u00e9 ama coi fatti!\nA questo elogio fa riscontro l'umilt\u00e0 e la fede del centurione, che mentre prega il signore Ges\u00f9 attraverso gli amici giudei per il suo servo, intona una delle pi\u00f9 belle professioni di fede nell'efficacia della Sua parola: \u201cIo non sono degno\u2026 ma comanda con una parola e il mio servo sar\u00e0 guarito\u201d. La potenza della parola di Ges\u00f9 opera anche in sua assenza! Il centurione sa che, quando si ha in cuore l'amore, le opere che ne derivano sono cariche di amore. Ecco la sua fede operosa.\nE Ges\u00f9 ne resta ammirato: \u201cNeanche in Israele ho trovato una fede cos\u00ec grande!\u201d. La fede germoglia e fiorisce in una terra abitata dall'amore.", "riflettere": "E la mia fede? \u00c8 semplice e schietta come quella del centurione?", "preghfin": "Ges\u00f9 \u00e8 la Parola che va proclamata.\nGes\u00f9 \u00e8 la Verit\u00e0, che dev'essere narrata.\nGes\u00f9 \u00e8 la Via, che dev'essere percorsa.\nGes\u00f9 \u00e8 la Luce, che dev'essere fatta splendere.\nGes\u00f9 \u00e8 la Vita che dev'essere vissuta.\nGes\u00f9 \u00e8 l'Amore, che dev'essere amato.\n<i>(Madre Teresa di Calcutta)</i>"}