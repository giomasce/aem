{"day": 5, "month": 9, "year": 2021, "weekday": 7, "date_str": "domenica 5 settembre 2021", "quotes": "Is 35,4-7a; Sal 145; Gc 2,1-5", "quote_vangelo": "secondo Marco (7,31-37)", "curatore": "Michela e Paolo Buti, Cristina e Emanuele Cattin", "prevangelo": "", "indications": "Salterio: terza settimana", "preghiniz": "Il Signore \u00e8 fedele per sempre,\nrende giustizia agli oppressi,\nd\u00e0 il pane agli affamati,\nil Signore libera i prigionieri.\nIl Signore ridona la vista ai ciechi,\nil Signore rialza chi \u00e8 caduto,\nil Signore ama i giusti,\nil Signore protegge lo straniero.\n<i>(Salmo 145)</i>", "vangelo": "In quel tempo, Ges\u00f9, uscito dalla regione di Tiro, passando per Sid\u00f2ne, venne verso il mare di Galilea in pieno territorio della Dec\u00e0poli.\nGli portarono un sordomuto e lo pregarono di imporgli la mano. Lo prese in disparte, lontano dalla folla, gli pose le dita negli orecchi e con la saliva gli tocc\u00f2 la lingua; guardando quindi verso il cielo, emise un sospiro e gli disse: \u00abEffat\u00e0\u00bb, cio\u00e8: \u00abApriti!\u00bb. E subito gli si aprirono gli orecchi, si sciolse il nodo della sua lingua e parlava correttamente.\nE comand\u00f2 loro di non dirlo a nessuno. Ma pi\u00f9 egli lo proibiva, pi\u00f9 essi lo proclamavano e, pieni di stupore, dicevano: \u00abHa fatto bene ogni cosa: fa udire i sordi e fa parlare i muti!\u00bb.", "medita": "L'episodio della guarigione del sordomuto ci riporta al giorno del battesimo, quando il sacerdote fece su di noi esattamente quello che Ges\u00f9 compie sul sordomuto. Infatti, toccandoci le orecchie e la bocca, il sacerdote disse: \u201cIl Signore ti conceda di ascoltare presto la sua Parola e di professare la tua fede\u201d. Fin dall'inizio della nostra vita\u2014quando \u00e8 ancora impossibile ascoltare parole\u2014ci viene comunque detto che l'ascolto della Parola \u00e8 la nostra salvezza.\nGes\u00f9 lo porta in disparte, lontano dalla folla, quasi a sottolineare la necessit\u00e0 di un rapporto personale diretto, intimo, tra lui e il malato. I miracoli, infatti, a differenza di quel che si crede, non avvengono in un clima di esaltazione e di magia, ma nell'ambito di un'amicizia profonda e fiduciosa in Dio. La forza di Dio non si manifestava con clamore e strepito. Ci fu solo \u201cuna\u201d parola. S\u00ec, perch\u00e9 delle parole evangeliche ne basta una sola per cambiare l'uomo, per trasformargli la vita. Il miracolo, tuttavia, si realizza in due tappe. Anzitutto Ges\u00f9 tocca le orecchie: \u00e8 necessario che l'uomo si \u201capra\u201d all'ascolto della Parola di Dio; poi, ed \u00e8 la seconda tappa, tocca la lingua: quell'uomo, dopo aver ascoltato, pu\u00f2 parlare correttamente.\nDunque c'\u00e8 un legame stretto tra ascolto della parola e capacit\u00e0 di comunicare. Chi non ascolta resta muto, anche nella fede. Questo miracolo ci fa riflettere sul legame che c'\u00e8 tra le nostre parole e la Parola di Dio. Spesso noi non poniamo sufficiente attenzione al peso che hanno le nostre parole, al valore che ha il nostro stesso linguaggio. Eppure attraverso di esso esprimiamo noi stessi molto pi\u00f9 di quanto crediamo. E non di rado sprechiamo le nostre parole o, peggio, le usiamo male.\nIl miracolo che ci \u00e8 stato annunciato non riguarda tanto il ridare la parola, quanto il far parlare correttamente. Potremmo dire che ci troviamo di fronte al miracolo del parlare bene, alla guarigione da un parlare diviso e cattivo. Spesso, troppo spesso, dimentichiamo la forza costruttrice o distruttrice della nostra lingua. \u00c8 necessario perci\u00f2 anzitutto ascoltare la \u201cParola\u201d di Dio perch\u00e9 essa purifichi e fecondi le nostre \u201cparole\u201d, il nostro linguaggio, il nostro stesso modo di esprimerci. Per i cristiani si tratta di una responsabilit\u00e0 gravissima, perch\u00e9 l'unico modo che abbiamo di compiere la missione evangelizzatrice \u00e8 attraverso le nostre \u201cparole\u201d. Sono povere, ma incredibilmente efficaci; possono trasportare le montagne, se riflettono la Parola.", "riflettere": "Le nostre parole hanno una importanza terribile. Ges\u00f9 dice: \u201cNel giorno del giudizio gli uomini dovranno rendere ragione di ogni parola inutile da essi detta; poich\u00e9 sulle tue parole tu sarai giustificato e sulle tue parole tu sarai condannato\u201d (Mt 12 37).\nE chi di noi non deve chiedere al Signore di liberarlo da un parlare troppo scorretto, a volte cattivo, bugiardo e malevolo?", "preghfin": "Vieni, Signore, passi il tuo soffio\ncome la brezza primaverile\nche fa fiorire la vita e schiude l'amore,\no come l'uragano che scatena una forza sconosciuta\ne solleva energie addormentate.\nPassi il tuo soffio nel nostro sguardo\nper portarlo verso orizzonti\npi\u00f9 lontani e pi\u00f9 vasti.\n<i>(Petru Maior)</i>"}