{"day": 23, "month": 9, "year": 2021, "weekday": 4, "date_str": "gioved\u00ec 23 settembre 2021", "quotes": "Ag 1,1-8; Sal 149", "quote_vangelo": "secondo Luca (9,7-9)", "curatore": "Michela e Paolo Buti, Cristina e Emanuele Cattin", "prevangelo": "", "indications": "San Pio da Pietralcina", "preghiniz": "Cantate al Signore un canto nuovo;\nla sua lode nell'assemblea dei fedeli.\nGioisca Israele nel suo creatore,\nesultino nel loro re i figli di Sion.\nLodino il suo nome con danze,\ncon tamburelli e cetre gli cantino inni.\nIl Signore ama il suo popolo,\nincorona i poveri di vittoria.\nEsultino i fedeli nella gloria,\nfacciano festa sui loro giacigli.\n<i>(Salmo 149)</i>", "vangelo": "In quel tempo, il tetr\u00e0rca Erode sent\u00ec parlare di tutti questi avvenimenti e non sapeva che cosa pensare, perch\u00e9 alcuni dicevano: \u00abGiovanni \u00e8 risorto dai morti\u00bb, altri: \u00ab\u00c8 apparso El\u00eca\u00bb, e altri ancora: \u00ab\u00c8 risorto uno degli antichi profeti\u00bb.\nMa Erode diceva: \u00abGiovanni, l'ho fatto decapitare io; chi \u00e8 dunque costui, del quale sento dire queste cose?\u00bb. E cercava di vederlo.", "medita": "Erode sembra ascoltare come uno zio curioso che allunga l'orecchio per reperire informazioni interessanti dai discorsi degli altri. La sua ricerca su Ges\u00f9 \u00e8 orientata al chiacchiericcio e alla morbosit\u00e0, pi\u00f9 che alla reale comprensione. Vorrebbe inquadrarlo dentro uno schema noto, incapace di concepire che l'avvento di Ges\u00f9 \u00e8 anche l'avvento dell'alterit\u00e0 di Dio, che scompagina il noto e gli schemi umani. Il suo cercare di vederlo \u00e8 orientato al volerlo annientare, tanto che Ges\u00f9 non risponder\u00e0 durante il suo interrogatorio, perch\u00e9 assente ogni intento di vera conoscenza.\nLa domanda che Erode si pone (\u201cChi \u00e8 dunque costui?\u201d) \u00e8 una domanda che chiude l'orizzonte mentale e affettivo. \u00c8 la domanda di chi sente di dover conservare il potere ad ogni costo, controllando tutto e tutti, trasformandosi in schiavo.", "riflettere": "Le cose degli uomini, per amarle devi capirle. Le cose di Dio, per capirle devi amarle. (Blaise Pascal)", "preghfin": "A tutti i cercatori del tuo volto,\nmostrati, Signore;\na tutti i pellegrini dell'assoluto,\nvieni incontro, Signore;\ncon quanti si mettono in cammino\ne non sanno dove andare\ncammina, Signore;\naffiancati e cammina con tutti i disperati\nsulle strade di Emmaus;\ne non offenderti se essi non sanno\nche sei tu ad andare con loro,\ntu che li rendi inquieti\ne incendi i loro cuori;\nnon sanno che ti portano dentro:\ncon loro fermati poich\u00e9 si fa sera\ne la notte \u00e8 buia e lunga, Signore.\n<i>(David Maria Turoldo)</i>"}