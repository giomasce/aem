{"day": 3, "month": 9, "year": 2021, "weekday": 5, "date_str": "venerd\u00ec 3 settembre 2021", "quotes": "Col 1,15-20; Sal 99", "quote_vangelo": "secondo Luca (5,33-39)", "curatore": "Michela e Paolo Buti, Cristina e Emanuele Cattin", "prevangelo": "", "indications": "San Gregorio Magno", "preghiniz": "Acclamate al Signore, voi tutti della terra,\nservite il Signore nella gioia,\npresentatevi a lui con esultanza.\nRiconoscete che il Signore \u00e8 Dio;\negli ci ha fatti e noi siamo suoi,\nsuo popolo e gregge del suo pascolo.\nVarcate le sue porte con inni di grazie,\ni suoi atri con canti di lode,\nlodatelo, benedite il suo nome;\npoich\u00e9 buono \u00e8 il Signore,\neterna la sua misericordia,\nla sua fedelt\u00e0 per ogni generazione.\n<i>(Salmo 99)</i>", "vangelo": "In quel tempo, i farisei e i loro scribi dissero a Ges\u00f9: \u00abI discepoli di Giovanni digiunano spesso e fanno preghiere, cos\u00ec pure i discepoli dei farisei; i tuoi invece mangiano e bevono!\u00bb.\nGes\u00f9 rispose loro: \u00abPotete forse far digiunare gli invitati a nozze quando lo sposo \u00e8 con loro? Ma verranno giorni quando lo sposo sar\u00e0 loro tolto: allora in quei giorni digiuneranno\u00bb.\nDiceva loro anche una parabola: \u00abNessuno strappa un pezzo da un vestito nuovo per metterlo su un vestito vecchio; altrimenti il nuovo lo strappa e al vecchio non si adatta il pezzo preso dal nuovo. E nessuno versa vino nuovo in otri vecchi; altrimenti il vino nuovo spaccher\u00e0 gli otri, si spander\u00e0 e gli otri andranno perduti. Il vino nuovo bisogna versarlo in otri nuovi. Nessuno poi che beve il vino vecchio desidera il nuovo, perch\u00e9 dice: \u201cIl vecchio \u00e8 gradevole!\u201d\u00bb.", "medita": "Ges\u00f9 ci spiega che il digiuno non \u00e8 una religione, come non deve diventarlo nemmeno il cibo. Ci\u00f2 che caratterizza la religione \u00e8 invece \u201clo Sposo\u201d, e il suo rapporto con lui. Quando nella fede perdiamo di vista Ges\u00f9, allora tutto diventa o una pratica penitenziale fine a se stessa, o una sagra di paese che celebra solo le nostre pance. La nostra fede ha ancora Cristo al centro? Le nostre comunit\u00e0 sono costruite attorno alla sua persona? Le nostre scelte tengono conto della sua presenza o della sua assenza? Rispondendo a queste domande risponderemo ai farisei, e a noi stessi (farisei latenti). E proprio a partire da questo avverr\u00e0 in noi una sorta di rivoluzione, una conversione. Smetteremo di credere alle idee e ai sistemi, e ci accorgeremo che il cristianesimo non \u00e8 un'idea o un sistema rassicurante, bens\u00ec Qualcuno. Ed \u00e8 sempre in rapporto a questo Qualcuno che noi ci muoviamo, esistiamo, scegliamo. Inizialmente ci sentiremo poco rassicurati da questo, ma con il tempo ci accorgeremo che la fede non serve a rassicurarci, ma a darci una vita nuova. \u00c8 troppo poco credere come viatico psicologico alle nostre paure. Ci salva incontrare Cristo, e non tenere a bada la nostra insicurezza attraverso delle pratiche spogliate di Lui.", "riflettere": "Ges\u00f9 \u00e8 al centro? Percepisco ancora la sua forza, il sapore della sua parola? O \u00e8 un sapore come tanti altri?", "preghfin": "O Dio nostro Padre,\nunica fonte di ogni dono perfetto,\nsuscita in noi l'amore per te e ravviva la nostra fede,\nperch\u00e9 si sviluppi in noi il germe del bene\ne con il tuo aiuto maturi fino alla sua pienezza."}