{"day": 14, "month": 9, "year": 2021, "weekday": 2, "date_str": "marted\u00ec 14 settembre 2021", "quotes": "Nm 21,4b-9 <i>opp</i> Fil 2,6-11; Sal 77", "quote_vangelo": "secondo Giovanni (3,13-17)", "curatore": "Michela e Paolo Buti, Cristina e Emanuele Cattin", "prevangelo": "", "indications": "Esaltazione della Santa Croce", "preghiniz": "Ascolta, popolo mio, la mia legge,\nporgi l'orecchio alle parole della mia bocca.\nAprir\u00f2 la mia bocca con una parabola,\nrievocher\u00f2 gli enigmi dei tempi antichi.\nCi\u00f2 che abbiamo udito e conosciuto\ne i nostri padri ci hanno raccontato\nnon lo terremo nascosto ai nostri figli,\nraccontando alla generazione futura\nle azioni gloriose e potenti del Signore\ne le meraviglie che egli ha compiuto.\n<i>(Salmo 77)</i>", "vangelo": "In quel tempo, Ges\u00f9 disse a Nicod\u00e8mo: \u00abNessuno \u00e8 mai salito al cielo, se non colui che \u00e8 disceso dal cielo, il Figlio dell'uomo. E come Mos\u00e8 innalz\u00f2 il serpente nel deserto, cos\u00ec bisogna che sia innalzato il Figlio dell'uomo, perch\u00e9 chiunque crede in lui abbia la vita eterna.\nDio infatti ha tanto amato il mondo da dare il Figlio unigenito, perch\u00e9 chiunque crede in lui non vada perduto, ma abbia la vita eterna.\nDio, infatti, non ha mandato il Figlio nel mondo per condannare il mondo, ma perch\u00e9 il mondo sia salvato per mezzo di lui\u00bb.", "medita": "La festa di oggi \u00e8 intitolata \u201cEsaltazione della Santa Croce\u201d, come se la croce fosse da esaltare. Non c'\u00e8 nulla di bello nella croce, nulla di esaltante nel dolore, mai. Ci\u00f2 che oggi esaltiamo \u00e8 la testimonianza d'amore che, da quella croce, Ges\u00f9 ha dimostrato verso di noi. Ges\u00f9 non ha amato la croce e, se fosse dipeso da lui, ne avrebbe volentieri fatto a meno. Ma ad un certo punto, la croce si \u00e8 rivelata necessaria per manifestare la seriet\u00e0 delle sue intenzioni, la verit\u00e0 della sua predicazione. La croce, da allora, \u00e8 diventata simbolo dell'assoluto dono di s\u00e9 che Ges\u00f9 ha realizzato offrendosi alla sofferenza necessaria. Cambiando radicalmente il suo significato la croce \u00e8 diventata cos\u00ec il modo drammatico che Dio ha avuto di manifestare il suo amore per noi. Prendere la croce significa allora assumere lo stesso atteggiamento di dono da parte del discepolo, che cos\u00ec imita Cristo nel suo amore, non nel suo dolore. Siamo reduci da una improvvida retorica dolorista che ha esaltato la croce senza capirne il limite e il profondo significato, come se Dio godesse nel farci penare! La croce, che non \u00e8 mai inviata da Dio ma viene fuori dalla vita, \u00e8 opportunit\u00e0 per tirare fuori il meglio che c'\u00e8 in noi.", "riflettere": "Mi capita mai di cercare qualcuno che \u201csia salito al cielo\u201d, che sappia qualcosa del mistero della vita, del futuro, che mi suggerisca quali scelte io debba fare? Mi capita mai di \u201cgiudicare\u201d il mondo? Cosa sono per me la vita eterna e la salvezza?", "preghfin": "Abbiate in voi gli stessi sentimenti di Cristo Ges\u00f9;\negli, pur essendo nella condizione di Dio,\nnon ritenne un privilegio l'essere come Dio,\nma svuot\u00f2 se stesso, assumendo una condizione di servo,\ndiventando simile agli uomini.\nDall'aspetto riconosciuto come uomo,\numili\u00f2 se stesso, facendosi obbediente fino alla morte\ne a una morte di croce.\n<i>(Lettera ai Filippesi 2, 5--8)</i>"}