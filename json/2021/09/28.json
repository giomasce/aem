{"day": 28, "month": 9, "year": 2021, "weekday": 2, "date_str": "marted\u00ec 28 settembre 2021", "quotes": "Zc 8,20-23; Sal 86", "quote_vangelo": "secondo Luca (9,51-56)", "curatore": "Michela e Paolo Buti, Cristina e Emanuele Cattin", "prevangelo": "", "indications": "", "preghiniz": "Di te si dicono cose gloriose,\ncitt\u00e0 di Dio!\nSi dir\u00e0 di Sion:\n\u201cL'uno e l'altro in essa sono nati\ne lui, l'Altissimo, la mantiene salda\u201d.\nIl Signore registrer\u00e0 nel libro dei popoli:\n\u201cL\u00e0 costui \u00e8 nato\u201d.\nE danzando canteranno:\n\u201cSono in te tutte le mie sorgenti\u201d.\n<i>(Salmo 86)</i>", "vangelo": "Mentre stavano compiendosi i giorni in cui sarebbe stato elevato in alto, Ges\u00f9 prese la ferma decisione di mettersi in cammino verso Gerusalemme e mand\u00f2 messaggeri davanti a s\u00e9.\nQuesti si incamminarono ed entrarono in un villaggio di Samaritani per preparargli l'ingresso. Ma essi non vollero riceverlo, perch\u00e9 era chiaramente in cammino verso Gerusalemme.\nQuando videro ci\u00f2, i discepoli Giacomo e Giovanni dissero: \u00abSignore, vuoi che diciamo che scenda un fuoco dal cielo e li consumi?\u00bb. Si volt\u00f2 e li rimprover\u00f2. E si misero in cammino verso un altro villaggio.", "medita": "Nel brano di Luca, Ges\u00f9 sta compiendo un grande sforzo nel dirigersi con decisione verso Gerusalemme. Sa che l\u00ec verr\u00e0 crocifisso e la sua componente di uomo vero sicuramente lo sta interrogando e facendo soffrire. Ma, fedele al progetto del padre, decide di intraprendere questo viaggio, accompagnato dai suoi discepoli. I discepoli, che in cuor loro avevano intuito chi fosse Ges\u00f9, non avevano ancora compreso che la via tracciata da Ges\u00f9 \u00e8 quella della misericordia e non della condanna. Infatti nel momento in cui i samaritani, saputo che Ges\u00f9 era giudeo e diretto a Gerusalemme, si rifiutano di accoglierlo, Giacomo e Giovanni chiedono al Signore se avesse voluto punirli consumandoli con un fuoco dal cielo. \u00c8 comprensibile per Giacomo e Giovanni il richiamo a quanto raccontato nel libro dei Re dal profeta Elia, che consum\u00f2 i nemici con colonne di fuoco discese dal cielo. Ma Ges\u00f9 li rimprovera, proprio perch\u00e9 non hanno capito che lui \u00e8 il Dio della misericordia, l'amore che perdona e non condanna. Non siamo chiamati a giudicare ma ad accogliere: \u00e8 questo ribaltamento di prospettiva che propone nuovamente Ges\u00f9 ai suoi discepoli. Il cristiano semina gratuitamente, chiede senza richiedere nulla in cambio: dona senza tornaconto perch\u00e9 ama.", "riflettere": "Pregiudizi e stereotipi ci vengono continuamente proposti attraverso social e mondo della comunicazione. Gli stessi rapporti personali tra amici, parenti e colleghi sono spesso condizionati da questi aspetti. Come posso accogliere l'altro senza giudicarlo?", "preghfin": "Se non accogli la preghiera rivolta a te,\nnon troverai accolta la tua preghiera;\nse chiudi a chi bussa,\ntroverai chiusa la porta a cui busserai tu.\nDio aprir\u00e0 a te quando lo supplicherai,\nse tu avrai aperto con misericordia il tuo cuore a chi pregher\u00e0 te.\n<i>(Sant'Agostino, </i>L'amore dei nemici<i>)</i>"}