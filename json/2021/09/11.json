{"day": 11, "month": 9, "year": 2021, "weekday": 6, "date_str": "sabato 11 settembre 2021", "quotes": "1Tm 1,15-17; Sal 112", "quote_vangelo": "secondo Luca (6,43-49)", "curatore": "Michela e Paolo Buti, Cristina e Emanuele Cattin", "prevangelo": "", "indications": "", "preghiniz": "Alleluia.\nLodate, servi del Signore,\nlodate il nome del Signore.\nSia benedetto il nome del Signore,\nora e sempre.\nDal sorgere del sole al suo tramonto\nsia lodato il nome del Signore.\nSu tutti i popoli eccelso \u00e8 il Signore,\npi\u00f9 alta dei cieli \u00e8 la sua gloria.\nChi \u00e8 pari al Signore nostro Dio\nche siede nell'alto\ne si china a guardare\nnei cieli e sulla terra?\nSolleva l'indigente dalla polvere,\ndall'immondizia rialza il povero,\nper farlo sedere tra i principi,\ntra i principi del suo popolo.\nFa abitare la sterile nella sua casa\nquale madre gioiosa di figli.\nAlleluia.\n<i>(Salmo 112)</i>", "vangelo": "In quel tempo, Ges\u00f9 disse ai suoi discepoli: \u00abNon vi \u00e8 albero buono che produca un frutto cattivo, n\u00e9 vi \u00e8 d'altronde albero cattivo che produca un frutto buono. Ogni albero infatti si riconosce dal suo frutto: non si raccolgono fichi dagli spini, n\u00e9 si vendemmia uva da un rovo.\nL'uomo buono dal buon tesoro del suo cuore trae fuori il bene; l'uomo cattivo dal suo cattivo tesoro trae fuori il male: la sua bocca infatti esprime ci\u00f2 che dal cuore sovrabbonda.\nPerch\u00e9 mi invocate: \u201cSignore, Signore!\u201d e non fate quello che dico?\nChiunque viene a me e ascolta le mie parole e le mette in pratica, vi mostrer\u00f2 a chi \u00e8 simile: \u00e8 simile a un uomo che, costruendo una casa, ha scavato molto profondo e ha posto le fondamenta sulla roccia. Venuta la piena, il fiume invest\u00ec quella casa, ma non riusc\u00ec a smuoverla perch\u00e9 era costruita bene.\nChi invece ascolta e non mette in pratica, \u00e8 simile a un uomo che ha costruito una casa sulla terra, senza fondamenta. Il fiume la invest\u00ec e subito croll\u00f2; e la distruzione di quella casa fu grande\u00bb.", "medita": "Quante volte ci \u00e8 capitato di entrare in una casa o in un ufficio e trovare delle piante bellissime? Ti avvicini, tocchi le foglie e ti accorgi che sono di plastica\u2026 che delusione!\nImmaginiamo allora la scenetta: Ges\u00f9 che da lass\u00f9 guarda i suoi amici ai quali ha donato tutto il suo amore\u2026 e come ringraziamento che cosa ottiene? Persone che si ostinano a rimanere di plastica! Belle da vedere, ma alla fine non danno frutti.\nA parole siamo dei fenomeni, ma se consideriamo i fatti siamo un po' scarsi\u2026\nLa vera fede, infatti, si mostra in tutti gli aspetti della vita quotidiana. Se decidiamo di stare attaccati alla croce veramente, i frutti saranno buoni per forza.\nPaolo \u00e8 molto chiaro: \u201cIl frutto dello Spirito invece \u00e8 amore, gioia, pace, pazienza, benevolenza, bont\u00e0, fedelt\u00e0, mitezza, dominio di s\u00e9\u201d (Gal 5, 22); quindi non abbiamo scuse. Chi ha fiducia in Dio produrr\u00e0 sempre questi buoni frutti\u2026 e prima o poi diventer\u00e0 una roccia anche per gli altri. E se tante persone ci vedono come degli alberi rinsecchiti, non lasciamoci condizionare! Quante volte infatti abbiamo visto un alberello piccoletto e storto, con tanti frutti, che sta di fianco a un albero enorme ma che ha solo foglie? Tante volte, e ci siamo pure stupiti\u2026 questa \u00e8 l'ironia di Dio!\nPer\u00f2 ci sono anche alberi belli frondosi che hanno dei frutti giganteschi, ma dentro hanno solo il verme. Come quelle persone che fanno, fanno\u2026 e non finiscono mai di fartelo notare, e cos\u00ec le opere apparentemente buone vengono rosicchiate dal verme della vanagloria del proprio \u201cio\u201d.\nPrendiamo dalle parole di Ges\u00f9 solo quello che ci garba e quello che ci disturba lo accantoniamo, come se fosse un surplus. Invece sono proprio le parole che ci scocciano che ci devono far riflettere. E se le parole di Dio non entrano nel nostro cuore e non ci dicono niente, significa che stiamo perdendo tempo. Insomma, siamo di plastica!", "riflettere": "Meditare la Parola di Dio, metterla in pratica, non \u00e8 facile e richiede tanto tempo e sacrifici da parte nostra. Ma una volta fatto un po' di allenamento viene quasi spontaneo abbandonarsi a lui e credergli. Credere che Cristo vuole solo il nostro bene, credere che Lui desidera essere nostro amico.", "preghfin": "Chi ascolta le mie parole\ne le mette in pratica,\nalleluia, alleluia, alleluia,\nrimane saldo come la casa\ncostruita sopra la roccia.\n<i>(canto liturgico)</i>"}