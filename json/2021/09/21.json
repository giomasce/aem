{"day": 21, "month": 9, "year": 2021, "weekday": 2, "date_str": "marted\u00ec 21 settembre 2021", "quotes": "Ef 4,1-7.11-13; Sal 18", "quote_vangelo": "secondo Matteo (9,9-13)", "curatore": "Michela e Paolo Buti, Cristina e Emanuele Cattin", "prevangelo": "", "indications": "San Matteo", "preghiniz": "La legge del Signore \u00e8 perfetta,\nrinfranca l'anima;\nla testimonianza del Signore \u00e8 stabile,\nrende saggio il semplice.\nI precetti del Signore sono retti,\nfanno gioire il cuore;\nil comando del Signore \u00e8 limpido,\nillumina gli occhi.\nIl timore del Signore \u00e8 puro,\nrimane per sempre;\ni giudizi del Signore sono fedeli,\nsono tutti giusti,\npi\u00f9 preziosi dell'oro,\ndi molto oro fino,\npi\u00f9 dolci del miele\ne di un favo stillante.\n<i>(Salmo 125)</i>", "vangelo": "In quel tempo, mentre andava via, Ges\u00f9, vide un uomo, chiamato Matteo, seduto al banco delle imposte, e gli disse: \u00abSeguimi\u00bb. Ed egli si alz\u00f2 e lo segu\u00ec.\nMentre sedeva a tavola nella casa, sopraggiunsero molti pubblicani e peccatori e se ne stavano a tavola con Ges\u00f9 e con i suoi discepoli. Vedendo ci\u00f2, i farisei dicevano ai suoi discepoli: \u00abCome mai il vostro maestro mangia insieme ai pubblicani e ai peccatori?\u00bb.\nUdito questo, disse: \u00abNon sono i sani che hanno bisogno del medico, ma i malati. Andate a imparare che cosa vuol dire: \u201cMisericordia io voglio e non sacrifici\u201d. Io non sono venuto infatti a chiamare i giusti, ma i peccatori\u00bb.", "medita": "Nelle prime due frasi si gioca la scelta pi\u00f9 importante della vita di Matteo. Viene dedicato pi\u00f9 spazio alla descrizione del contesto in cui questo avviene che non alle parole usate per la chiamata e la risposta. Probabilmente \u00e8 stata la comunicazione non verbale a giocare il ruolo pi\u00f9 importante. All'esortazione \u201cSeguimi!\u201d, Matteo ha risposto con l'azione di alzarsi e incamminarsi. Da esattore a servitore in dieci secondi. Che sguardo deve avere avuto Ges\u00f9 nei suoi confronti, che tenerezza, che gesti di amore e di perdono\u2026 Dall'altra parte, colpisce l'immensa fiducia da parte di Matteo, che sveste i panni di chi esige e imbraccia quelli di chi si fa dono senza vantare alcun credito. Mi chiedo cosa si muovesse nel suo cuore prima dell'arrivo di Ges\u00f9, da quali turbamenti fosse pervaso, cosa motivasse le sue azioni quotidiane. Qualsiasi cosa fosse, nello sguardo di Ges\u00f9 ha trovato il suo centro e la sua riconciliazione. Probabilmente ha letto dentro quegli occhi cosa era chiamato a diventare: Santo. E, alzandosi, ha risposto di S\u00ec.", "riflettere": "Mi sento sano o malato dal punto di vista della fede? Quali ferite, tagli devo lasciarmi tamponare e fasciare?", "preghfin": "Sulla strada che Lui ha fatto,\ntutti noi siamo sotto lo sguardo di Ges\u00f9:\nlui ci guarda sempre con amore, ci chiede qualcosa,\nci perdona qualcosa e ci d\u00e0 una missione.\n<i>(Papa Francesco)</i>"}