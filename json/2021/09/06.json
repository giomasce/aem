{"day": 6, "month": 9, "year": 2021, "weekday": 1, "date_str": "luned\u00ec 6 settembre 2021", "quotes": "Col 1,24-2,3; Sal 61", "quote_vangelo": "secondo Luca (6,6-11)", "curatore": "Michela e Paolo Buti, Cristina e Emanuele Cattin", "prevangelo": "", "indications": "", "preghiniz": "O Dio, ascolta il mio grido,\nsii attento alla mia preghiera.\nDall'estremit\u00e0 della terra io grido a te, con cuore affranto;\nconducimi tu alla rocca ch'\u00e8 troppo alta per me;\npoich\u00e9 tu sei stato un rifugio per me,\nuna torre fortificata davanti al nemico.\nAbiter\u00f2 nella tua tenda per sempre,\nmi riparer\u00f2 all'ombra delle tue ali.\n<i>(Salmo 61)</i>", "vangelo": "Un sabato Ges\u00f9 entr\u00f2 nella sinagoga e si mise a insegnare. C'era l\u00e0 un uomo che aveva la mano destra paralizzata. Gli scribi e i farisei lo osservavano per vedere se lo guariva in giorno di sabato, per trovare di che accusarlo. Ma Ges\u00f9 conosceva i loro pensieri e disse all'uomo che aveva la mano paralizzata: \u00ab\u00c0lzati e mettiti qui in mezzo!\u00bb. Si alz\u00f2 e si mise in mezzo.\nPoi Ges\u00f9 disse loro: \u00abDomando a voi: in giorno di sabato, \u00e8 lecito fare del bene o fare del male, salvare una vita o sopprimerla?\u00bb. E guardandoli tutti intorno, disse all'uomo: \u00abTendi la tua mano!\u00bb. Egli lo fece e la sua mano fu guarita. Ma essi, fuori di s\u00e9 dalla collera, si misero a discutere tra loro su quello che avrebbero potuto fare a Ges\u00f9.", "medita": "Ancora una volta Ges\u00f9 si trova nel mirino di coloro che non vedono l'ora di poterlo accusare di non aver osservato il riposo il giorno dello Shabbat. Lo Shabbat \u00e8 il cuore della religiosit\u00e0 ebraica, appartiene ai comandamenti che Dio ha consegnato a Mos\u00e8: \u201cSei giorni lavorerai e farai ogni tuo lavoro; ma il settimo giorno \u00e8 il sabato in onore del Signore, tuo Dio: non farai alcun lavoro\u201d (Es 20, 9--10). La sosta da ogni attivit\u00e0 ha un valore teologico, manifesta la fede nella sovranit\u00e0 di Dio, dal quale viene tutto ci\u00f2 che abbiamo e al quale tutto resta sottomesso. La domanda di Ges\u00f9 perci\u00f2 pu\u00f2 essere tradotta con queste parole: in che modo l'uomo pu\u00f2 rendere lode a Dio? La domanda cade nel vuoto, o forse Ges\u00f9 non attende alcuna risposta. Il gesto di guarigione che egli compie in favore dell'uomo che aveva la mano paralizzata \u00e8 la sua risposta. In questo modo egli reinterpreta la legge antica: tutto ci\u00f2 che manifesta o accresce la dignit\u00e0 dell'uomo rende gloria a Dio! Colui che ha creato l'uomo a sua immagine gioisce quando vede che la creatura ritrova la sua dignit\u00e0 e realizza se stessa. L'uomo che Ges\u00f9 guarisce non era gravato da una malattia grave, anzi possiamo pensare che il suo handicap non gli impediva di vivere. E, tuttavia, quella patologia gli impedisce di lavorare e di realizzarsi in tutta la sua pienezza. La guarigione gli restituisce la sua dignit\u00e0. Tutto ci\u00f2 che facciamo per rivestire l'uomo della sua dignit\u00e0 rende gloria a Dio. Tutto questo non solo \u00e8 lecito ma doveroso.", "riflettere": "Faccio s\u00ec che l'altro viva al meglio?\nOgnuno di noi \u00e8 chiamato a riconoscere l'intrinseca dignit\u00e0 che appartiene ad ogni uomo. Anche quando ci sembra di non poter fare molto per aiutare un fratello, possiamo e dobbiamo dare a tutti un sorriso e dire a ciascuno: \u201cTu sei una creatura amata da Dio\u201d.", "preghfin": "Padre, che ci hai donato il Salvatore e lo Spirito Santo,\nguarda con benevolenza i tuoi figli d'adozione,\nperch\u00e9 a tutti i credenti in Cristo\nsia data la vera libert\u00e0 e l'eredit\u00e0 eterna."}