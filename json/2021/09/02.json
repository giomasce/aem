{"day": 2, "month": 9, "year": 2021, "weekday": 4, "date_str": "gioved\u00ec 2 settembre 2021", "quotes": "Col 1,9-14; Sal 97", "quote_vangelo": "secondo Luca (5,1-11)", "curatore": "Michela e Paolo Buti, Cristina e Emanuele Cattin", "prevangelo": "Il commento di oggi \u00e8 proposto dal Centro Diocesano per le Vocazioni di Pisa", "indications": "", "preghiniz": "Dio di bont\u00e0 e di misericordia,\nche ci chiedi di collaborare alla tua opera di salvezza\nmanda numerosi e santi operai per la tua vigna,\nperch\u00e9 alla tua Chiesa non manchino mai annunciatori coraggiosi del Vangelo,\nsacerdoti che ti offrano anche con la vita il sacrificio dell'Eucarestia\ne che quali segni splendenti di Cristo buon pastore,\nguidino il tuo popolo sulle strade della carit\u00e0.\nManda il tuo Spirito Santo a rinfrancare il cuore dei giovani,\nperch\u00e9 abbiano il coraggio di dirti s\u00ec quando li chiami al servizio dei fratelli,\nla perseveranza nel seguire Ges\u00f9 anche sulla via della croce\ne la gioia grande di essere nel mondo testimoni del tuo amore.\nO Maria, Madre dei sacerdoti, dona a tutti i membri della Chiesa pisana\nla tua stessa fedelt\u00e0 per testimoniare a tutti\nla gioia che nasce dall'incontro con Cristo che vive e regna nei secoli in eterno. Amen.\n<i>(Giovanni Paolo Benotto)</i>", "vangelo": "In quel tempo, mentre la folla gli faceva ressa attorno per ascoltare la parola di Dio, Ges\u00f9, stando presso il lago di Genn\u00e8saret, vide due barche accostate alla sponda. I pescatori erano scesi e lavavano le reti. Sal\u00ec in una barca, che era di Simone, e lo preg\u00f2 di scostarsi un poco da terra. Sedette e insegnava alle folle dalla barca.\nQuando ebbe finito di parlare, disse a Simone: \u00abPrendi il largo e gettate le vostre reti per la pesca\u00bb. Simone rispose: \u00abMaestro, abbiamo faticato tutta la notte e non abbiamo preso nulla; ma sulla tua parola getter\u00f2 le reti\u00bb. Fecero cos\u00ec e presero una quantit\u00e0 enorme di pesci e le loro reti quasi si rompevano. Allora fecero cenno ai compagni dell'altra barca, che venissero ad aiutarli. Essi vennero e riempirono tutte e due le barche fino a farle quasi affondare.\nAl vedere questo, Simon Pietro si gett\u00f2 alle ginocchia di Ges\u00f9, dicendo: \u00abSignore, allont\u00e0nati da me, perch\u00e9 sono un peccatore\u00bb. Lo stupore infatti aveva invaso lui e tutti quelli che erano con lui, per la pesca che avevano fatto; cos\u00ec pure Giacomo e Giovanni, figli di Zebed\u00e8o, che erano soci di Simone. Ges\u00f9 disse a Simone: \u00abNon temere; d'ora in poi sarai pescatore di uomini\u00bb.\nE, tirate le barche a terra, lasciarono tutto e lo seguirono.", "medita": "In questo brano sono presenti diversi elementi che dimostrano le capacit\u00e0 di Ges\u00f9 di entrare in connessione con il prossimo. Nello sfondo della scena sono presenti dei pescatori che avevano concluso la battuta di pesca e che da l\u00ec a poco sarebbero andati a casa: avevano tirato le barche verso la terra e stavano lavando le loro reti in previsione della pesca successiva. La giornata di lavoro era conclusa.\nQuesti pescatori, completamente estranei alla folla che seguiva Ges\u00f9, non si curavano affatto di quello che stava succedendo, ma ad un tratto diventano i protagonisti di una conversione toccante. Ges\u00f9 chiede di poter usare la loro barca, la fa scostare da terra allontanandola dalla sua posizione di fermo e riposo. Poi chiede di riprendere la pesca, nonostante la fatica e la frustrazione del fallimento della pesca notturna appena terminata, e in ultimo chiede loro di seguirlo! Sempre senza dare spiegazioni. Sembrer\u00e0 paradossale il fatto che i pescatori lo abbiano ascoltato tutte e tre le volte! Hanno avuto fiducia, hanno saputo ascoltare sia le parole che i silenzi di Ges\u00f9, hanno saputo cogliere il suo sguardo.\nNon sono pazzi n\u00e9 sprovveduti, semplicemente l'amore vero non ha bisogno di troppe spiegazioni o di rassicurazioni. L'amore vero cresce nel cuore di chi \u00e8 disposto a gettare le reti sulla sua parola.", "riflettere": "Ges\u00f9 dice \u00abNon temere\u00bb, ed \u00e8 questo che importa: riuscire a dire s\u00ec alla sua chiamata nonostante le paure e le incertezze. Il cuore \u00e8 un organo delicato tanto quanto il nostro cervello, e per quanto siano alleati spesso si fanno la guerra o cadono vittime di irrequietezze: Ges\u00f9 arriva nel nostro campo di battaglia per darci la possibilit\u00e0 di seguirlo senza nulla temere.", "preghfin": "Nel suo progetto d'amore, Dio arricchisce continuamente\ndi doni e di ministeri la sua Chiesa-sposa,\nrendendola sempre nuova e bella.\nAnche a noi Dio ha affidato un compito, un ministero,\nche si manifesta in una vocazione e missione particolare per il bene di tutti.\nInfatti, ogni risposta vocazionale, pur essendo \u201cpersonale\u201d\n\u00e8 sempre una risposta ecclesiale: nasce e si sviluppa dentro la vita della Chiesa,\nnelle nostre comunit\u00e0 parrocchiali, nella condivisione e collaborazione reciproca,\nperch\u00e9 solo insieme \u00e8 possibile realizzare quell'unit\u00e0\nche ci rende un solo Corpo unito a Cristo.\nOffriamo in questa giornata la nostra preghiera\ne le nostre azioni al Signore per la nostra <i>Chiesa locale:\nle nostre parrocchie e la nostra Diocesi</i>."}