{"day": 10, "month": 9, "year": 2021, "weekday": 5, "date_str": "venerd\u00ec 10 settembre 2021", "quotes": "1Tm 1,1-2.12-14; Sal 15", "quote_vangelo": "secondo Luca (6,39-42)", "curatore": "Michela e Paolo Buti, Cristina e Emanuele Cattin", "prevangelo": "", "indications": "", "preghiniz": "Proteggimi, o Dio: in te mi rifugio.\nHo detto a Dio: \u00abSei tu il mio Signore,\nsenza di te non ho alcun bene\u00bb.\nPer i santi, che sono sulla terra,\nuomini nobili, \u00e8 tutto il mio amore.\nSi affrettino altri a costruire idoli:\nio non spander\u00f2 le loro libazioni di sangue\nn\u00e9 pronunzier\u00f2 con le mie labbra i loro nomi.\nIl Signore \u00e8 mia parte di eredit\u00e0 e mio calice:\nnelle tue mani \u00e8 la mia vita.\nPer me la sorte \u00e8 caduta su luoghi deliziosi,\n\u00e8 magnifica la mia eredit\u00e0.\n<i>(Salmo 15)</i>", "vangelo": "In quel tempo, Ges\u00f9 disse ai suoi discepoli una parabola: \u00abPu\u00f2 forse un cieco guidare un altro cieco? Non cadranno tutti e due in un fosso? Un discepolo non \u00e8 pi\u00f9 del maestro; ma ognuno, che sia ben preparato, sar\u00e0 come il suo maestro.\nPerch\u00e9 guardi la pagliuzza che \u00e8 nell'occhio del tuo fratello e non ti accorgi della trave che \u00e8 nel tuo occhio? Come puoi dire al tuo fratello: \u201cFratello, lascia che tolga la pagliuzza che \u00e8 nel tuo occhio\u201d, mentre tu stesso non vedi la trave che \u00e8 nel tuo occhio? Ipocrita! Togli prima la trave dal tuo occhio e allora ci vedrai bene per togliere la pagliuzza dall'occhio del tuo fratello\u00bb.", "medita": "Siamo ciechi. Andiamo in giro senza accorgerci di non vedere e giudichiamo il mondo e gli altri sulla base del poco che riesce a raggiungere il nostro occhio. A volte ci sentiamo anche immuni dalla possibilit\u00e0 di sbagliare su quel che crediamo vero e di cui siamo assolutamente certi.\nGes\u00f9 ci fa notare che un cieco non pu\u00f2 guidare un altro cieco e ci richiama ad un'umilt\u00e0 di base.\nUn'umilt\u00e0 che ci aiuti a mettere costantemente in discussione le nostre certezze, con lo sguardo e il cuore sempre aperto alla realt\u00e0.\n\u00c8 difficile mettere in discussione le proprie certezze. Spesso non siamo disposti a farlo, perch\u00e9 questo ci costringerebbe ad ammettere che non siamo come quel modello ideale di noi che ci siamo costruiti. Altre volte abbiamo semplicemente paura; ma non \u00e8 l'abbandono radicale di ogni certezza che Ges\u00f9 ci chiede? Piuttosto ci invita a quell'atteggiamento di fondo, umile, che ci faccia guardare senza pregiudizio, con gli occhi sempre totalmente aperti, agli altri, al mondo e a noi stessi. Questa apertura \u00e8 fede! Allora pian piano iniziamo a unire i puntini, abbandoniamo progressivamente le idee preconcette per trovare una verit\u00e0 pi\u00f9 grande su di noi e sugli altri. Scopriamo progressivamente il disegno che siamo chiamati a realizzare.", "riflettere": "Quanto riusciamo realmente ad abbandonare le nostre certezze, fidandoci ciecamente di Ges\u00f9 unica guida sicura? Esitiamo nel passare al puntino successivo per paura di essere chiamati a realizzare un disegno troppo impegnativo per noi?", "preghfin": "Donaci, Signore Ges\u00f9,\ndi essere come te liberi da pregiudizi e dalle paure,\nliberi nell'amore, impegnati per la verit\u00e0\ne la giustizia del Regno,\ntanto da null'altro cercare che la fedelt\u00e0 al Padre,\npronti a pagare di persona il prezzo della libert\u00e0.\n<i>(Monsignor Bruno Forte)</i>"}