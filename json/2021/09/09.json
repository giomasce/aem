{"day": 9, "month": 9, "year": 2021, "weekday": 4, "date_str": "gioved\u00ec 9 settembre 2021", "quotes": "Col 3,12-17; Sal 150", "quote_vangelo": "secondo Luca (6,27-38)", "curatore": "Michela e Paolo Buti, Cristina e Emanuele Cattin", "prevangelo": "", "indications": "", "preghiniz": "Alleluia. Lodate Dio nel suo santuario,\nlodatelo nella distesa dove risplende la sua potenza.\nLodatelo per le sue gesta,\nlodatelo secondo la sua somma grandezza.\nLodatelo con il suono della tromba,\nlodatelo con il salt\u00e8rio e la cetra.\nLodatelo con il timpano e le danze,\nlodatelo con gli strumenti a corda e con il flauto.\nLodatelo con cembali risonanti,\nlodatelo con cembali squillanti.\nOgni creatura che respira lodi il Signore. Alleluia.\n<i>(Salmo 150)</i>", "vangelo": "In quel tempo, Ges\u00f9 disse ai suoi discepoli: \u00abA voi che ascoltate, io dico: amate i vostri nemici, fate del bene a quelli che vi odiano, benedite coloro che vi maledicono, pregate per coloro che vi trattano male. A chi ti percuote sulla guancia, offri anche l'altra; a chi ti strappa il mantello, non rifiutare neanche la tunica. Da' a chiunque ti chiede, e a chi prende le cose tue, non chiederle indietro.\nE come volete che gli uomini facciano a voi, cos\u00ec anche voi fate a loro. Se amate quelli che vi amano, quale gratitudine vi \u00e8 dovuta? Anche i peccatori amano quelli che li amano. E se fate del bene a coloro che fanno del bene a voi, quale gratitudine vi \u00e8 dovuta? Anche i peccatori fanno lo stesso. E se prestate a coloro da cui sperate ricevere, quale gratitudine vi \u00e8 dovuta? Anche i peccatori concedono prestiti ai peccatori per riceverne altrettanto. Amate invece i vostri nemici, fate del bene e prestate senza sperarne nulla, e la vostra ricompensa sar\u00e0 grande e sarete figli dell'Altissimo, perch\u00e9 egli \u00e8 benevolo verso gli ingrati e i malvagi.\nSiate misericordiosi, come il Padre vostro \u00e8 misericordioso.\nNon giudicate e non sarete giudicati; non condannate e non sarete condannati; perdonate e sarete perdonati. Date e vi sar\u00e0 dato: una misura buona, pigiata, colma e traboccante vi sar\u00e0 versata nel grembo, perch\u00e9 con la misura con la quale misurate, sar\u00e0 misurato a voi in cambio\u00bb.", "medita": "L'amore non \u00e8 solo un atteggiamento interiore di misericordia. Come ogni amore, si esprime pi\u00f9 nei fatti che nelle parole. Come la fede senza le opere \u00e8 morta, cos\u00ec l'amore del nemico non esiste se non gli facciamo del bene con creativit\u00e0 e fantasia. Dev'essere per\u00f2 un bene per lui, non per me. Dev'essere un'esaltazione del nemico nell'amore, non l'umiliazione del fratello nel disprezzo e nell'odio. Il perdono \u00e8 umilt\u00e0 e amore, non atteggiamento di superiorit\u00e0 e vendetta. Il nostro sommo bene ci viene proprio dall'amore dei nemici, perch\u00e9 ci d\u00e0 la possibilit\u00e0 di amare come ama Dio, nella totale gratuit\u00e0. \u201cCi\u00f2 che volete gli uomini facciano a voi, anche voi fatelo a loro\u201d (v. 31): \u00e8 la regola d'oro che sintetizza tutto quanto \u00e8 stato detto finora. Rabb\u00ec Hillel l'aveva insegnata in forma negativa: \u201cCi\u00f2 che dispiace a te, non farlo a nessuno. Questa \u00e8 tutta la legge: il resto \u00e8 commento\u201d. Ma per osservare questo comandamento negativo basta non fare nulla. Ges\u00f9 invece comanda di fare tutto il bene con la creativit\u00e0 propria dell'amore: impegno da infarto quotidiano! Ovviamente, per vivere queste parole di grazia occorre il dono dello Spirito, che ci d\u00e0 il cuore nuovo. Per amare come Dio bisogna amare a senso unico: dare tutto senza pretendere nulla. Il prezzo della vita \u00e8 la gratuit\u00e0. Quanto Dio ha fatto nella creazione e nella redenzione \u00e8 amore e gratuit\u00e0: non ha investito, non ha speculato su di noi. Ha dato tutto se stesso, rimettendoci la vita. E ci ha lasciato un comandamento: \u201cGratuitamente avete ricevuto, gratuitamente date\u201d (Mt 10, 8).", "riflettere": "Ges\u00f9 ci insegna come dobbiamo comportarci nei confronti di quelli che non ci amano: non giudicate, non condannate, perdonate, date. E questi quattro comandamenti vanno praticati con una generosit\u00e0 sovrabbondante, smisurata, perch\u00e9 con la misura con la quale misuriamo sar\u00e0 misurato a noi in cambio da Dio.", "preghfin": "Il perdono \u00e8 il culmine della preghiera cristiana;\nil dono della preghiera non pu\u00f2 essere ricevuto\nche in un cuore in sintonia con la compassione divina.\nIl perdono sta anche a testimoniare che nel nostro mondo,\nl'amore \u00e8 pi\u00f9 forte del peccato.\n<i>(Catechismo della Chiesa cattolica)</i>"}