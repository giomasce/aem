{"day": 20, "month": 9, "year": 2021, "weekday": 1, "date_str": "luned\u00ec 20 settembre 2021", "quotes": "Esd 1,1-6; Sal 125", "quote_vangelo": "secondo Luca (8,16-18)", "curatore": "Michela e Paolo Buti, Cristina e Emanuele Cattin", "prevangelo": "", "indications": "Santi Andrea Kim Taegon, Paolo Chong Hasang e compagni", "preghiniz": "Grandi cose ha fatto il Signore per noi:\neravamo pieni di gioia.\nRistabilisci, Signore, la nostra sorte,\ncome i torrenti del Negheb.\nChi semina nelle lacrime\nmieter\u00e0 nella gioia.\nNell'andare, se ne va piangendo,\nportando la semente da gettare,\nma nel tornare, viene con gioia,\nportando i suoi covoni.\n<i>(Salmo 125)</i>", "vangelo": "In quel tempo, Ges\u00f9 disse alla folla: \u00abNessuno accende una lampada e la copre con un vaso o la mette sotto un letto, ma la pone su un candelabro, perch\u00e9 chi entra veda la luce.\nNon c'\u00e8 nulla di segreto che non sia manifestato, nulla di nascosto che non sia conosciuto e venga in piena luce.\nFate attenzione dunque a come ascoltate; perch\u00e9 a chi ha, sar\u00e0 dato, ma a chi non ha, sar\u00e0 tolto anche ci\u00f2 che crede di avere\u00bb.", "medita": "Fate attenzione, dice Ges\u00f9 ai discepoli. Questa esortazione risuona oggi nel mio cuore con varie sfaccettature: \u201cFacci caso, sii consapevole, non voltarti, accetta amorevolmente\u201d. Ci\u00f2 che oggi non possiamo vedere e capire, sar\u00e0 svelato. Ci\u00f2 che sembra illuminato sar\u00e0 buio. Come quei bastoncini luminosi con cui giocavamo da bambini in estate, che al mattino seguente erano spenti e da buttare.\nL'attenzione, precisa Ges\u00f9, deve essere rivolta all'ascolto. Per fare questo occorre decentrarsi, altrimenti rischiamo di ascoltare selettivamente quello che ci aggrada e di rimuovere quello che non ci piace. Rischiamo di parlarci addosso e di costruirci una reggia destinata a svanire appena si accende l'interruttore giusto.", "riflettere": "\u201cSe non avessi visto il sole avrei potuto sopportare l'ombra\u201d (Emily Dickinson). In quali esperienze della mia vita sono riuscito a scorgere questi raggi di sole? Grazie a chi? Come posso farmi \u201ctedoforo\u201d per i fratelli?", "preghfin": "Dio, che in principio dicesti: \u201cSia la luce\u201d,\n\u2013 I nostri occhi esultino per tutte le cose belle e vedano come tu vedi.\nVerbo eterno del Padre, che venisti nel mondo come luce vera,\n\u2013 Possa ogni persona accoglierti e vedere il tuo volto.\nGes\u00f9, Signore, che ridonasti la vista al cieco nato,\n\u2013 Che i fratelli e le sorelle che credono di vedere,\nma sono ciechi, t'incontrino nel loro cammino.\nGes\u00f9 fratello, che venisti nel mondo\nperch\u00e9 chiunque crede in te non rimanga nelle tenebre,\n\u2013 Che la luce della tua buona notizia percorra la terra.\n<i>(Fraternit\u00e0 di Betania)</i>"}