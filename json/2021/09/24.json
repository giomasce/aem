{"day": 24, "month": 9, "year": 2021, "weekday": 5, "date_str": "venerd\u00ec 24 settembre 2021", "quotes": "Ag 1,15b-2,9; Sal 42", "quote_vangelo": "secondo Luca (9,18-22)", "curatore": "Michela e Paolo Buti, Cristina e Emanuele Cattin", "prevangelo": "", "indications": "", "preghiniz": "Manda la tua luce e la tua verit\u00e0:\nsiano esse a guidarmi,\nmi conducano alla tua santa montagna,\nalla tua dimora.\nVerr\u00f2 all'altare di Dio,\na Dio, mia gioiosa esultanza.\nA te canter\u00f2 sulla cetra,\nDio, Dio mio.\nPerch\u00e9 ti rattristi, anima mia,\nperch\u00e9 ti agiti in me?\nSpera in Dio: ancora potr\u00f2 lodarlo,\nlui, salvezza del mio volto e mio Dio.\n<i>(Salmo 42)</i>", "vangelo": "Un giorno Ges\u00f9 si trovava in un luogo solitario a pregare. I discepoli erano con lui ed egli pose loro questa domanda: \u00abLe folle, chi dicono che io sia?\u00bb. Essi risposero: \u00abGiovanni il Battista; altri dicono El\u00eca; altri uno degli antichi profeti che \u00e8 risorto\u00bb.\nAllora domand\u00f2 loro: \u00abMa voi, chi dite che io sia?\u00bb. Pietro rispose: \u00abIl Cristo di Dio\u00bb.\nEgli ordin\u00f2 loro severamente di non riferirlo ad alcuno. \u00abIl Figlio dell'uomo \u2013 disse \u2013 deve soffrire molto, essere rifiutato dagli anziani, dai capi dei sacerdoti e dagli scribi, venire ucciso e risorgere il terzo giorno\u00bb.", "medita": "In questo brano di Luca colpisce la delicatezza di Ges\u00f9 nel portare i discepoli ad approfondire la relazione con Lui. Nella prima domanda: \u201cLe folle chi dicono che io sia?\u201d, sembra voler aiutare i discepoli e prepararli per la domanda pi\u00f9 impegnativa e personale che riguarda ciascuno di noi: \u201cMa voi, chi dite che io sia?\u201d. Tutti noi siamo naturalmente portati a guardarci attorno, a raccogliere impressioni e opinioni degli altri, ma alla fine il Signore ci ricorda che la domanda importante sar\u00e0 rivolta a ciascuno in modo personale: \u201cMa voi, chi dite che io sia?\u201d. E la risposta data da Pietro \u00e8 una risposta che va oltre all'opinione degli altri, ma richiede di essere ricercata nel profondo del proprio cuore.\nLa relazione con Ges\u00f9 \u00e8 personale e ci interroga quotidianamente per capire chi sia Lui nella nostra vita.\nGes\u00f9 non interroga i discepoli in un momento qualsiasi: essi si trovavano tutti in un luogo solitario a pregare. Per ascoltare ed entrare in relazione con Ges\u00f9, per rispondere a domande cos\u00ec profonde e importanti per la nostra vita abbiamo bisogno di ritagliarci dei momenti in cui dedichiamo il nostro tempo a Ges\u00f9 senza le distrazioni cui siamo sottoposti tutti i giorni. \u00c8 come se cercassimo di dialogare con qualcuno in mezzo alla confusione di una folla rumorosa. Riuscire a entrare in dialogo con Ges\u00f9 ci aiuta a ritrovare la nostra dimensione umana pi\u00f9 profonda e vera, a indirizzare con nuovo slancio ed energia il nostro vivere quotidiano.", "riflettere": "Riesco a ritagliarmi del tempo in cui fare \u201csilenzio\u201d dentro di me? Riesco a fermare il \u201cfrullatore\u201d dei miei pensieri per poter dialogare con Ges\u00f9?", "preghfin": "Maria, donna dell'ascolto,\nrendi aperti i nostri orecchi;\nfa' che sappiamo ascoltare la Parola del tuo Figlio Ges\u00f9\ntra le mille parole di questo mondo;\nfa' che sappiamo ascoltare la realt\u00e0 in cui viviamo,\nogni persona che incontriamo,\nspecialmente quella che \u00e8 povera, bisognosa, in difficolt\u00e0."}