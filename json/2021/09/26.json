{"day": 26, "month": 9, "year": 2021, "weekday": 7, "date_str": "domenica 26 settembre 2021", "quotes": "Nm 11,25-29; Sal 18; Gc 5,1-6", "quote_vangelo": "secondo Marco (9,38-43.45.47-48)", "curatore": "Michela e Paolo Buti, Cristina e Emanuele Cattin", "prevangelo": "", "indications": "Salterio: seconda settimana\nConsacrazione della Cattedrale di Pisa", "preghiniz": "I cieli narrano la gloria di Dio,\nl'opera delle sue mani annuncia il firmamento.\nIl giorno al giorno ne affida il racconto\ne la notte alla notte ne trasmette notizia.\nSenza linguaggio, senza parole,\nsenza che si oda la loro voce,\nper tutta la terra si diffonde il loro annuncio\ne ai confini del mondo il loro messaggio.\n<i>(Salmo 18)</i>", "vangelo": "In quel tempo, Giovanni disse a Ges\u00f9: \u00abMaestro, abbiamo visto uno che scacciava dem\u00f2ni nel tuo nome e volevamo impedirglielo, perch\u00e9 non ci seguiva\u00bb. Ma Ges\u00f9 disse: \u00abNon glielo impedite, perch\u00e9 non c'\u00e8 nessuno che faccia un miracolo nel mio nome e subito possa parlare male di me: chi non \u00e8 contro di noi \u00e8 per noi. Chiunque infatti vi dar\u00e0 da bere un bicchiere d'acqua nel mio nome perch\u00e9 siete di Cristo, in verit\u00e0 io vi dico, non perder\u00e0 la sua ricompensa.\nChi scandalizzer\u00e0 uno solo di questi piccoli che credono in me, \u00e8 molto meglio per lui che gli venga messa al collo una macina da mulino e sia gettato nel mare. Se la tua mano ti \u00e8 motivo di scandalo, tagliala: \u00e8 meglio per te entrare nella vita con una mano sola, anzich\u00e9 con le due mani andare nella Ge\u00e8nna, nel fuoco inestinguibile. E se il tuo piede ti \u00e8 motivo di scandalo, taglialo: \u00e8 meglio per te entrare nella vita con un piede solo, anzich\u00e9 con i due piedi essere gettato nella Ge\u00e8nna. E se il tuo occhio ti \u00e8 motivo di scandalo, gettalo via: \u00e8 meglio per te entrare nel regno di Dio con un occhio solo, anzich\u00e9 con due occhi essere gettato nella Ge\u00e8nna, dove il loro verme non muore e il fuoco non si estingue\u00bb.", "medita": "Anche in questo brano del Vangelo di Marco, Ges\u00f9 ribalta la nostra prospettiva. Giovanni viene a comunicare, immagino con un certo orgoglio, di aver vietato a qualcuno che non apparteneva al gruppo di chi seguiva Ges\u00f9 di scacciare i demoni. Ma Ges\u00f9 non approva il divieto, perch\u00e9 non \u00e8 l'appartenenza ad uno specifico gruppo a renderti cristiano: se non ci fosse stata una fede autentica e profonda, non avrebbe potuto operare nessun miracolo nel nome di Ges\u00f9. Come dice san Paolo nella lettera agli Efesini \u201cla diversit\u00e0 \u00e8 ricchezza, \u00e8 multiforme grazia dello Spirito\u201d (3, 10): \u00e8 un richiamo forte a una Chiesa aperta e \u201cpolicroma\u201d. Tutti noi sperimentiamo la bellezza di condividere la nostra fede all'interno della Chiesa, in un gruppo di riferimento, e magari guardiamo con un minimo di diffidenza chi sta al di fuori. Ecco che Ges\u00f9 ci rimanda all'essenziale, al cuore del suo messaggio: siamo tutti chiamati a seguire il Vangelo e la Parola di Ges\u00f9, ricordandoci che niente e nessuno pu\u00f2 impedirci di vivere il Vangelo, se non noi stessi.", "riflettere": "Riesco a vivere una fede aperta nella mia comunit\u00e0, essendo io stesso punto di contatto per chi \u00e8 pi\u00f9 distante o in difficolt\u00e0?", "preghfin": "Tu, Dio, che conosci il nome mio,\nfa' che ascoltando la tua voce\nio ricordi dove porta la mia strada\nnella vita all'incontro con te.\n<i>(canto liturgico)</i>"}