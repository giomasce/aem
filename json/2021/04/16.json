{"day": 16, "month": 4, "year": 2021, "weekday": 5, "date_str": "venerd\u00ec 16 aprile 2021", "quotes": "At 5,34-42; Sal 26", "quote_vangelo": "secondo Giovanni (6,1-15)", "curatore": "Centro Diocesano per le Vocazioni di Pisa", "prevangelo": "", "indications": "", "preghiniz": "Il Signore \u00e8 mia luce e mia salvezza: di chi avr\u00f2 timore?\nIl Signore \u00e8 difesa della mia vita: di chi avr\u00f2 paura?\nUna cosa ho chiesto al Signore, questa sola io cerco:\nabitare nella casa del Signore tutti i giorni della mia vita,\nper contemplare la bellezza del Signore e ammirare il suo santuario.\nSono certo di contemplare la bont\u00e0 del Signore nella terra dei viventi.\nSpera nel Signore, sii forte,\nsi rinsaldi il tuo cuore e spera nel Signore.", "vangelo": "In quel tempo, Ges\u00f9 pass\u00f2 all'altra riva del mare di Galilea, cio\u00e8 di Tiber\u00ecade, e lo seguiva una grande folla, perch\u00e9 vedeva i segni che compiva sugli infermi. Ges\u00f9 sal\u00ec sul monte e l\u00e0 si pose a sedere con i suoi discepoli.\nEra vicina la Pasqua, la festa dei Giudei. Allora Ges\u00f9, alz\u00e0ti gli occhi, vide che una grande folla veniva da lui e disse a Filippo: \u00abDove potremo comprare il pane perch\u00e9 costoro abbiano da mangiare?\u00bb. Diceva cos\u00ec per metterlo alla prova; egli infatti sapeva quello che stava per compiere. Gli rispose Filippo: \u00abDuecento denari di pane non sono sufficienti neppure perch\u00e9 ognuno possa riceverne un pezzo\u00bb.\nGli disse allora uno dei suoi discepoli, Andrea, fratello di Simon Pietro: \u00abC'\u00e8 qui un ragazzo che ha cinque pani d'orzo e due pesci; ma che cos'\u00e8 questo per tanta gente?\u00bb. Rispose Ges\u00f9: \u00abFateli sedere\u00bb. C'era molta erba in quel luogo. Si misero dunque a sedere ed erano circa cinquemila uomini.\nAllora Ges\u00f9 prese i pani e, dopo aver reso grazie, li diede a quelli che erano seduti, e lo stesso fece dei pesci, quanto ne volevano. E quando furono saziati, disse ai suoi discepoli: \u00abRaccogliete i pezzi avanzati, perch\u00e9 nulla vada perduto\u00bb. Li raccolsero e riempirono dodici canestri con i pezzi dei cinque pani d'orzo, avanzati a coloro che avevano mangiato.\nAllora la gente, visto il segno che egli aveva compiuto, diceva: \u00abQuesti \u00e8 davvero il profeta, colui che viene nel mondo!\u00bb. Ma Ges\u00f9, sapendo che venivano a prenderlo per farlo re, si ritir\u00f2 di nuovo sul monte, lui da solo.", "medita": "La prima riflessione che viene in mente dopo aver letto questo brano del Vangelo \u00e8 che Ges\u00f9 non fa mancare mai il pane quotidiano a coloro che lo ascoltano e distribuisce a tutti i pani e i pesci con un segno miracoloso moltiplicando il poco in tanto, e solo lui poteva sfamare con nulla cinquemila e pi\u00f9 persone\u2026\nCerto poi si pu\u00f2 interpretare che quel pane era un pane spirituale, e quindi nello spirito, nell'etereo, nel suo amore ci sazieremo tutti, ci sar\u00e0 \u201cpane\u201d per tutti.\nConsentite, per\u00f2, nella mia umana fragilit\u00e0 e pochezza, di osservare che nelle sue parole non ci sono accenni alla spiritualit\u00e0, ma parla chiaramente di pani e di pesci.\nSe dobbiamo tenere gli occhi sempre rivolti al cielo e gli orecchi attenti alla parola del Signore non \u00e8 detto (anzi mi pare di capire che proprio Ges\u00f9 non lo vuole) che la nostra glicemia debba sprofondare sottoterra e che i nostri stomaci debbano patire la fame: il Creato deve sostenere le nostre membra, perch\u00e9 possiamo con maggior forza, gioia e vigore accostarci, capire e proclamare la nostra fede in Lui.\nPer\u00f2, come avr\u00e0 fatto a moltiplicare cinque pani e due pesci in una quantit\u00e0 tale da sfamare cos\u00ec tanta gente? Questo \u00e8 un segno che ci fa capire che Ges\u00f9 ha il completo dominio della materia e delle leggi che la governano, e cos\u00ec se accettiamo la sua parola e i suoi insegnamenti facciamo un atto di fede che sar\u00e0 ancor pi\u00f9 rafforzato dai successivi segni e miracoli.\nPossiamo interpretare la moltiplicazione dei pani e dei pesci come una moltiplicazione dei beni spirituali di ognuno di noi. Ges\u00f9, per\u00f2, \u00e8 preciso nelle sue parole, dice che nella terra promessa non ci sar\u00e0 pi\u00f9 fame, n\u00e9 sete, n\u00e9 dolore, n\u00e9 paura, quindi torno a pensare che fino a quando siamo su questa terra Ges\u00f9 pensa ai nostri corpi e prepara il nostro spirito alla vita che verr\u00e0.\nGes\u00f9 \u00e8 la via, la verit\u00e0 e la vita, ci fa crescere con il pane e ci porta ai confini dell'altra vita. Sta a noi decidere, scegliere e fare del nostro meglio per seguirlo.", "riflettere": "La manna, il pane moltiplicato, il pane mangiato dal risorto con i discepoli e il pane dell'eucaristia. Quanto di divino nel pane quotidiano? Quanto di materiale nell'eucaristia?", "preghfin": "Signore, suscita in noi la fame di te\nche sei il pane della vita.\nChi viene a te non avr\u00e0 fame\ne chi crede in te non avr\u00e0 sete, mai!"}