{"day": 30, "month": 4, "year": 2021, "weekday": 5, "date_str": "venerd\u00ec 30 aprile 2021", "quotes": "At 13,26-33; Sal 2", "quote_vangelo": "secondo Giovanni (14,1-6)", "curatore": "Centro Diocesano per le Vocazioni di Pisa", "prevangelo": "", "indications": "", "preghiniz": "Sfolgora il sole di Pasqua,\nrisuona il cielo di canti, esulta di gioia la terra.\nAccanto al sepolcro vuoto invano veglia il custode:\nil Signore \u00e8 risorto.\nO Ges\u00f9, re immortale,\nunisci alla tua vittoria i rinati nel battesimo.\nIrradia sulla tua Chiesa, pegno d'amore e di pace,\nla luce della tua Pasqua. Amen.\n<i>(dalla liturgia delle ore)</i>", "vangelo": "In quel tempo, disse Ges\u00f9 ai suoi discepoli: \u00abNon sia turbato il vostro cuore. Abbiate fede in Dio e abbiate fede anche in me. Nella casa del Padre mio vi sono molte dimore. Se no, vi avrei mai detto: \u201cVado a prepararvi un posto\u201d? Quando sar\u00f2 andato e vi avr\u00f2 preparato un posto, verr\u00f2 di nuovo e vi prender\u00f2 con me, perch\u00e9 dove sono io siate anche voi. E del luogo dove io vado, conoscete la via\u00bb.\nGli disse Tommaso: \u00abSignore, non sappiamo dove vai; come possiamo conoscere la via?\u00bb.\nGli disse Ges\u00f9: \u00abIo sono la via, la verit\u00e0 e la vita. Nessuno viene al Padre se non per mezzo di me\u00bb.", "medita": "Disse Ges\u00f9: \u00abIo sono la via, la verit\u00e0 e la vita. Nessuno viene al Padre se non per mezzo di me\u00bb. (Gv 14, 6)\nNella creazione dell'uomo si rivel\u00f2 specialmente Dio Trino: l'uomo riflette in se stesso la Trinit\u00e0 di Dio; egli ha nella propria volont\u00e0 l'orma del Padre; nella mente l'orma del Figlio che \u00e8 Sapienza; nel cuore l'orma dello Spirito Santo che \u00e8 amore. S'incarn\u00f2 il Figlio di Dio prendendo l'umana natura; Ges\u00f9 Cristo nella vita pubblica si defin\u00ec: \u00abIo sono la via, la verit\u00e0 e la vita\u00bb\u2026 Ecco Ges\u00f9 Cristo verit\u00e0 per la nostra intelligenza; via per la nostra volont\u00e0; vita per il nostro cuore e sentimento.\nQuanto pi\u00f9 l'uomo vivr\u00e0 in Ges\u00f9 Cristo, via verit\u00e0 e vita, tanto pi\u00f9 sar\u00e0 santo. Vi \u00e8 una sola via da seguire.\nIl peccato tutto sconvolse, ma in Cristo tutto l'uomo fu restaurato: <i>\u00abInstaurare omnia in Christo\u00bb</i>.\nIl Battesimo si d\u00e0 nel nome del Padre, del Figlio e dello Spirito Santo. In quell'atto viene applicata la Redenzione alle singole anime; viene restaurato il quadro della santissima Trinit\u00e0.\nLa divina grazia produce una nuova vita nell'uomo; costituisce l'uomo in uno stato nuovo e soprannaturale. Cos\u00ec si rinasce mediante l'acqua e lo Spirito Santo. Ecco il Cristiano. La grazia riflettendosi sulle varie facolt\u00e0 umane nella mente produce la fede; nella volont\u00e0 le virt\u00f9 soprannaturali; nel cuore l'amore a Dio e l'amore al prossimo. E questo \u00e8 l'esercizio del cristiano: vivere sempre meglio in Cristo, crescere in grazia, con conseguente aumento di fede, di speranza e di carit\u00e0.\nLa grazia \u00e8 la vita di Ges\u00f9 Cristo in noi: per essa diveniamo sue membra, partecipi dei suoi meriti, figli adottivi di Dio, eredi del suo regno e coeredi del Cristo. Cristo non \u00e8 soltanto la via regale, ma \u00e8 la via unica per arrivare a Dio e al paradiso. (Beato Giacomo Alberione, fondatore della Famiglia Paolina)", "riflettere": "Come fa rivivere tutto Ges\u00f9 in noi? Credere alla sua parola, seguire i suoi esempi, vivere la sua vita.", "preghfin": "O Padre, principio della vera libert\u00e0 e fonte di salvezza,\nascolta la voce del tuo popolo\ne fa' che i redenti dal sangue del tuo Figlio\nvivano sempre in comunione con te\ne godano la felicit\u00e0 senza fine. Amen.\n<i>(dalla liturgia)</i>"}