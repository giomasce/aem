{"day": 22, "month": 4, "year": 2021, "weekday": 4, "date_str": "gioved\u00ec 22 aprile 2021", "quotes": "At 8,26-40; Sal 65", "quote_vangelo": "secondo Giovanni (6,44-51)", "curatore": "Centro Diocesano per le Vocazioni di Pisa", "prevangelo": "", "indications": "", "preghiniz": "O Dio, che in questi giorni pasquali\nci hai rivelato la grandezza del tuo amore,\nfa' che accogliamo pienamente il tuo dono,\nperch\u00e9, liberi da ogni errore,\naderiamo sempre pi\u00f9 alla tua parola di verit\u00e0.\nPer il nostro Signore Ges\u00f9 Cristo.", "vangelo": "In quel tempo, disse Ges\u00f9 alla folla: \u00abNessuno pu\u00f2 venire a me, se non lo attira il Padre che mi ha mandato; e io lo risusciter\u00f2 nell'ultimo giorno. Sta scritto nei profeti: \u201cE tutti saranno istruiti da Dio\u201d. Chiunque ha ascoltato il Padre e ha imparato da lui, viene a me. Non perch\u00e9 qualcuno abbia visto il Padre; solo colui che viene da Dio ha visto il Padre. In verit\u00e0, in verit\u00e0 io vi dico: chi crede ha la vita eterna.\nIo sono il pane della vita. I vostri padri hanno mangiato la manna nel deserto e sono morti; questo \u00e8 il pane che discende dal cielo, perch\u00e9 chi ne mangia non muoia. Io sono il pane vivo, disceso dal cielo. Se uno mangia di questo pane vivr\u00e0 in eterno e il pane che io dar\u00f2 \u00e8 la mia carne per la vita del mondo\u00bb.", "medita": "Ges\u00f9 tenta, con passione, di cambiare il cuore della folla che lo cerca a causa della moltiplicazione dei pani. Vuole con tutte le sue forze salvare queste anime perse nei propri piccini mondi interiori. E, nella sinagoga di Cafarnao, con intensit\u00e0 prosegue la sua riflessione sul pane di vita. \u00c8 Dio che attira a lui, dice, \u00e8 il Padre che ci cerca, che vuole raggiungerci. Ma non basta: se davvero cerchiamo Dio con sincerit\u00e0, riconosciamo in Ges\u00f9 il suo messaggero e ci mettiamo in ascolto della sua parola. Ges\u00f9 ci racconta davvero chi \u00e8 Dio, perch\u00e9 lui e il Padre sono una cosa sola, un unico legame. Non abbiamo pi\u00f9 bisogno di cercare Dio: \u00e8 lui che ci ha cercato e ci ha raggiunto in Cristo. Scoprire questa dimensione ci spalanca alla vita eterna che \u00e8 la vita dell'Eterno. Vita eterna che non \u00e8, come talvolta pensiamo, qualcosa cha accade alla fine dei tempi, ma la vita dell'Eterno che sgorga in noi se lo lasciamo fare, se accettiamo che conduca la nostra vita. Nutriamoci del pane di Dio che \u00e8 la sua Parola, la sua presenza, l'eucarestia, memoriale del risorto. Cos\u00ec facendo lasceremo finalmente scaturire in noi e realizzarsi la vita di Dio in noi. (Paolo Curtaz)", "riflettere": "L'eucaristia non \u00e8 un premio per i perfetti, ma un generoso rimedio e un alimento per i deboli. (Esortazione apostolica <i>Evangelii gaudium</i>)", "preghfin": "Ges\u00f9, pane vivo disceso dal cielo, nutri la tua Chiesa.\nGes\u00f9, pane vero che il Padre ci ha dato, nutri la tua Chiesa.\nGes\u00f9, cibo dei redenti, nutri la tua Chiesa.\nGes\u00f9, viatico di chi muore, nutri la tua Chiesa."}