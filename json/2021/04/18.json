{"day": 18, "month": 4, "year": 2021, "weekday": 7, "date_str": "domenica 18 aprile 2021", "quotes": "At 3,13-15.17-19; Sal 4; 1Gv 2,1-5a", "quote_vangelo": "secondo Luca (24,35-48)", "curatore": "Centro Diocesano per le Vocazioni di Pisa", "prevangelo": "", "indications": "Salterio: terza settimana", "preghiniz": "Quando ti invoco, rispondimi, Dio mia giustizia;\ndalle angosce mi hai liberato;\npiet\u00e0 di me, ascolta la mia preghiera.\nFino a quando, o uomini, sarete duri di cuore?\nPerch\u00e9 amate cose vane e cercate la menzogna?\nSappiate che il Signore fa prodigi per il suo fedele:\nil Signore mi ascolta quando lo invoco.\nTremate e non peccate,\nsul vostro giaciglio riflettere e placatevi.", "vangelo": "In quel tempo, [i due discepoli che erano ritornati da \u00c8mmaus] narravano [agli Undici e a quelli che erano con loro] ci\u00f2 che era accaduto lungo la via e come avevano riconosciuto [Ges\u00f9] nello spezzare il pane.\nMentre essi parlavano di queste cose, Ges\u00f9 in persona stette in mezzo a loro e disse: \u00abPace a voi!\u00bb. Sconvolti e pieni di paura, credevano di vedere un fantasma. Ma egli disse loro: \u00abPerch\u00e9 siete turbati, e perch\u00e9 sorgono dubbi nel vostro cuore? Guardate le mie mani e i miei piedi: sono proprio io! Toccatemi e guardate; un fantasma non ha carne e ossa, come vedete che io ho\u00bb. Dicendo questo, mostr\u00f2 loro le mani e i piedi. Ma poich\u00e9 per la gioia non credevano ancora ed erano pieni di stupore, disse: \u00abAvete qui qualche cosa da mangiare?\u00bb. Gli offrirono una porzione di pesce arrostito; egli lo prese e lo mangi\u00f2 davanti a loro.\nPoi disse: \u00abSono queste le parole che io vi dissi quando ero ancora con voi: bisogna che si compiano tutte le cose scritte su di me nella legge di Mos\u00e8, nei Profeti e nei Salmi\u00bb. Allora apr\u00ec loro la mente per comprendere le Scritture e disse loro: \u00abCos\u00ec sta scritto: il Cristo patir\u00e0 e risorger\u00e0 dai morti il terzo giorno, e nel suo nome saranno predicati a tutti i popoli la conversione e il perdono dei peccati, cominciando da Gerusalemme. Di questo voi siete testimoni\u00bb.", "medita": "Questi due apostoli che tornavano da Emmaus e che avevano raccontato di come avevano riconosciuto Ges\u00f9 \u201callo spezzar del pane\u201d, anche adesso che vedono di nuovo Ges\u00f9 sono increduli e stupefatti. Questo ci fa riflettere come sia difficile credere, e questa fatica fa parte della fede stessa.\nD'altra parte per esperienza sappiamo che niente nella vita \u00e8 donato, e credere \u00e8 faticoso perch\u00e9 ci sono momenti in cui i dubbi sono tanti. Non dobbiamo per\u00f2 mai credere che i dubbi siano i nemici della fede, anzi ci aiutano a renderla pi\u00f9 viva e vissuta.\nQuando Ges\u00f9 dice: \u201cToccatemi e guardate\u201d, vuol dire che posso vivere la mia fede in Ges\u00f9 Cristo solo partendo da un'esperienza di relazione con una persona oggettiva e concreta. L'atto di Ges\u00f9 che mangia il pesce datogli dagli Apostoli \u00e8 fondamentale, perch\u00e9 solo cos\u00ec sperimentano che Ges\u00f9 \u00e8 realmente vivo.", "riflettere": "Ges\u00f9 \u00e8 vivo in noi? Ci definiamo spesso Cristiani credenti e praticanti, ma Ges\u00f9 vuole che siamo anche testimoni affidabili che si sforzano di realizzare nella loro vita il Vangelo di Ges\u00f9. \u201cConversione e perdono dei peccatori. Di questo voi siete testimoni\u201d.\nBisogna quindi che cominci a perdonare i peccati cominciando dalla persona pi\u00f9 vicina a me, la mia famiglia ed i miei amici, per poi arrivare a perdonare i nemici. \u00c8 veramente difficile, ma la forza me la d\u00e0 Ges\u00f9 che \u00e8 vivo nell'eucarestia.", "preghfin": "Quel Cristo che ci ha salvato sulla croce dei nostri peccati,\ne continua a salvarci e redimerci oggi.\nGuarda la sua croce, aggrappati a Lui, lasciati salvare,\nperch\u00e9 coloro che si lasciano salvare da Lui\nsono liberati dal peccato, dalla tristezza e dal vuoto interiore.\n<i>(Papa Francesco, </i>Christus vivit<i>)</i>"}