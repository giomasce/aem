{"day": 25, "month": 4, "year": 2021, "weekday": 7, "date_str": "domenica 25 aprile 2021", "quotes": "At 4,8-12; Sal 117; 1Gv 3,1-2", "quote_vangelo": "secondo Giovanni (10,11-18)", "curatore": "Centro Diocesano per le Vocazioni di Pisa", "prevangelo": "", "indications": "San Marco\nSalterio: quarta settimana", "preghiniz": "Lodate Iddio, voi popoli tutti,\ndate gloria a Lui, voi tutte, o genti!\nPoich\u00e9 grande \u00e8 su noi la Sua clemenza,\ne in eterno sta la Sua parola.", "vangelo": "In quel tempo, Ges\u00f9 disse: \u00abIo sono il buon pastore. Il buon pastore d\u00e0 la propria vita per le pecore. Il mercenario \u2013 che non \u00e8 pastore e al quale le pecore non appartengono \u2013 vede venire il lupo, abbandona le pecore e fugge, e il lupo le rapisce e le disperde; perch\u00e9 \u00e8 un mercenario e non gli importa delle pecore.\nIo sono il buon pastore, conosco le mie pecore e le mie pecore conoscono me, cos\u00ec come il Padre conosce me e io conosco il Padre, e do la mia vita per le pecore. E ho altre pecore che non provengono da questo recinto: anche quelle io devo guidare. Ascolteranno la mia voce e diventeranno un solo gregge, un solo pastore.\nPer questo il Padre mi ama: perch\u00e9 io do la mia vita, per poi riprenderla di nuovo. Nessuno me la toglie: io la do da me stesso. Ho il potere di darla e il potere di riprenderla di nuovo. Questo \u00e8 il comando che ho ricevuto dal Padre mio\u00bb.", "medita": "Questa pagina evangelica rimanda a ci\u00f2 che il cardinal Martini diceva del vangelo di Giovanni: lo definiva il vangelo del contemplativo. E il neotomista Josef Pieper diceva che, in seno ad una comunit\u00e0, la contemplazione preserva la verit\u00e0.\nE la verit\u00e0 \u00e8 un Dio che si \u00e8 fatto uomo ed \u00e8 venuto ad abitare in mezzo a noi.\nNoi, nel linguaggio metaforico del vangelo, siamo le pecore. Il buon pastore \u00e8 colui che d\u00e0 la vita per le pecore, le custodisce, le difende dal lupo e va alla ricerca anche di quelle smarrite che provengono da altri recinti. Fin qui il messaggio sarebbe semplice: Ges\u00f9 \u00e8 la nostra guida e d\u00e0 la sua vita non solo per il popolo eletto di Israele ma per tutte le genti, ancorch\u00e9 provenienti da altre religioni. Ma, se ci fermassimo qui, Ges\u00f9 sarebbe niente altro che un maestro e un eroe.\nEcco allora l'ulteriore precisazione. Ges\u00f9 \u00e8 amato dal Padre perch\u00e9 d\u00e0 la sua vita e poi la riprende di nuovo. Ma chi, se non Dio, pu\u00f2 dare la sua vita e riprenderla? \u00c8 evidente che in questo caso il dire di essere amato dal Padre rimanda ad un amore che supera il significato che si \u00e8 soliti dare al verbo amare; vuole significare un amore integrale. In altre parole Ges\u00f9 e il Padre si integrano. Ges\u00f9 \u00e8 integrato col Padre, \u00e8 il Dio incarnato. \u00c8 Dio che d\u00e0 la vita per noi e ci salva in virt\u00f9 del solo atto di riconoscerlo. \u00c8, del resto, la conferma di quanto si legge proprio nel prologo di Giovanni: in principio era il verbo, e il verbo era presso Dio e il verbo era Dio.", "riflettere": "Domandiamoci quanto ci \u00e8 chiara la consustanzialit\u00e0 di Ges\u00f9 con il Padre. Quanto guardiamo a Ges\u00f9 uomo perdendo di vista la sua figura divina? O quanto ci \u00e8 chiaro, viceversa, il senso dell'incarnazione? Ci aiuta una riflessione di don Giussani: la persona del verbo, incarnandosi, esprime la sua natura divina attraverso la natura umana, e il mistero dell'incarnazione stabilisce il metodo che Dio ha scelto per aiutare l'uomo ad andare verso di lui.", "preghfin": "Maria, Tu che,\ncome ripetiamo nell'Ave Maria,\nsei madre di Dio,\naiutaci a riconoscere\nil grande amore del Padre\nche ci si \u00e8 fatto vicino\nassumendo la nostra natura umana."}