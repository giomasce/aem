{"day": 23, "month": 4, "year": 2021, "weekday": 5, "date_str": "venerd\u00ec 23 aprile 2021", "quotes": "At 9,1-20; Sal 116", "quote_vangelo": "secondo Giovanni (6,52-59)", "curatore": "Centro Diocesano per le Vocazioni di Pisa", "prevangelo": "", "indications": "", "preghiniz": "\u201cGenti tutte lodate il Signore,\npopoli tutti cantate la sua lode\nperch\u00e9 forte \u00e8 il suo amore per noi\ne la fedelt\u00e0 del Signore dura per sempre\u201d. (Salmo 116)\nFa' che non mi stanchi mai di amarti e lodarti, Signore,\ncos\u00ec come tu non ti stanchi mai di noi.\nCi sostieni e ci rialzi quando cadiamo\ncon la premura e la misericordia di un padre buono.", "vangelo": "In quel tempo, i Giudei si misero a discutere aspramente fra loro: \u00abCome pu\u00f2 costui darci la sua carne da mangiare?\u00bb.\nGes\u00f9 disse loro: \u00abIn verit\u00e0, in verit\u00e0 io vi dico: se non mangiate la carne del Figlio dell'uomo e non bevete il suo sangue, non avete in voi la vita. Chi mangia la mia carne e beve il mio sangue ha la vita eterna e io lo risusciter\u00f2 nell'ultimo giorno. Perch\u00e9 la mia carne \u00e8 vero cibo e il mio sangue vera bevanda. Chi mangia la mia carne e beve il mio sangue rimane in me e io in lui. Come il Padre, che ha la vita, ha mandato me e io vivo per il Padre, cos\u00ec anche colui che mangia me vivr\u00e0 per me.\nQuesto \u00e8 il pane disceso dal cielo; non \u00e8 come quello che mangiarono i padri e morirono. Chi mangia questo pane vivr\u00e0 in eterno\u00bb.\nGes\u00f9 disse queste cose, insegnando nella sinagoga a Caf\u00e0rnao.", "medita": "\u201cCome pu\u00f2 costui darci la sua carne da mangiare?\u201d. I Giudei non comprendono: \u00e8 un'affermazione forte, come possono nutrirsi materialmente di lui?\nMa Ges\u00f9 insiste: per la vita eterna dovrete mangiare il mio corpo e bere il mio sangue: cos\u00ec rimarrete in me ed io in voi. Nella comunione si crea questo rapporto, questa unione con Ges\u00f9 cos\u00ec speciale, piena ed intima.\nDobbiamo sforzarci di entrare in questa dimensione spirituale. Mangiare quel pane significa smettere di vivere per noi stessi, per le nostre idee ed i nostri progetti, ed assumere nella nostra vita lo stile di vita di Ges\u00f9.\nLasciamoci andare al suo amore infinito, accettiamo la sua vita in noi. Se mangiamo con fede il suo corpo lui vivr\u00e0 in noi e sar\u00e0 bello entrare in questa \u201cconfidenza\u201d con lui, lasciarsi trasportare in una infinita serenit\u00e0 spirituale.", "riflettere": "La conversione di Saulo sembra istantanea. \u00c8 davvero un cambiamento radicale: da persecutore dei cristiani a discepolo. E noi quanto siamo disposti a cambiare, a lasciare le nostre abitudini, una fede di comodo, magari superficiale e di facciata? Saulo passa attraverso la cecit\u00e0 e la sofferenza per arrivare a Cristo.", "preghfin": "Signore, tu sei la mia luce:\nsenza di Te cammino nelle tenebre.\nSenza di Te non posso fare neppure un passo,\nsenza di Te non so dove vado;\nse Tu mi apri gli occhi, Signore, io vedr\u00f2 la tua luce,\ni miei piedi cammineranno nella via della vita.\nSignore, se tu illuminerai,\nio potr\u00f2 illuminare.\nTu farai di noi la luce del mondo.\n<i>(Carlo Maria Martini)</i>"}