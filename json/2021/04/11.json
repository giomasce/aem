{"day": 11, "month": 4, "year": 2021, "weekday": 7, "date_str": "domenica 11 aprile 2021", "quotes": "At 4,32-35; Sal 117; 1Gv 5,1-6", "quote_vangelo": "secondo Giovanni (20,19-31)", "curatore": "Centro Diocesano per le Vocazioni di Pisa", "prevangelo": "", "indications": "Domenica della Divina Misericordia\n(Domenica in Albis)\nSanto Stanislao", "preghiniz": "Sei tu il mio Dio e ti rendo grazie, sei il mio Dio e ti esalto.\nCelebrate il Signore, perch\u00e9 \u00e8 buono: perch\u00e9 eterna \u00e8 la sua misericordia.\nNon morir\u00f2, rester\u00f2 in vita e annunzier\u00f2 le opere del Signore.\nIl Signore mi ha provato duramente, ma non mi ha consegnato alla morte.\nApritemi le porte della giustizia: voglio entrarvi e rendere grazie al Signore.\n\u00c8 questa la porta del Signore, per essa entrano i giusti.\n<i>(Salmo 117)</i>", "vangelo": "La sera di quel giorno, il primo della settimana, mentre erano chiuse le porte del luogo dove si trovavano idiscepoli per timore dei Giudei, venne Ges\u00f9, stette in mezzo e disse loro: \u00abPace a voi!\u00bb. Detto questo, mostr\u00f2 loro le mani e il fianco. E i discepoli gioirono al vedere il Signore.\nGes\u00f9 disse loro di nuovo: \u00abPace a voi! Come il Padre ha mandato me, anche io mando voi\u00bb. Detto questo, soffi\u00f2 e disse loro: \u00abRicevete lo Spirito Santo. A coloro a cui perdonerete i peccati, saranno perdonati; a coloro a cui non perdonerete, non saranno perdonati\u00bb.\nTommaso, uno dei Dodici, chiamato D\u00ecdimo, non era con loro quando venne Ges\u00f9. Gli dicevano gli altri discepoli: \u00abAbbiamo visto il Signore!\u00bb. Ma egli disse loro: \u00abSe non vedo nelle sue mani il segno dei chiodi e non metto il mio dito nel segno dei chiodi e non metto la mia mano nel suo fianco, io non credo\u00bb.\nOtto giorni dopo i discepoli erano di nuovo in casa e c'era con loro anche Tommaso. Venne Ges\u00f9, a porte chiuse, stette in mezzo e disse: \u00abPace a voi!\u00bb. Poi disse a Tommaso: \u00abMetti qui il tuo dito e guarda le mie mani; tendi la tua mano e mettila nel mio fianco; e non essere incredulo, ma credente!\u00bb. Gli rispose Tommaso: \u00abMio Signore e mio Dio!\u00bb. Ges\u00f9 gli disse: \u00abPerch\u00e9 mi hai veduto, tu hai creduto; beati quelli che non hanno visto e hanno creduto!\u00bb.\nGes\u00f9, in presenza dei suoi discepoli, fece molti altri segni che non sono stati scritti in questo libro. Ma questi sono stati scritti perch\u00e9 crediate che Ges\u00f9 \u00e8 il Cristo, il Figlio di Dio, e perch\u00e9, credendo, abbiate la vita nel suo nome.", "medita": "Ges\u00f9 venne e \u201cstette in mezzo\u201d: in mezzo alla comunit\u00e0 riunita, in mezzo alla Chiesa. A stare in mezzo si pu\u00f2 essere anche di impiccio, si potrebbe rischiare di dare fastidio: ma Ges\u00f9 Risorto ci sta, e non se ne va pi\u00f9 perch\u00e9 desidera stare con noi: perch\u00e9 desidera che noi stiamo con Lui per sempre.\nGes\u00f9 Risorto consegna i doni dello Spirito. Li regala gratuitamente alla prima Chiesa: li affida a una comunit\u00e0 rinchiusa nel cenacolo per paura. Li consegna dunque non a degli eroi, ma a un gruppo di uomini e donne che ha un solo merito: quello di non essersi dispersi. Ges\u00f9 pu\u00f2 restare in mezzo perch\u00e9 c'\u00e8 un gruppo di persone da trasfigurare e trasformare in comunit\u00e0. Solo nella Chiesa si ricevono i doni dello Spirito.\nTommaso invece non ha fiducia. Non tanto in Ges\u00f9, quanto nella Chiesa, nei suoi fratelli. La fede \u00e8 necessariamente affidamento tra fratelli, relazione umana, figliolanza che intreccia corpo e spirito. La fede nel Risorto richiede di essere Chiesa e la fede della Chiesa salva l'incredulit\u00e0 del fratello.\nTommaso cerca il suo Signore: forse \u00e8 ancora deluso, perch\u00e9 non ha visto morire un eroe, bens\u00ec un debole. Ma la fede esige di smontare schemi e false immagini dell'Amore: ecco perch\u00e9 serve l'incontro con la comunit\u00e0. Non c'\u00e8 esperienza del Risorto senza la comunit\u00e0, senza la Chiesa, che realizza una vera e propria catena di testimonianza.\nLa Chiesa, dunque, edificio spirituale ricco di umanit\u00e0, \u00e8 il luogo in cui si infrangono le nostre illusioni di serenit\u00e0, di forza e di potere, piene di noi ma vuote di Lui. La Chiesa \u00e8 fragile e ferita, come il Suo Signore. Accade allora che n\u00e9 Tommaso n\u00e9 noi abbiamo pi\u00f9 bisogno di porre le nostre dita nel suo costato aperto. Tenendo lo sguardo fisso su di Lui e sui nostri fratelli di fede, ci accorgiamo infatti che \u00e8 Lui ad aver toccato noi, le nostre ferite, e ad averle guarite dai rivoli di sangue. Con Lui, dunque, nella Chiesa, la fede sgorga ora cristallina.", "riflettere": "Ti cerchiamo nel passato. Invece sei qui, nel presente, nelle nostre comunit\u00e0 spesso piccole e povere, dove la comunione \u00e8 debole, timido l'annuncio, stanco il celebrare, incerta la testimonianza. Ti cerchiamo nel passato e sei nel presente. Ti sei fermato tra noi, nel nostro quotidiano e noi non ti vediamo! Anche noi come Tommaso\u2026", "preghfin": "Nulla ti turbi, nulla ti spaventi.\nTutto passa, solo Dio non cambia. La pazienza ottiene tutto.\nChi ha Dio non manca di nulla: solo Dio basta!\nIl tuo desiderio sia vedere Dio; il tuo timore, perderlo;\nil tuo dolore, non possederlo;\nla tua gioia sia ci\u00f2 che pu\u00f2 portarti verso di lui\ne vivrai in una grande pace.\n<i>(Santa Teresa d'Avila)</i>"}