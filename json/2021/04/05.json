{"day": 5, "month": 4, "year": 2021, "weekday": 1, "date_str": "luned\u00ec 5 aprile 2021", "quotes": "At 2,14.22-33; Sal 15", "quote_vangelo": "secondo Matteo (28,8-15)", "curatore": "Centro Diocesano per le Vocazioni di Pisa", "prevangelo": "", "indications": "Luned\u00ec dell'Angelo", "preghiniz": "Questo \u00e8 il giorno fatto dal Signore, rallegriamoci ed esultiamo.\nS\u00ec, Ges\u00f9, disponi il mio cuore all'accoglienza della tua Parola\nperch\u00e9 io possa vivere al passo con il tuo giorno.\nLa mia mente e soprattutto il mio cuore non siano altrove,\nattraccati a un passato da accettare o preoccupati per un futuro da costruire.\nChe io possa vivere nel tuo giorno e rallegrarmi per la vita che mi hai donato,\nper l'amore che ho conosciuto,\nper la generosit\u00e0 con la quale posso spendere la mia vita.\nChe la tua Parola ritorni a te con qualcosa di mio,\nche sia di valore, che sia comunione, io in te e tu in me.", "vangelo": "In quel tempo, abbandonato in fretta il sepolcro con timore e gioia grande, le donne corsero a dare l'annuncio ai suoi discepoli. Ed ecco, Ges\u00f9 venne loro incontro e disse: \u00abSalute a voi!\u00bb. Ed esse si avvicinarono, gli abbracciarono i piedi e lo adorarono. Allora Ges\u00f9 disse loro: \u00abNon temete; andate ad annunciare ai miei fratelli che vadano in Galilea: l\u00e0 mi vedranno\u00bb.\nMentre esse erano in cammino, ecco, alcune guardie giunsero in citt\u00e0 e annunciarono ai capi dei sacerdoti tutto quanto era accaduto. Questi allora si riunirono con gli anziani e, dopo essersi consultati, diedero una buona somma di denaro ai soldati, dicendo: \u00abDite cos\u00ec: \u201cI suoi discepoli sono venuti di notte e l'hanno rubato, mentre noi dormivamo\u201d. E se mai la cosa venisse all'orecchio del governatore, noi lo persuaderemo e vi libereremo da ogni preoccupazione\u00bb. Quelli presero il denaro e fecero secondo le istruzioni ricevute. Cos\u00ec questo racconto si \u00e8 divulgato fra i Giudei fino a oggi.", "medita": "Nei versetti precedenti a questo brano del vangelo si racconta che Maria di Magdala e l'altra Maria andarono al sepolcro e incontrarono un angelo del Signore che disse loro della resurrezione di Ges\u00f9, che non dovevano avere paura e che dovevano annunciare agli altri discepoli il luogo in cui lo avrebbero visto anche loro. Inviate dall'angelo, dunque, le donne, pur vivendo dei sentimenti contrastanti di paura e di gioia, fecero come disse l'angelo e, senza perdere tempo, andarono. Non sempre comprendiamo la portata delle nostre parole, le conseguenze delle nostre comunicazioni, e forse neanche le donne potevano immaginare quanto pericoloso fosse questo annuncio. Ciononostante corrono, perch\u00e9 ad alcuni la Resurrezione di Ges\u00f9 pu\u00f2 salvare la vita. Quando si \u00e8 portatori di vita, Ges\u00f9 viene incontro per rafforzare con la sua presenza l'annuncio. Le donne riconobbero immediatamente Ges\u00f9, gli si avvicinarono, gli abbracciarono i piedi e lo adorarono: da questi gesti comprendiamo che Ges\u00f9 era l\u00ec nella sua corporeit\u00e0 e nella sua divinit\u00e0.\nSe la paura pu\u00f2 essere vinta dalla verit\u00e0, dal coraggio e dall'amore, pu\u00f2 anche funzionare come incentivo ad aguzzare l'ingegno della menzogna, della corruzione e della manipolazione della realt\u00e0 per i propri fini ed interessi. \u00c8 quello che fanno i soldati, opportunisti, che sfruttano la situazione per guadagnarci qualcosa; \u00e8 quello che fanno i capi dei sacerdoti e gli anziani per affermare la loro supremazia sulla coscienza del popolo e non perdere il potere che la gerarchia religiosa legittimava.\n\u00abNon avere paura\u00bb, anche oggi la Parola del Risorto \u00e8 viva ed efficace e crea persone libere, in grado di avere cura del mondo, degli altri, di se stessi.", "riflettere": "Quante volte la paura blocca ancor prima di pensare! Abbiamo paura di non essere abbastanza, di essere sminuiti, di non essere i preferiti, di avere meno degli altri, di essere sfigati, derisi, ignorati. Le paure condizionano, costruiscono un recinto dentro il quale trincerarsi, una zona di comfort che promette protezione ma che fa s\u00ec che a ciniquant'anni ci ritroviamo con gli stessi infantilismi di una volta. La vocazione cristiana \u00e8 lasciarsi riempire dallo spirito di Dio, cambiare, come fecero le donne. Erano abituate ad essere sottomesse, a tacere, a venire additate come pazze indemoniate quando si permettevano di non compiacere gli uomini. Ges\u00f9 le rese protagoniste dell'annuncio di Pasqua, testimoni credibili, senza dover assomigliare agli uomini, rimanendo se stesse.", "preghfin": "Ges\u00f9 voglio parlarti delle mie paure e delle mie insicurezze\u2026\nParlami Ges\u00f9, fa' che io possa sentir risuonare nel mio cuore le tue parole.\nChe io impari a dialogare con le mie paure,\nprima che queste mi travolgano e mi mettano in situazioni incredibili.\nLiberami dalla versione peggiore di me, quella che non mi rappresenta veramente\ne donami il tuo Santo Spirito che fortifica i miei desideri\ne la mia voglia di amare e di essere amato. Amen."}