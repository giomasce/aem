{"day": 17, "month": 4, "year": 2021, "weekday": 6, "date_str": "sabato 17 aprile 2021", "quotes": "At 6,1-7; Sal 32", "quote_vangelo": "secondo Giovanni (6,16-21)", "curatore": "Centro Diocesano per le Vocazioni di Pisa", "prevangelo": "", "indications": "", "preghiniz": "Esultate, giusti, nel Signore;\nai retti si addice la lode.\nPoich\u00e9 retta \u00e8 la parola del Signore\ne fedele ogni sua opera.\nTema il Signore tutta la terra,\ntremino davanti a Lui gli abitanti del mondo.\nEcco, l'occhio del Signore veglia su chi lo teme,\nsu chi spera nella sua grazia.\nL'anima nostra attende il Signore,\nEgli \u00e8 nostro aiuto e nostro scudo.\nIn Lui gioisce il nostro cuore\ne confidiamo nel Suo Santo nome.\n<i>(Salmo 32)</i>", "vangelo": "Venuta la sera, i discepoli di Ges\u00f9 scesero al mare, salirono in barca e si avviarono verso l'altra riva del mare in direzione di Caf\u00e0rnao.\nEra ormai buio e Ges\u00f9 non li aveva ancora raggiunti; il mare era agitato, perch\u00e9 soffiava un forte vento.\nDopo aver remato per circa tre o quattro miglia, videro Ges\u00f9 che camminava sul mare e si avvicinava alla barca, ed ebbero paura. Ma egli disse loro: \u00abSono io, non abbiate paura!\u00bb.\nAllora vollero prenderlo sulla barca, e subito la barca tocc\u00f2 la riva alla quale erano diretti.", "medita": "\u201cSi pu\u00f2 vivere senza Ges\u00f9?\u201d. La pagina del Vangelo di oggi risponde a questa domanda: i discepoli salgono in barca e vogliono attraversare il mare. \u201cIl mare era agitato perch\u00e9 soffiava un vento forte\u201d ed i discepoli erano affaticati perch\u00e9 dovevano remare contro vento, quando videro Ges\u00f9 che camminava sul mare ed ebbero paura.\n\u00c8 una cosa nuova veder camminare un uomo sul mare ed ogni cambiamento, se ci pensiamo bene, ci fa paura. Saremmo pi\u00f9 sicuri se il Vangelo ci rassicurasse sempre, ma invece spesso ci provoca e destabilizza.\nNoi siamo abituati a costruirci un Dio a nostra immagine, e qui troviamo un Dio vero, che \u00e8 pi\u00f9 grande delle nostre aspettative; ed ecco ci sembra che la terra ci manchi sotto i piedi, e ci sentiamo abbandonati nella pericolosit\u00e0 delle onde.\nL'abbandono, l'emarginazione, la solitudine sono i mali del nostro tempo, e spesso non manca solo Ges\u00f9, ma anche la presenza di qualcuno che con il suo amore accorato dovrebbe far sentire quello del Signore.", "riflettere": "Ma egli disse loro: \u201cSono io, non abbiate paura!\u201d. Ed ecco tutto cambia in noi, perch\u00e9 se accogliamo Cristo nella nostra vita tutto giunge alla m\u00e8ta. Si pu\u00f2 quasi dire che lo stesso viaggio \u00e8 m\u00e8ta. Ges\u00f9 stesso aveva detto: \u201c Io sono la via, la verit\u00e0 e la vita\u201d.", "preghfin": "Ti loder\u00f2 tra i popoli, Signore,\na te canter\u00f2 inni tra le genti,\nperch\u00e9 la tua bont\u00e0 \u00e8 grande fino ai cieli\ne la tua verit\u00e0 fino alle nubi.\nInnalzati, Dio, sopra i cieli,\nsu tutta la terra la tua gloria.\nPerch\u00e9 siano liberati i tuoi amici,\nsalvaci con la tua destra e ascoltaci.\nContro il nemico portaci soccorso,\npoich\u00e9 vana \u00e8 la salvezza dell'uomo.\nCon Dio faremo cose grandi\ned Egli annienter\u00e0 chi ci opprime.\n<i>(Salmo 107)</i>"}