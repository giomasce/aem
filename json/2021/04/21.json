{"day": 21, "month": 4, "year": 2021, "weekday": 3, "date_str": "mercoled\u00ec 21 aprile 2021", "quotes": "At 8,1b-8; Sal 65", "quote_vangelo": "secondo Giovanni (6,35-40)", "curatore": "Centro Diocesano per le Vocazioni di Pisa", "prevangelo": "", "indications": "", "preghiniz": "Acclamate Dio, voi tutti della terra,\ncantate la gloria del suo nome,\ndategli gloria con la lode.\nDite a Dio: \u00abTerribili sono le tue opere!\u00bb.\nA te si prostri tutta la terra,\na te canti inni, canti al tuo nome.\nVenite e vedete le opere di Dio,\nterribile nel suo agire sugli uomini.\nEgli cambi\u00f2 il mare in terraferma;\npassarono a piedi il fiume:\nper questo in lui esultiamo di gioia.\nCon la sua forza domina in eterno.", "vangelo": "In quel tempo, disse Ges\u00f9 alla folla: \u00abIo sono il pane della vita; chi viene a me non avr\u00e0 fame e chi crede in me non avr\u00e0 sete, mai! Vi ho detto per\u00f2 che voi mi avete visto, eppure non credete. Tutto ci\u00f2 che il Padre mi d\u00e0, verr\u00e0 a me: colui che viene a me, io non lo caccer\u00f2 fuori, perch\u00e9 sono disceso dal cielo non per fare la mia volont\u00e0, ma la volont\u00e0 di colui che mi ha mandato. E questa \u00e8 la volont\u00e0 di colui che mi ha mandato: che io non perda nulla di quanto egli mi ha dato, ma che lo risusciti nell'ultimo giorno. Questa infatti \u00e8 la volont\u00e0 del Padre mio: che chiunque vede il Figlio e crede in lui abbia la vita eterna; e io lo risusciter\u00f2 nell'ultimo giorno\u00bb.", "medita": "Siamo al centro del capitolo 6 del vangelo di Giovanni. Il tema del nutrimento compare sin dall'inizio del capitolo con l'episodio della moltiplicazione dei pani e a dei pesci. Poi Ges\u00f9 si apparta sulla montagna. Dopo movimentati attraversamenti del lago di Tiberiade, prima dei discepoli, che Ges\u00f9 salva dalla tempesta, poi della folla che cerca Ges\u00f9, si ritrovano tutti dall'altra parte del lago. E qui Ges\u00f9 si lascia finalmente accostare dalla folla ed inizia un lungo discorso di forte densit\u00e0 teologica, nel quale si intrecciano strettamente nutrimento e fede, ma anche la figura del Padre e quella del Figlio. Per mettere a fuoco il filo logico del discorso proviamo a seguirlo pedissequamente, rinunciando all'efficacia suggestiva del testo originario.\nGes\u00f9 inizia presentando se stesso come \u201cpane della vita\u201d, capace di assicurare l'indipendenza da qualunque bisogno. Non avr\u00e0 pi\u00f9 fame n\u00e9 sete, riporta l'evangelista, e chiude la promessa con un \u201cmai\u201d che suona perentorio, definitivo, fuori dal tempo.\nPer ottenere questo tutti possono venire a Lui (conoscerlo), ma solo chi avr\u00e0 creduto in lui (seguito i suoi insegnamenti) lo avr\u00e0 effettivamente anche mangiato (fatto suo) ed avr\u00e0 cos\u00ec assicurata una vita senza bisogni (la vita eterna). \u00c8 questa la vita che il Padre vuole per tutti ed \u00e8 a questo scopo che ha mandato il Figlio, perch\u00e9 accolga chiunque, ebrei e pagani, e nessuno sia perduto (perda la vita eterna).", "riflettere": "Non \u00e8 difficile immaginare il disorientamento degli ascoltatori del discorso di Ges\u00f9, soprattutto se ebrei, tant'\u00e8 vero che alla fine gli diranno: \u201cQuesto linguaggio \u00e8 duro; chi pu\u00f2 intenderlo?\u201d. Ma noi, che conosciamo tutta la storia, non possiamo non intravedere dietro queste parole la cena con il dono dell'eucaristia.", "preghfin": "Padre, glorifica il Figlio tuo,\nperch\u00e9 il Figlio glorifichi te.\nPoich\u00e9 tu gli hai dato potere sopra ogni essere umano,\nperch\u00e9 egli dia la vita eterna a tutti coloro che gli hai dato.\nQuesta \u00e8 la vita eterna: che conoscano te,\nl'unico vero Dio, e colui che hai mandato, Ges\u00f9 Cristo."}