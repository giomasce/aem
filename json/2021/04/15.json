{"day": 15, "month": 4, "year": 2021, "weekday": 4, "date_str": "gioved\u00ec 15 aprile 2021", "quotes": "At 5,27-33; Sal 33", "quote_vangelo": "secondo Giovanni (3,31-36)", "curatore": "Centro Diocesano per le Vocazioni di Pisa", "prevangelo": "", "indications": "", "preghiniz": "Benedir\u00f2 il Signore in ogni tempo,\nsulla mia bocca sempre la sua lode.\nGustate e vedete com'\u00e8 buono il Signore;\nbeato l'uomo che in lui si rifugia.\nIl volto del Signore contro i malfattori,\nper eliminarne dalla terra il ricordo.\nGridano i giusti e il Signore li ascolta,\nli libera da tutte le loro angosce.\nIl Signore \u00e8 vicino a chi ha il cuore spezzato,\negli salva gli spiriti affranti.\nMolti sono i mali del giusto,\nma da tutti lo libera il Signore.", "vangelo": "Chi viene dall'alto \u00e8 al di sopra di tutti; ma chi viene dalla terra, appartiene alla terra e parla secondo la terra. Chi viene dal cielo \u00e8 al di sopra di tutti. Egli attesta ci\u00f2 che ha visto e udito, eppure nessuno accetta la sua testimonianza. Chi ne accetta la testimonianza, conferma che Dio \u00e8 veritiero. Colui infatti che Dio ha mandato dice le parole di Dio: senza misura egli d\u00e0 lo Spirito.\nIl Padre ama il Figlio e gli ha dato in mano ogni cosa. Chi crede nel Figlio ha la vita eterna; chi non obbedisce al Figlio non vedr\u00e0 la vita, ma l'ira di Dio rimane su di lui.", "medita": "Per una piena comprensione di questo brano evangelico \u00e8 necessario a mio giudizio collocarlo nella situazione contingente alla quale si riferisce. Chi parla \u00e8 Giovanni Battista, che si trova a rispondere a chi gli chiedeva perch\u00e9 tutti accorressero a ricevere il battesimo da Ges\u00f9. La domanda \u00e8 sicuramente capziosa e cerca di suscitare un antagonismo di Giovanni nei confronti di Ges\u00f9 che, dopo essersi fatto battezzare da Giovanni, aveva iniziato ad impartire un \u201csuo\u201d battesimo.\nLa risposta di Giovanni \u00e8 cos\u00ec limpida da scoraggiare qualunque malizia. Alzando il livello del discorso ben al di sopra del battesimo, Giovanni conferma l'origine divina di Ges\u00f9, da lui peraltro gi\u00e0 annunciata prima di incontrarlo. E quindi: \u201cChi viene dall'alto \u00e8 al di sopra di tutti\u201d! Poi, alludendo con tutta probabilit\u00e0 proprio a se stesso, soggiunge, a beneficio di coloro che lo stavano interrogando: \u201cMa chi viene dalla terra, appartiene alla terra e parla secondo la terra\u201d.\nAccettare la testimonianza di Ges\u00f9, ricevere cio\u00e8 il suo battesimo, \u201cd\u00e0 lo Spirito\u201d, e lo d\u00e0 \u201csenza misura\u201d precisa Giovanni, quasi a dare anche la dis-misura di un improponibile confronto tra se stesso e Ges\u00f9.", "riflettere": "Vi invito a riflettere sulle ultime parole del brano: \u201cChi non obbedisce al Figlio non vedr\u00e0 la vita, ma l'ira di Dio rimane su di lui\u201d, che riportano ai toni minacciosi della predicazione originaria di Giovanni. Pensiamo anche che Giovanni, incarcerato e in punto di morte, mander\u00e0 a chieder ragione a Ges\u00f9 delle sue frequentazioni dei peccatori (Mt 11, 2). Emerge da tutto ci\u00f2 la difficolt\u00e0 per un ebreo, per quanto profeta, di capire gli aspetti di misericordia della missione di Ges\u00f9. E per noi?", "preghfin": "O Dio, Padre buono,\nvogliamo ringraziarti con tutto il cuore\nper il dono del santo Battesimo,\nper mezzo del quale siamo divenuti tuoi figli\ne tempio vivo dello Spirito Santo.\nTi ringraziamo perch\u00e9, con l'acqua battesimale,\nci hai fatto risorgere con Cristo\ne hai riempito la nostra anima dello splendore della tua grazia.\nVogliamo rinnovare in questo momento le nostre promesse battesimali,\ncon le quali ci siamo impegnati a vivere nella santit\u00e0 dei figli di Dio.\nConserva in noi la fede, la speranza e la carit\u00e0,\ne concedici di essere fedeli alla tua legge per tutta la vita."}