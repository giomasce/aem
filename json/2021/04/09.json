{"day": 9, "month": 4, "year": 2021, "weekday": 5, "date_str": "venerd\u00ec 9 aprile 2021", "quotes": "At 4,1-12; Sal 117", "quote_vangelo": "secondo Giovanni (21,1-14)", "curatore": "Centro Diocesano per le Vocazioni di Pisa", "prevangelo": "", "indications": "", "preghiniz": "Mia forza e mio canto \u00e8 il Signore,\negli \u00e8 stato la mia salvezza.\nGrida di giubilo e di vittoria,\nnelle tende dei giusti:\nla destra del Signore ha fatto meraviglie,\nla destra del Signore si \u00e8 innalzata,\nla destra del Signore ha fatto meraviglie.\nNon morir\u00f2, rester\u00f2 in vita\ne annunzier\u00f2 le opere del Signore.\n<i>(Salmo 117)</i>", "vangelo": "In quel tempo, Ges\u00f9 si manifest\u00f2 di nuovo ai discepoli sul mare di Tiber\u00ecade. E si manifest\u00f2 cos\u00ec: si trovavano insieme Simon Pietro, Tommaso detto D\u00ecdimo, Natana\u00e8le di Cana di Galilea, i figli di Zebed\u00e8o e altri due discepoli. Disse loro Simon Pietro: \u00abIo vado a pescare\u00bb. Gli dissero: \u00abVeniamo anche noi con te\u00bb. Allora uscirono e salirono sulla barca; ma quella notte non presero nulla.\nQuando gi\u00e0 era l'alba, Ges\u00f9 stette sulla riva, ma i discepoli non si erano accorti che era Ges\u00f9. Ges\u00f9 disse loro: \u00abFiglioli, non avete nulla da mangiare?\u00bb. Gli risposero: \u00abNo\u00bb. Allora egli disse loro: \u00abGettate la rete dalla parte destra della barca e troverete\u00bb. La gettarono e non riuscivano pi\u00f9 a tirarla su per la grande quantit\u00e0 di pesci. Allora quel discepolo che Ges\u00f9 amava disse a Pietro: \u00ab\u00c8 il Signore!\u00bb. Simon Pietro, appena ud\u00ec che era il Signore, si strinse la veste attorno ai fianchi, perch\u00e9 era svestito, e si gett\u00f2 in mare. Gli altri discepoli invece vennero con la barca, trascinando la rete piena di pesci: non erano infatti lontani da terra se non un centinaio di metri.\nAppena scesi a terra, videro un fuoco di brace con del pesce sopra, e del pane. Disse loro Ges\u00f9: \u00abPortate un po' del pesce che avete preso ora\u00bb. Allora Simon Pietro sal\u00ec nella barca e trasse a terra la rete piena di centocinquantatr\u00e9 grossi pesci. E bench\u00e9 fossero tanti, la rete non si spezz\u00f2. Ges\u00f9 disse loro: \u00abVenite a mangiare\u00bb. E nessuno dei discepoli osava domandargli: \u00abChi sei?\u00bb, perch\u00e9 sapevano bene che era il Signore. Ges\u00f9 si avvicin\u00f2, prese il pane e lo diede loro, e cos\u00ec pure il pesce. Era la terza volta che Ges\u00f9 si manifestava ai discepoli, dopo essere risorto dai morti.", "medita": "Dopo la tragica morte in croce di Ges\u00f9 e l'incredibile notizia della resurrezione, i suoi discepoli hanno fatto ritorno ai loro villaggi in Galilea, dove avevano incontrato per la prima volta il Signore. I pescatori di uomini volevano tornare ad essere pescatori di pesci. Ancora increduli tentano di tornare alla vita del passato, fingendo che negli ultimi tre anni non sia successo nulla. La frustrazione dei discepoli smarriti si ripercuote anche sull'attivit\u00e0 nella quale, prima dell'incontro con Ges\u00f9, erano maestri: dopo un'intera nottata di pesca nessun pesce \u00e8 rimasto intrappolato nelle reti. \u00c8 proprio quando tutto \u00e8 nero ed incomprensibile che Ges\u00f9 Risorto si manifesta sulle rive del mare di Galilea. I discepoli, accecati dalla delusione e dallo smarrimento, nemmeno riconoscono il Maestro che li aveva guidati negli ultimi tre anni. Ges\u00f9 dice allora: \u201cGettate la rete dalla parte destra della barca e troverete\u201d.\n\u00c8 evidente che l'esperienza di tre anni di vita trascorsi al fianco del Signore aveva modificato irrimediabilmente i discepoli: di fronte a tale invito infatti fanno qualcosa che probabilmente fino ad allora non avevano mai fatto. Cinque pescatori con anni di esperienza obbediscono ad un forestiero che ordina loro di fare qualcosa in contrasto con la loro esperienza. Ges\u00f9, quella persona apparentemente sconosciuta che si trovava sulla spiaggia, ordina loro di gettare la rete a destra della barca. Loro obbediscono, gettano la rete a destra, ed ecco il risultato inatteso: la rete si riempie di pesci e gli occhi dei discepoli si aprono. Giovanni, il discepolo amato, grida a Pietro: \u201c\u00c8 il Signore!\u201d.\nAvere condiviso con Ges\u00f9 tre anni di vita, ricchi di momenti indimenticabili, avere assistito alla sua morte e aver ricevuto l'annuncio della sua resurrezione non era stato evidentemente sufficiente a rendere quei pescatori degli autentici discepoli. Sicuramente avevano bisogno anche di questo dono, di questo incontro, di questa ennesima meraviglia per diventare, definitivamente, discepoli, annunciatori di un messaggio meraviglioso. Cos\u00ec come per i discepoli, anche per ciascuno di noi arrivano delle svolte e dei momenti di crescita decisivi, spesso inaspettati o insperati. Il Signore ci aspetta, sulle strade della nostra vita, e ci offre non solo ci\u00f2 di cui abbiamo bisogno, ma molto di pi\u00f9. L'importante \u00e8 rimanere a sua disposizione e fidarsi di lui.", "riflettere": "Quante volte il Signore, servendosi di persone o strumenti imprevedibili, ci ha chiesto di gettare la rete alla destra della barca della nostra vita e di fare qualcosa al contrario alla nostra esperienza! Siamo stati in grado di fidarci di lui? Abbiamo gettato le reti?", "preghfin": "Allenaci, o Signore,\na lanciarci nell'impossibile perch\u00e9 dentro l'impossibile\nci sono la tua grazia e la tua presenza: non possiamo cadere nel vuoto.\nIl futuro \u00e8 un enigma,\nil nostro cammino si inoltra nella nebbia,\nma vogliamo continuare a donarci,\nperch\u00e9 tu stai aspettando nella notte,\ncon mille occhi umani traboccanti di lacrime.\n<i>(Luis Espinal)</i>"}