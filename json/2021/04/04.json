{"day": 4, "month": 4, "year": 2021, "weekday": 7, "date_str": "domenica 4 aprile 2021", "quotes": "At 10,34a.37-43; Sal 117; Col 3,1-4 <i>opp</i> 1Cor 5,6-8", "quote_vangelo": "secondo Giovanni (20,1-9)", "curatore": "Centro Diocesano per le Vocazioni di Pisa", "prevangelo": "", "indications": "Pasqua di Resurrezione\nTempo di Pasqua", "preghiniz": "Rendete grazie al Signore perch\u00e9 \u00e8 buono,\nperch\u00e9 il suo amore \u00e8 per sempre.\nDica Israele:\n\u00abIl suo amore \u00e8 per sempre\u00bb.\nLa destra del Signore si \u00e8 innalzata,\nla destra del Signore ha fatto prodezze.\nNon morir\u00f2, ma rester\u00f2 in vita\ne annuncer\u00f2 le opere del Signore.\nLa pietra scartata dai costruttori\n\u00e8 divenuta la pietra d'angolo.\nQuesto \u00e8 stato fatto dal Signore:\nuna meraviglia ai nostri occhi.\n<i>(Salmo 117)</i>", "vangelo": "Il primo giorno della settimana, Maria di M\u00e0gdala si rec\u00f2 al sepolcro di mattino, quando era ancora buio, e vide che la pietra era stata tolta dal sepolcro.\nCorse allora e and\u00f2 da Simon Pietro e dall'altro discepolo, quello che Ges\u00f9 amava, e disse loro: \u00abHanno portato via il Signore dal sepolcro e non sappiamo dove l'hanno posto!\u00bb.\nPietro allora usc\u00ec insieme all'altro discepolo e si recarono al sepolcro. Correvano insieme tutti e due, ma l'altro discepolo corse pi\u00f9 veloce di Pietro e giunse per primo al sepolcro. Si chin\u00f2, vide i teli posati l\u00e0, ma non entr\u00f2.\nGiunse intanto anche Simon Pietro, che lo seguiva, ed entr\u00f2 nel sepolcro e osserv\u00f2 i teli posati l\u00e0, e il sudario \u2013 che era stato sul suo capo \u2013 non posato l\u00e0 con i teli, ma avvolto in un luogo a parte.\nAllora entr\u00f2 anche l'altro discepolo, che era giunto per primo al sepolcro, e vide e credette. Infatti non avevano ancora compreso la Scrittura, che cio\u00e8 egli doveva risorgere dai morti.", "medita": "Maria Maddalena si reca al sepolcro per rimanere presso la tomba di Ges\u00f9, come una persona che non vuole separarsi da colui che ama intensamente neppure dopo la morte. Questa discepola \u00e8 animata da un forte amore umano per Ges\u00f9, come dimostra eloquentemente il suo pianto inconsolabile presso il sepolcro del Signore. L'annotazione \u201cmentre era ancora buio\u201d potrebbe avere un significato simbolico, per indicare le tenebre provocate dall'assenza di Ges\u00f9. Ma ben presto apparir\u00e0 il Cristo-luce che illumina il mondo e sar\u00e0 contemplato per primo proprio da Maria Maddalena. La Maddalena, giunta al sepolcro, constata che la pietra della tomba di Ges\u00f9 \u00e8 stata rimossa e, pensando a una manomissione del sepolcro, corre da Simone Pietro e dal discepolo che Ges\u00f9 amava. Il discepolo amato corse pi\u00f9 velocemente di Pietro e arriv\u00f2 per primo al sepolcro, forse perch\u00e9 era pi\u00f9 giovane; non \u00e8 improbabile per\u00f2 che questo dettaglio voglia insinuare un maggiore amore per Ges\u00f9. Infatti, se il correre \u00e8 proprio di chi ama, corre pi\u00f9 velocemente chi ama di pi\u00f9. Il discepolo amato arriv\u00f2 per primo alla tomba, ma non entr\u00f2 e si limit\u00f2 a chinarsi e a vedere i lenzuoli per terra. Egli attese Pietro per entrare nel sepolcro. Forse con questo gesto si vuole insinuare il primato di Pietro. Nel capitolo seguente troveremo la scena del conferimento del primato pastorale a Pietro. Pietro entr\u00f2 nel sepolcro e vide i lenzuoli per terra come aveva visto l'altro discepolo, ma vide anche il sudario, che era stato sul capo di Ges\u00f9, piegato a parte. Tale constatazione suscit\u00f2 la fede nel discepolo amato.", "riflettere": "La Pasqua ci conduce a una tomba per farci entrare dentro e rileggere la nostra vita, facendoci fare un passaggio. Questo mi conduce a riflettere e capire concretamente che significa \u201ccredere in Ges\u00f9 il risorto\u201d. Quali difficolt\u00e0 incontro? La resurrezione riguarda solo Ges\u00f9 o \u00e8 veramente il fondamento della mia fede? Come essere, oggi, testimone della risurrezione?", "preghfin": "Alleluia! Sei risorto, Ges\u00f9! Tutto il creato canta di gioia,\ntutto il creato fa festa e faccio anch'io!\nLa morte \u00e8 vinta per sempre, ogni dolore diventa una pietra preziosa\ndi quella corona che tu darai ai tuoi amici, lass\u00f9.\nOgni sofferenza purifica la terra e la riempie di benedizioni.\nIo esulto con te! Con te sento di poter vincere tutto\nci\u00f2 che vorrebbe schiacciarmi: con te vinco i problemi,\nle difficolt\u00e0, le paure, tutto ci\u00f2 che finora ha oppresso il mio cuore.\nOggi, con te sono risorto anch'io: grazie Ges\u00f9!\nLa tua vittoria sul male mi rende libero di amarti e di seguirti da vicino.\nUsami, fa' di me un testimone della tua risurrezione.\nDami il coraggio di vivere fino in fondo tutto ci\u00f2 in cui credo.\nQuando mi sembrerai lontano, aiutami a ritrovarti presto e ad amarti ogni volta di pi\u00f9.\nSe mi perdo, vieni tu a trovarmi. Tu sei il Risorto e nessuna strada \u00e8 sconosciuta a te!\nAlleluia! \u00c8 pasqua! Che per tutti, oggi sia Pasqua davvero;\nche tutti, oggi, possano passare dalla morte alla vita con te!"}