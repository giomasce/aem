{"day": 19, "month": 4, "year": 2021, "weekday": 1, "date_str": "luned\u00ec 19 aprile 2021", "quotes": "At 6,8-15; Sal 118", "quote_vangelo": "secondo Giovanni (6,22-29)", "curatore": "Centro Diocesano per le Vocazioni di Pisa", "prevangelo": "", "indications": "", "preghiniz": "Signore Ges\u00f9,\nscegliere te\n\u00e8 lasciare che tu vinca l'amarezza\ndelle nostre solitudini\ne la paura\ndelle nostre fragilit\u00e0.\nSolo con te la realt\u00e0 si riempie di vita.\nInsegnaci l'arte di amare:\navventura possibile\nperch\u00e9 tu sei in noi e con noi.\n<i>(57a giornata mondiale per le vocazioni)</i>", "vangelo": "Il giorno dopo, la folla, rimasta dall'altra parte del mare, vide che c'era soltanto una barca e che Ges\u00f9 non era salito con i suoi discepoli sulla barca, ma i suoi discepoli erano partiti da soli.\nAltre barche erano giunte da Tiber\u00ecade, vicino al luogo dove avevano mangiato il pane, dopo che il Signore aveva reso grazie.\nQuando dunque la folla vide che Ges\u00f9 non era pi\u00f9 l\u00e0 e nemmeno i suoi discepoli, sal\u00ec sulle barche e si diresse alla volta di Caf\u00e0rnao alla ricerca di Ges\u00f9. Lo trovarono di l\u00e0 dal mare e gli dissero: \u00abRabb\u00ec, quando sei venuto qua?\u00bb.\nGes\u00f9 rispose loro: \u00abIn verit\u00e0, in verit\u00e0 io vi dico: voi mi cercate non perch\u00e9 avete visto dei segni, ma perch\u00e9 avete mangiato di quei pani e vi siete saziati. Datevi da fare non per il cibo che non dura, ma per il cibo che rimane per la vita eterna e che il Figlio dell'uomo vi dar\u00e0. Perch\u00e9 su di lui il Padre, Dio, ha messo il suo sigillo\u00bb.\nGli dissero allora: \u00abChe cosa dobbiamo compiere per fare le opere di Dio?\u00bb. Ges\u00f9 rispose loro: \u00abQuesta \u00e8 l'opera di Dio: che crediate in colui che egli ha mandato\u00bb.", "medita": "La scena dello stupore: \u201cMaestro, quando sei giunto?\u201d. Non per via d'acqua, perch\u00e9 i discepoli partirono da soli in barca; non per terra, perch\u00e9 il giro del lago di notte \u00e8 troppo lungo. La questione non viene sviluppata, in quanto a Ges\u00f9 interessa non la domanda, ma i sentimenti che l'avevano dettata. In breve egli dice loro chiaramente che non lo avrebbero cercato se non avessero avuto la speranza di ricevere ancora qualcosa da lui per il soddisfacimento dei bisogni e dei desideri pi\u00f9 bassi. Ecco che allora Ges\u00f9 richiama la folla a consumare non il cibo che sostenta il nostro corpo e perisce, ma quel cibo che non muta e rimane nell'uomo per aiutarlo, giorno dopo giorno, a raggiungere la vita eterna.", "riflettere": "L'opera dell'uomo riguardo a questo cibo apportatore di vera vita consiste nel ricevere ogni giorno il dono che gli porge colui che Dio ha mandato.", "preghfin": "Celebrate il Signore\nperch\u00e9 Egli \u00e8 buono,\nperch\u00e9 la sua bont\u00e0 dura in eterno.\nS\u00ec, dica Israele:\n\u201cLa sua bont\u00e0 dura in eterno\u201d.\nS\u00ec, dica la casa di Aronne:\n\u201cLa sua bont\u00e0 dura in eterno\u201d.\nS\u00ec, dicano quelli che temono il Signore:\n\u201cLa sua bont\u00e0 dura in eterno\u201d.\n<i>(Salmo 118)</i>"}