{"day": 20, "month": 4, "year": 2021, "weekday": 2, "date_str": "marted\u00ec 20 aprile 2021", "quotes": "At 7,51-8,1a; Sal 30", "quote_vangelo": "secondo Giovanni (6,30-35)", "curatore": "Centro Diocesano per le Vocazioni di Pisa", "prevangelo": "", "indications": "", "preghiniz": "Spirito Santo, ispirami.\nAmore di Dio,\nconsumami;\nal vero cammino\nconducimi,\nMaria Madre mia,\ncustodiscimi con Ges\u00f9, benedicimi.\nDa ogni male,\nda ogni illusione,\nda ogni pericolo,\npreservami.\n<i>(Suor Mariam)</i>", "vangelo": "In quel tempo, la folla disse a Ges\u00f9: \u00abQuale segno tu compi perch\u00e9 vediamo e ti crediamo? Quale opera fai? I nostri padri hanno mangiato la manna nel deserto, come sta scritto: \u201cDiede loro da mangiare un pane dal cielo\u201d\u00bb.\nRispose loro Ges\u00f9: \u00abIn verit\u00e0, in verit\u00e0 io vi dico: non \u00e8 Mos\u00e8 che vi ha dato il pane dal cielo, ma \u00e8 il Padre mio che vi d\u00e0 il pane dal cielo, quello vero. Infatti il pane di Dio \u00e8 colui che discende dal cielo e d\u00e0 la vita al mondo\u00bb.\nAllora gli dissero: \u00abSignore, dacci sempre questo pane\u00bb. Ges\u00f9 rispose loro: \u00abIo sono il pane della vita; chi viene a me non avr\u00e0 fame e chi crede in me non avr\u00e0 sete, mai!\u00bb.", "medita": "La folla che segue Ges\u00f9 di nuovo lo interroga: \u201cQuali segni fai tu perch\u00e9 possiamo crederti?\u201d. Ges\u00f9 risponde: \u201cL'opera di Dio \u00e8 credere in Colui che ha mandato\u201d. Ci\u00f2 significa che la folla non capisce che la moltiplicazione dei pani \u00e8 stata un segno da parte di Dio per \u201clegittimare\u201d Ges\u00f9 dinanzi alla gente quale \u201cmandato\u201d da Dio. Insistono dicendo della manna che i padri mangiarono nel deserto, allora Ges\u00f9 risponde che il pane dato da Mos\u00e8 non era il vero pane del cielo: era pane che sostenta il nostro corpo, ma perisce. Pane venuto dall'alto, s\u00ec, ma non il pane di Dio, poich\u00e9 non garantisce la vita a nessuno. Il vero pane del cielo \u00e8 quello che vince la morte e d\u00e0 la vita. \u00c8 quello che scende dal cielo e d\u00e0 vita al mondo: \u00e8 Ges\u00f9 stesso.", "riflettere": "Signore, dacci sempre di questo pane! Ges\u00f9 risponde: \u201cIo sono il pane di vita!\u201d. Mangiare il pane del cielo \u00e8 lo stesso che credere in Ges\u00f9 ed accettare il cammino che lui ci insegna. Questo \u00e8 l'alimento vero che sostenta la persona, che cambia la vita e d\u00e0 vita nuova.", "preghfin": "Sii per me, Signore, la rupe che mi accoglie,\nla cinta di riparo che mi salva.\nTu sei la mia roccia e il mio baluardo,\nper il tuo nome dirigi i miei passi.\n<i>(Salmo 30)</i>"}