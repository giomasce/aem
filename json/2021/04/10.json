{"day": 10, "month": 4, "year": 2021, "weekday": 6, "date_str": "sabato 10 aprile 2021", "quotes": "At 4,13-21; Sal 117", "quote_vangelo": "secondo Marco (16,9-15)", "curatore": "Centro Diocesano per le Vocazioni di Pisa", "prevangelo": "", "indications": "", "preghiniz": "Mia forza e mio canto \u00e8 il Signore,\negli \u00e8 stato la mia salvezza.\nGrida di giubilo e di vittoria,\nnelle tende dei giusti:\nla destra del Signore ha fatto meraviglie,\nla destra del Signore si \u00e8 innalzata,\nla destra del Signore ha fatto meraviglie.\nNon morir\u00f2, rester\u00f2 in vita\ne annunzier\u00f2 le opere del Signore.\n<i>(Salmo 117)</i>", "vangelo": "Risorto al mattino, il primo giorno dopo il sabato, Ges\u00f9 apparve prima a Maria di M\u00e0gdala, dalla quale aveva scacciato sette dem\u00f2ni. Questa and\u00f2 ad annunciarlo a quanti erano stati con lui ed erano in lutto e in pianto. Ma essi, udito che era vivo e che era stato visto da lei, non credettero.\nDopo questo, apparve sotto altro aspetto a due di loro, mentre erano in cammino verso la campagna. Anch'essi ritornarono ad annunciarlo agli altri; ma non credettero neppure a loro.\nAlla fine apparve anche agli Undici, mentre erano a tavola, e li rimprover\u00f2 per la loro incredulit\u00e0 e durezza di cuore, perch\u00e9 non avevano creduto a quelli che lo avevano visto risorto. E disse loro: \u00abAndate in tutto il mondo e proclamate il Vangelo a ogni creatura\u00bb.", "medita": "Il brano evangelico accenna a tre manifestazioni del Risorto. La prima \u00e8 destinata a Maria di Magdala che immediatamente riferisce ai discepoli l'incontro e le parole di Ges\u00f9. Gli apostoli, scrive l'evangelista, \u201cerano in lutto e in pianto\u201d. Evidentemente hanno dimenticato le parole di Ges\u00f9, gli accenni alla croce, l'annuncio velato alla resurrezione. Vivono la morte come un evento definitivo, sono schiacciati dal dolore, la tristezza ha invaso il loro cuore, non sanno guardare oltre. Maria annunciava la vita nuova ma essi non si lasciano smuovere, sono come impietriti, la croce ha soffocato ogni speranza. Per questo non prendono in considerazione quelle parole, non danno alcun credito alla testimonianza di Maria: \u201cMa essi, udito che era vivo e che era stato visto da lei, non credettero\u201d (16, 11). Una chiusura radicale. La prima cosa che risulta evidente \u00e8 che Dio sceglie di rivelarsi innanzitutto alle persone poco considerate. Per venire al mondo, volle dipendere dal seno di una giovane di quindici o sedici anni, chiamata Maria, di Nazaret (Lc 1, 38), e, per essere riconosciuto vivo in mezzo a noi, volle dipendere dall'annuncio di una donna che era stata liberata da sette demoni, anche lei chiamata Maria, di Magdala! Da tutto questo possiamo imparare tre cose. In primo luogo che la fede in Ges\u00f9 passa attraverso la fede nelle persone che ne danno testimonianza. In secondo luogo, che il cristiano non \u00e8 ingenuo e non accetta senza critica qualsiasi notizia: gli undici infatti ebbero molta difficolt\u00e0 ad accettare la verit\u00e0 della risurrezione! In terzo luogo, che nessuno si deve scoraggiare, quando il dubbio o l'incredulit\u00e0 nascono nel cuore. Al termine del brano infatti Ges\u00f9 conferisce proprio agli undici la missione di annunciare la Buona Novella ad ogni creatura.", "riflettere": "Maria Maddalena, i due discepoli di Emmaus e gli undici apostoli: chi di loro ebbe maggiore difficolt\u00e0 nel credere alla risurrezione? Con chi di loro mi identifico? Quali sono i segnali che pi\u00f9 convincono le persone della presenza di Ges\u00f9 in mezzo a noi? Andate in tutto il mondo\u2026 \u00e8 un invito rivolto anche per noi; tutti siamo chiamati a testimoniare, tutti noi che abbiamo creduto, perch\u00e9 \u00e8 per grazia che abbiamo creduto, non certo per i nostri meriti.", "preghfin": "\u201cGiusto \u00e8 il Signore in tutte le sue vie, santo in tutte le sue opere.\nIl Signore \u00e8 vicino a quanti lo invocano, a quanti lo cercano con cuore sincero\u201d. (Sal 144)\nSignore Ges\u00f9, tante volte sentiamo il bisogno di cambiare la nostra vita.\nMa non abbiamo il coraggio di credere nella forza del Risorto e di uscire.\nFacciamo resistenza alla tua voce. Spirito Santo irrompi su di noi\ne trasforma la nostra vita come hai fatto con Maria di Magdala:\ndal peccato alla Grazia, dal buio alla Luce,\ndalla schiavit\u00f9 alla Libert\u00e0, dal lutto alla Gioia. Amen."}