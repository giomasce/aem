{"day": 6, "month": 4, "year": 2021, "weekday": 2, "date_str": "marted\u00ec 6 aprile 2021", "quotes": "At 2,36-41; Sal 32", "quote_vangelo": "secondo Giovanni (20,11-18)", "curatore": "Centro Diocesano per le Vocazioni di Pisa", "prevangelo": "", "indications": "", "preghiniz": "Signore Ges\u00f9 Cristo, che guidi la tua chiesa per le strade del mondo,\nvolgi il tuo sguardo sull'Europa, terra generosa,\nda cui lungo i secoli partirono schiere di missionari\nper recare il tuo Vangelo in ogni angolo della terra,\ne che oggi, a sua volta, ha bisogno di chi annunci\ncon coraggio e fedelt\u00e0 la tua parola di salvezza.\nFiglio di Dio, suscita nel cuore di tanti giovani\nla prontezza di accogliere la tua chiamata,\nvincendo la comprensibile trepidazione\ndavanti ad un impegno senza riserve.", "vangelo": "In quel tempo, Maria stava all'esterno, vicino al sepolcro, e piangeva. Mentre piangeva, si chin\u00f2 verso il sepolcro e vide due angeli in bianche vesti, seduti l'uno dalla parte del capo e l'altro dei piedi, dove era stato posto il corpo di Ges\u00f9. Ed essi le dissero: \u00abDonna, perch\u00e9 piangi?\u00bb. Rispose loro: \u00abHanno portato via il mio Signore e non so dove l'hanno posto\u00bb.\nDetto questo, si volt\u00f2 indietro e vide Ges\u00f9, in piedi; ma non sapeva che fosse Ges\u00f9. Le disse Ges\u00f9: \u00abDonna, perch\u00e9 piangi? Chi cerchi?\u00bb. Ella, pensando che fosse il custode del giardino, gli disse: \u00abSignore, se l'hai portato via tu, dimmi dove l'hai posto e io andr\u00f2 a prenderlo\u00bb. Ges\u00f9 le disse: \u00abMaria!\u00bb. Ella si volt\u00f2 e gli disse in ebraico: \u00abRabbun\u00ec!\u00bb \u2013 che significa: \u00abMaestro!\u00bb. Ges\u00f9 le disse: \u00abNon mi trattenere, perch\u00e9 non sono ancora salito al Padre; ma va' dai miei fratelli e di' loro: \u201cSalgo al Padre mio e Padre vostro, Dio mio e Dio vostro\u201d\u00bb.\nMaria di M\u00e0gdala and\u00f2 ad annunciare ai discepoli: \u00abHo visto il Signore!\u00bb e ci\u00f2 che le aveva detto.", "medita": "Maria \u00e8 la prima che vede il Signore risorto e che va ad annunciarlo agli apostoli, quindi \u00e8 l'apostola degli apostoli. Nel brano che precede c'\u00e8 il discepolo amato che vide i segni e credette, credette che Ges\u00f9 \u00e8 risorto, ma senza averlo visto.\nLa fede ha bisogno di vedere e di toccare; \u00e8 un atto di fiducia, ma se non vede, non tocca e non c'\u00e8 l'incontro con la persona \u00e8 una fede vuota. La fede ha come principio l'amore, chi non ama non vede. Solo il cuore vede. Il vangelo ci presenta Maria che fa vedere come la fede sia un incontro personale con Ges\u00f9 Risorto e poi ci manda verso gli altri. Per\u00f2 lo scenario in cui si svolge la scena la carica di un enorme significato. Ges\u00f9 nell'orto degli ulivi, la notte del tradimento, ha chiesto: \u201cChi cercate?\u201d, e a Maria chiede: \u201cChi cerchi?\u201d. Si pu\u00f2 cercare per prendere, possedere, stritolare, ed \u00e8 la morte; o si pu\u00f2 cercare come la Maddalena, e allora le fiorisce la vita nelle mani. Il fine di tutta la creazione \u00e8 quest'incontro, tra Dio e l'umanit\u00e0, che avviene il mattino di Pasqua e avviene in ciascuno di noi che siamo chiamati a fare la stessa esperienza di Maria. Questo incontro per Maria segna il passaggio dalla morte alla vita, dal pianto alla gioia, e ha come centro il nome. \u00c8 chiamata per nome, e lei risponde col suo nome. Il riconoscimento \u00e8 proprio una chiamata personale per nome, e in finale questa chiamata diventa missione: tu realizzi il tuo nome andando verso gli altri.", "riflettere": "Dio ci conosce, si commuove per noi e ci chiama per nome. C'\u00e8 nell'esperienza di Maria Maddalena qualcosa che assomiglia alla tua? Che emozioni ti suscita questo testo?", "preghfin": "Cristo, immagine radiosa del Padre,\ndonaci di cercarti con desiderio,\ndi credere in Te nell'oscurit\u00e0 della fede,\ndi aspettarti ancora nell'ardente speranza,\ndi amarti nella libert\u00e0 e nella gioia del cuore.\nTi cercheremo, Signore, nella notte,\nvigileremo nell'attesa\ndella splendida aurora, in cui Tu verrai,\nstella chiara del mattino,\nper essere finalmente per noi il Sole,\nche non conosce tramonto. Amen. Alleluia.\n<i>(Bruno Forte)</i>"}