{"day": 14, "month": 4, "year": 2021, "weekday": 3, "date_str": "mercoled\u00ec 14 aprile 2021", "quotes": "At 5,17-26; Sal 33", "quote_vangelo": "secondo Giovanni (3,16-21)", "curatore": "Centro Diocesano per le Vocazioni di Pisa", "prevangelo": "", "indications": "", "preghiniz": "Benedir\u00f2 il Signore in ogni tempo,\nsulla mia bocca sempre la sua lode.\nIo mi glorio nel Signore:\ni poveri ascoltino e si rallegrino.\nMagnificate con me il Signore,\nesaltiamo insieme il suo nome.\nHo cercato il Signore: mi ha risposto\ne da ogni mia paura mi ha liberato.\nGuardate a lui e sarete raggianti,\ni vostri volti non dovranno arrossire.\nQuesto povero grida e il Signore lo ascolta,\nlo salva da tutte le sue angosce.\nL'angelo del Signore si accampa\nattorno a quelli che lo temono, e li libera.\nGustate e vedete com'\u00e8 buono il Signore;\nbeato l'uomo che in lui si rifugia.", "vangelo": "In quel tempo, Ges\u00f9 disse a Nicod\u00e8mo: \u00abDio ha tanto amato il mondo da dare il Figlio unigenito, perch\u00e9 chiunque crede in lui non vada perduto, ma abbia la vita eterna. Dio, infatti, non ha mandato il Figlio nel mondo per condannare il mondo, ma perch\u00e9 il mondo sia salvato per mezzo di lui. Chi crede in lui non \u00e8 condannato; ma chi non crede \u00e8 gi\u00e0 stato condannato, perch\u00e9 non ha creduto nel nome dell'unigenito Figlio di Dio. E il giudizio \u00e8 questo: la luce \u00e8 venuta nel mondo, ma gli uomini hanno amato pi\u00f9 le tenebre che la luce, perch\u00e9 le loro opere erano malvagie. Chiunque infatti fa il male, odia la luce, e non viene alla luce perch\u00e9 le sue opere non vengano riprovate. Invece chi fa la verit\u00e0 viene verso la luce, perch\u00e9 appaia chiaramente che le sue opere sono state fatte in Dio\u00bb.", "medita": "Leggiamo oggi dal Vangelo di Giovanni ancora una parte dell'incontro di Ges\u00f9 con Nicodemo. \u201cDio ha tanto amato il mondo da dare il suo Figlio Unigenito, perch\u00e9 chiunque crede in lui non muoia, ma abbia la vita eterna\u201d. Il progetto di Dio \u00e8 uno solo: amarci per salvarci, attraverso il sacrificio della croce del suo Figlio Unigenito. Con totale gratuit\u00e0 Dio ha mostrato al mondo sino a che punto lo ami. L'apostolo Paolo, consapevole di ci\u00f2, esclama: \u201cSiamo stati comprati a caro prezzo\u201d. Ora, l'affermazione che tutto ci\u00f2 avviene affinch\u00e9 \u201cchiunque crede in lui abbia la vita eterna\u201d, suggerisce all'evangelista alcune considerazioni circa il ruolo di Cristo. Egli ci rivela l'amore del Padre per il mondo, quindi \u00e8 venuto per salvare e non per condannare. Cristo \u00e8 il riflesso della luce del Padre, come diciamo nella nostra professione di fede: \u201cLuce da luce\u201d. Tutti questi titoli, dati a Ges\u00f9, manifestano l'amore di Dio per l'umanit\u00e0. Tale amore \u00e8 detto in greco <i>agape</i> e indica quell'amore col quale si vuole bene a una persona per se stessa, non per l'interesse che se ne pu\u00f2 trarre.\nNell'atto di fede in Ges\u00f9, il Figlio, si realizza in noi il giudizio ultimo: chi crede sinceramente a ci\u00f2 che Ges\u00f9 dice, ha gi\u00e0 accesso alla vita divina, che il Padre ci comunica mediante il Figlio. Chi non crede invece, va verso la condanna eterna. Di fronte alla rivelazione del Figlio, ciascuna persona \u00e8 posta nella libert\u00e0 di scegliere la sua definitiva destinazione. Alle opere malvagie di chi ha preferito le tenebre alla luce si contrappongono le opere di chi si \u00e8 lasciato illuminare dalla luce. Costoro \u201coperano la verit\u00e0\u201d, cio\u00e8 agiscono secondo la rivelazione accolta, e cos\u00ec si manifesta anche esteriormente che in essi opera Dio medesimo. Grande luce gettano queste parole sul mistero della salvezza. Tale mistero si compie nel segreto rapporto tra Dio e l'uomo. (Giovani monaci del monastero di San Vincenzo Martire di Bassano Romano)", "riflettere": "Veniva nel mondo la luce vera, quella che illumina ogni uomo. Egli era nel mondo, e il mondo fu fatto per mezzo di lui, eppure il mondo non lo riconobbe. Venne fra la sua gente, ma i suoi non l'hanno accolto. A quanti per\u00f2 l'hanno accolto, ha dato potere di diventare figli di Dio: a quelli che credono nel suo nome, i quali non da sangue, n\u00e9 da volere di carne, n\u00e9 da volere di uomo, ma da Dio sono stati generati. (Gv 1, 9--13)", "preghfin": "O Signore Ges\u00f9,\nche ci chiami a fare ogni giorno la scelta fra la luce e le tenebre,\nfa' che le nostre opere siano compiute in Dio\ncon quella fedelt\u00e0 alla verit\u00e0 che sei tu stesso,\nSapienza eterna del Padre, che vivi e regni nei secoli dei secoli."}