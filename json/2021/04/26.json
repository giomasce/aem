{"day": 26, "month": 4, "year": 2021, "weekday": 1, "date_str": "luned\u00ec 26 aprile 2021", "quotes": "At 11,1-18; Sal 41-42", "quote_vangelo": "secondo Giovanni (10,1-10)", "curatore": "Centro Diocesano per le Vocazioni di Pisa", "prevangelo": "", "indications": "", "preghiniz": "Veniva nel mondo\nla luce vera,\nquella che illumina ogni uomo.\nEgli era nel mondo,\ne il mondo fu fatto per mezzo di lui,\neppure il mondo non lo riconobbe.\nVenne fra la sua gente,\nma i suoi non l'hanno accolto.\nA quanti per\u00f2 l'hanno accolto,\nha dato potere di diventare figli di Dio.\n<i>(Giovanni 1, 9--12)</i>", "vangelo": "In quel tempo, Ges\u00f9 disse: \u00abIn verit\u00e0, in verit\u00e0 io vi dico: chi non entra nel recinto delle pecore dalla porta, ma vi sale da un'altra parte, \u00e8 un ladro e un brigante. Chi invece entra dalla porta, \u00e8 pastore delle pecore. Il guardiano gli apre e le pecore ascoltano la sua voce: egli chiama le sue pecore, ciascuna per nome, e le conduce fuori. E quando ha spinto fuori tutte le sue pecore, cammina davanti a esse, e le pecore lo seguono perch\u00e9 conoscono la sua voce. Un estraneo invece non lo seguiranno, ma fuggiranno via da lui, perch\u00e9 non conoscono la voce degli estranei\u00bb.\nGes\u00f9 disse loro questa similitudine, ma essi non capirono di che cosa parlava loro.\nAllora Ges\u00f9 disse loro di nuovo: \u00abIn verit\u00e0, in verit\u00e0 io vi dico: io sono la porta delle pecore. Tutti coloro che sono venuti prima di me, sono ladri e briganti; ma le pecore non li hanno ascoltati. Io sono la porta: se uno entra attraverso di me, sar\u00e0 salvato; entrer\u00e0 e uscir\u00e0 e trover\u00e0 pascolo. Il ladro non viene se non per rubare, uccidere e distruggere; io sono venuto perch\u00e9 abbiano la vita e l'abbiano in abbondanza\u00bb.", "medita": "Questo brano evangelico ha un connotato enigmatico. Se, infatti, ci sembra intuitivo pensare a Ges\u00f9 come al nostro \u201cpastore\u201d, qui Ges\u00f9 si propone in un modo diverso e che pu\u00f2 suscitare un certo sconcerto: afferma di essere la porta delle pecore. Solo dopo, nelle frasi che seguiranno (quantunque liturgicamente anteposte e lette ieri), Ges\u00f9 afferma di essere anche il pastore: porta del recinto e pastore allo stesso tempo!\nCosa pu\u00f2 significare, allora, essere la porta delle pecore? Probabilmente una cosa molto semplice: solamente chi parla in nome di Ges\u00f9 \u00e8 vero pastore. Coloro che non lo testimoniano, ovvero coloro che, metaforicamente, entrano da un'altra parte, sono ladri e briganti e non conducono alla salvezza. Tuttavia non possiamo fermarci a questa spiegazione. Nel seguito di questo brano evangelico Ges\u00f9 afferma di essere il buon pastore. Non basta, quindi, parlare in nome di Ges\u00f9, ma occorre incarnare la sua parola. Lui non \u00e8 un \u201csemplice\u201d profeta che ci indirizza verso Dio e di cui possiamo accontentarci di essere i portavoce; Lui \u00e8 Dio. Quindi non dobbiamo limitarci a proclamare i suoi insegnamenti, ma dobbiamo anche affermare questa verit\u00e0 di fede. Ci\u00f2, poi, rende inconfutabile la parola di Ges\u00f9, e ci obbliga a viverla in pienezza. Ma allo stesso tempo la rende del tutto possibile, perch\u00e9 non intrisa di mille precetti ma ricompresa in una sola azione: amarci come lui ci ha amati.", "riflettere": "Ancora una volta domandiamoci quanto aderiamo concretamente agli insegnamenti di Ges\u00f9, quanto conformiamo ad essi il nostro vivere di tutti i giorni, o quanto, invece, limitiamo il nostro essere cristiani ad una pura pratica rituale, riducendolo ad una esteriorit\u00e0 per certi versi fine a se stessa.", "preghfin": "Maria, Tu che alle nozze di Cana\nsei stata esempio della fede in Ges\u00f9\ne hai dimostrato la forza della Tua intercessione,\nti imploriamo di ricondurci a Cristo,\ndi aiutarci a vedere in Lui il vero Dio e il vero uomo\naffinch\u00e9, aderendo alla Sua parola,\npossiamo ottenere la Vita eterna."}