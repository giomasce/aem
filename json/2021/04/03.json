{"day": 3, "month": 4, "year": 2021, "weekday": 6, "date_str": "sabato 3 aprile 2021", "quotes": "Gn 1,1-2,2; Sal 103 <i>opp</i> Sal 32; Gn 22,1-18; Sal 15; Es 14,15-15,1; Es 15,1-18; Is 54,5-14; Sal 29; Is 55,1-11; Is 12,2-6; Bar 3,9-15.32-4.4; Sal 18; Ez 36,16-17a.18-28; Sal 41-42 <i>opp</i> Is 12,2-6 <i>opp</i> Sal 50; Rm 6,3-11; Sal 117", "quote_vangelo": "secondo Marco (16,1-7)", "curatore": "Centro Diocesano per le Vocazioni di Pisa", "prevangelo": "Durante il Sabato Santo la Chiesa non celebra alcuna liturgia; qui riportiamo la liturgia vigilare della Notte Santa", "indications": "Sabato santo", "preghiniz": "O Ges\u00f9 redentore, immagine del Padre,\nluce d'eterna luce, accogli il nostro canto.\nPer radunare i popoli nel patto dell'amore,\ndistendi le tue braccia sul legno della croce.\nDal tuo fianco squarciato effondi sull'altare\ni misteri pasquali della nostra salvezza.\nA te sia lode, o Cristo, speranza delle genti,\nal Padre e al Santo Spirito nei secoli dei secoli.\nAmen.\n<i>(dalla liturgia delle ore)</i>", "vangelo": "Passato il sabato, Maria di M\u00e0gdala, Maria madre di Giacomo e Sal\u00f2me comprarono oli aromatici per andare a ungerlo. Di buon mattino, il primo giorno della settimana, vennero al sepolcro al levare del sole.\nDicevano tra loro: \u00abChi ci far\u00e0 rotolare via la pietra dall'ingresso del sepolcro?\u00bb. Alzando lo sguardo, osservarono che la pietra era gi\u00e0 stata fatta rotolare, bench\u00e9 fosse molto grande.\nEntrate nel sepolcro, videro un giovane, seduto sulla destra, vestito d'una veste bianca, ed ebbero paura. Ma egli disse loro: \u00abNon abbiate paura! Voi cercate Ges\u00f9 Nazareno, il crocifisso. \u00c8 risorto, non \u00e8 qui. Ecco il luogo dove l'avevano posto. Ma andate, dite ai suoi discepoli e a Pietro: \u201cEgli vi precede in Galilea. L\u00e0 lo vedrete, come vi ha detto\u201d\u00bb.", "medita": "Oggi sulla terra c'\u00e8 grande silenzio perch\u00e9 il Re dorme: la terra \u00e8 rimasta sbigottita e tace perch\u00e9 il Dio fatto carne si \u00e8 addormentato e ha svegliato coloro che da secoli dormivano. Dio \u00e8 morto nella carne ed \u00e8 sceso a scuotere il regno degli inferi; il Signore entr\u00f2 da loro, appena Adamo lo vide grid\u00f2 a tutti e disse: \u00abSia con tutti il mio Signore\u00bb. E Cristo rispondendo disse ad Adamo: \u00abE con il tuo spirito\u00bb.\nIo sono il tuo Dio, che per te sono diventato tuo figlio. A te comando: Svegliati, tu che dormi! Infatti non ti ho creato perch\u00e9 rimanessi prigioniero nell'inferno. Risorgi dai morti. Risorgi, opera delle mie mani! Risorgi, usciamo di qui! Per te io, tuo Dio, mi sono fatto tuo figlio. Per te io, il Signore, ho rivestito la tua natura di servo. Per te uomo ho condiviso la debolezza umana, ma poi son diventato libero tra i morti. Per te, che sei uscito dal giardino del paradiso terrestre, sono stato tradito in un giardino e dato in mano ai Giudei, e in un giardino sono stato messo in croce. Guarda sulla mia faccia gli sputi che io ricevetti per te, per poterti restituire a quel primo soffio vitale. Guarda sulle mie guance gli schiaffi, sopportati per rifare a mia immagine la tua bellezza perduta.\nGuarda sul mio dorso la flagellazione subita per liberare le tue spalle dal peso dei tuoi peccati. Guarda le mie mani inchiodate al legno per te, che un tempo avevi malamente allungato la tua mano all'albero. Morii sulla croce e la lancia penetr\u00f2 nel mio costato, per te che ti addormentasti nel paradiso e facesti uscire Eva dal tuo fianco. Il mio costato san\u00f2 il dolore del tuo fianco. Il mio sonno ti liberer\u00e0 dal sonno dell'inferno.\nIl nemico ti fece uscire dalla terra del paradiso. Io invece ti colloco sul trono celeste. Ti fu proibito di toccare la pianta simbolica della vita, ma io, che sono la vita, ti comunico quello che sono. Il trono celeste \u00e8 pronto, pronti e agli ordini sono i portatori, la sala \u00e8 allestita, la mensa apparecchiata, l'eterna dimora \u00e8 addobbata, i forzieri aperti. In altre parole, \u00e8 preparato per te dai secoli eterni il regno dei cieli. (Da un'antica omelia sul sabato santo)", "riflettere": "Oggi la Chiesa non celebra l'eucarestia, in attesa della grande veglia della notte. Il silenzio avvolge questa giornata. Cerchiamo, anche noi, spazi di silenzio per meditare il grande mistero della Pasqua.", "preghfin": "O Dio eterno e onnipotente,\nche ci concedi di celebrare il mistero del Figlio tuo Unigenito,\ndisceso nelle viscere della terra,\nfa' che, sepolti con lui nel battesimo,\nrisorgiamo con lui nella gloria della risurrezione.\nAmen.\n<i>(dalla liturgia delle ore)</i>"}