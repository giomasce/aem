{"day": 28, "month": 4, "year": 2021, "weekday": 3, "date_str": "mercoled\u00ec 28 aprile 2021", "quotes": "At 12,24-13,5; Sal 66", "quote_vangelo": "secondo Giovanni (12,44-50)", "curatore": "Centro Diocesano per le Vocazioni di Pisa", "prevangelo": "", "indications": "", "preghiniz": "Ti lodino i popoli, o Dio, ti lodino i popoli tutti.\nDio abbia piet\u00e0 di noi e ci benedica,\nsu di noi faccia splendere il suo volto;\nperch\u00e9 si conosca sulla terra la tua via,\nla tua salvezza fra tutte le genti.\nGioiscano le nazioni e si rallegrino,\nperch\u00e9 tu giudichi i popoli con rettitudine,\ngoverni le nazioni sulla terra.\n<i>(Salmo 66)</i>", "vangelo": "In quel tempo, Ges\u00f9 esclam\u00f2: \u00abChi crede in me, non crede in me ma in colui che mi ha mandato; chi vede me, vede colui che mi ha mandato. Io sono venuto nel mondo come luce, perch\u00e9 chiunque crede in me non rimanga nelle tenebre.\nSe qualcuno ascolta le mie parole e non le osserva, io non lo condanno; perch\u00e9 non sono venuto per condannare il mondo, ma per salvare il mondo.\nChi mi rifiuta e non accoglie le mie parole, ha chi lo condanna: la parola che ho detto lo condanner\u00e0 nell'ultimo giorno. Perch\u00e9 io non ho parlato da me stesso, ma il Padre, che mi ha mandato, mi ha ordinato lui di che cosa parlare e che cosa devo dire. E io so che il suo comandamento \u00e8 vita eterna. Le cose dunque che io dico, le dico cos\u00ec come il Padre le ha dette a me\u00bb.", "medita": "Il Vangelo di oggi \u00e8 la parte finale del Libro dei segni. L'evangelista fa un bilancio: molti credettero ed ebbero il coraggio di manifestare la propria fede pubblicamente; molti ebbero paura di essere espulsi dalla sinagoga, nonostante avesse compiuto, davanti a loro, alcuni segni. Credere in Ges\u00f9 \u00e8 credere in colui che lo ha mandato. \u00c8 Lui che ci porta al Padre; Ges\u00f9 \u00e8 la luce che viene nel mondo. Il verbo era la luce che illumina ogni uomo, che brilla nelle tenebre, ma non tutti hanno accolto questa luce. Questa luce deve rischiarare l'orizzonte e il lato luminoso della nostra fede. Non sono venuto per condannare il mondo. Per\u00f2 sorge una domanda: come sar\u00e0 il giudizio finale? Il giudizio non \u00e8 una minaccia: egli dice che se ascoltiamo le sue parole e non le osserviamo, non ci condanna: \u201cIo sono venuto per salvare il mondo, chi mi respinge ha chi lo condanna\u201d.", "riflettere": "Giovanni fa un bilancio dell'attivit\u00e0 rivelatrice di Dio. Se io facessi un bilancio della mia vita, cosa ci sarebbe di positivo in me? La mia fede \u00e8 la speranza che mi d\u00e0 certezze? C'\u00e8 da fare una rivalutazione della mia vita?", "preghfin": "Signore insegnami a non parlare\ncome un bronzo risonante o un\ncembalo squillante, ma con amore.\nRendimi capace di comprendere\ne dammi la fede che muove le montagne,\nma con l'amore.\nInsegnami quell'amore che \u00e8 sempre presente\ne sempre gentile, anche verso il geloso\npresuntuoso, egoista, o permaloso.\n<i>(Madre Teresa di Calcutta)</i>"}