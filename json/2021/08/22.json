{"day": 22, "month": 8, "year": 2021, "weekday": 7, "date_str": "domenica 22 agosto 2021", "quotes": "Gs 24,1-2a.15-17.18b; Sal 33; Ef 5,21-32", "quote_vangelo": "secondo Giovanni (6,60-69)", "curatore": "Antonella Vairo", "prevangelo": "", "indications": "Salterio: prima settimana\nBeata Vergine Maria regina", "preghiniz": "Benedir\u00f2 il Signore in ogni tempo,\nsulla mia bocca sempre la sua lode.\nIo mi glorio nel Signore:\ni poveri ascoltino e si rallegrino.\nGli occhi del Signore sui giusti,\ni suoi orecchi al loro grido di aiuto.\nIl volto del Signore contro i malfattori,\nper eliminarne dalla terra il ricordo.\nGridano e il Signore li ascolta,\nli libera da tutte le loro angosce.\nIl Signore \u00e8 vicino a chi ha il cuore spezzato,\negli salva gli spiriti affranti.\nMolti sono i mali del giusto,\nma da tutti lo libera il Signore.\nCustodisce tutte le sue ossa:\nneppure uno sar\u00e0 spezzato.\nIl male fa morire il malvagio\ne chi odia il giusto sar\u00e0 condannato.\nIl Signore riscatta la vita dei suoi servi;\nnon sar\u00e0 condannato chi in lui si rifugia.\n<i>(Salmo 33)</i>", "vangelo": "In quel tempo, molti dei discepoli di Ges\u00f9, dopo aver ascoltato, dissero: \u00abQuesta parola \u00e8 dura! Chi pu\u00f2 ascoltarla?\u00bb.\nGes\u00f9, sapendo dentro di s\u00e9 che i suoi discepoli mormoravano riguardo a questo, disse loro: \u00abQuesto vi scandalizza? E se vedeste il Figlio dell'uomo salire l\u00e0 dov'era prima? \u00c8 lo Spirito che d\u00e0 la vita, la carne non giova a nulla; le parole che io vi ho detto sono spirito e sono vita. Ma tra voi vi sono alcuni che non credono\u00bb.\nGes\u00f9 infatti sapeva fin da principio chi erano quelli che non credevano e chi era colui che lo avrebbe tradito. E diceva: \u00abPer questo vi ho detto che nessuno pu\u00f2 venire a me, se non gli \u00e8 concesso dal Padre\u00bb.\nDa quel momento molti dei suoi discepoli tornarono indietro e non andavano pi\u00f9 con lui.\nDisse allora Ges\u00f9 ai Dodici: \u00abVolete andarvene anche voi?\u00bb. Gli rispose Simon Pietro: \u00abSignore, da chi andremo? Tu hai parole di vita eterna e noi abbiamo creduto e conosciuto che tu sei il Santo di Dio\u00bb.", "medita": "Ges\u00f9 ha appena pronunciato il discorso sul \u201cPane di vita\u201d, il \u201cPane disceso dal cielo\u201d, che \u00e8 Lui stesso. Il suo corpo e il suo Sangue sono il \u201cpane\u201d di cui \u00e8 necessario cibarsi per avere la vita eterna. I discepoli, per\u00f2, non riescono a comprendere questa parola, che ritengono troppo \u201cdura\u201d. Come poter mangiare la carne e bere il sangue dell'uomo che essi ritengono essere il Messia, cio\u00e8 il salvatore atteso dal popolo, colui che avrebbe definitivamente restituito a Israele la libert\u00e0 da qualsiasi dominatore o oppressore? La risposta di Ges\u00f9 sposta subito l'attenzione da un'interpretazione meramente umana e materiale al significato \u201cdivino\u201d delle sue parole, che definisce \u201cspirito e vita\u201d. Cos\u00ec Ges\u00f9 si riferisce dapprima alla sua glorificazione (l'ascesa al cielo attraverso la croce) e subito dopo all'evento che ne seguir\u00e0, il dono dello Spirito Santo, l'unico che pu\u00f2 dare la vita (mentre la \u201ccarne non giova a nulla\u201d). Per comprendere tutto questo e viverlo concretamente nella propria vita, al discepolo viene chiesto di fidarsi di Ges\u00f9, di credere nella sua Parola perch\u00e9 \u00e8 la stessa Parola del Padre, che desidera solo compiere la sua opera di salvezza. \u00c8 questa la chiamata alla quale rispondere per non autoescludersi dal progetto divino di redenzione. La risposta di Pietro, che \u00e8 anche una domanda, \u00e8 emblematica: \u201cSignore, da chi andremo? Tu hai parole di vita eterna e noi abbiamo veduto e conosciuto che tu sei il santo di Dio\u201d. La fedelt\u00e0 a Dio \u00e8 fedelt\u00e0 a una persona, Ges\u00f9, della quale si fa esperienza, cio\u00e8 si \u201cconosce\u201d, attraverso la Parola e i Sacramenti, cio\u00e8 condividendo, giorno dopo giorno, il cammino insieme a Lui, nella consapevolezza che solo cos\u00ec avremo la vita, la vita che non finisce.", "riflettere": "Credo nello Spirito Santo? Credo che, attraverso lo Spirito, Ges\u00f9 si fa mio compagno di cammino, agendo concretamente nella mia vita perch\u00e9 venga trasformata e possa rispondere pienamente al progetto di salvezza che Dio ha per ciascuno di noi?", "preghfin": "Benedici il Signore, anima mia,\nquanto \u00e8 in me benedica il suo santo nome.\nBenedici il Signore, anima mia,\nnon dimenticare tanti suoi benefici.\nEgli perdona tutte le tue colpe,\nguarisce tutte le tue malattie;\nsalva dalla fossa la tua vita,\nti corona di grazia e di misericordia;\negli sazia di beni i tuoi giorni\ne tu rinnovi come aquila la tua giovinezza.\n<i>(Salmo 102)</i>"}