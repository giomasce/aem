{"day": 17, "month": 8, "year": 2021, "weekday": 2, "date_str": "marted\u00ec 17 agosto 2021", "quotes": "Gdc 6,11-24a; Sal 84", "quote_vangelo": "secondo Matteo (19,23-30)", "curatore": "Antonella Vairo", "prevangelo": "", "indications": "", "preghiniz": "Ascolter\u00f2 che cosa dice Dio, il Signore:\negli annuncia la pace\nper il suo popolo, per i suoi fedeli,\nper chi ritorna a lui con fiducia.\nAmore e verit\u00e0 s'incontreranno,\ngiustizia e pace si baceranno.\nVerit\u00e0 germoglier\u00e0 dalla terra\ne giustizia si affaccer\u00e0 dal cielo.\nCerto, il Signore doner\u00e0 il suo bene\ne la nostra terra dar\u00e0 il suo frutto;\ngiustizia camminer\u00e0 davanti a lui:\ni suoi passi tracceranno il cammino.\n<i>(Salmo 84)</i>", "vangelo": "In quel tempo, Ges\u00f9 disse ai suoi discepoli: \u00abIn verit\u00e0 io vi dico: difficilmente un ricco entrer\u00e0 nel regno dei cieli. Ve lo ripeto: \u00e8 pi\u00f9 facile che un cammello passi per la cruna di un ago, che un ricco entri nel regno di Dio\u00bb.\nA queste parole i discepoli rimasero molto stupiti e dicevano: \u00abAllora, chi pu\u00f2 essere salvato?\u00bb. Ges\u00f9 li guard\u00f2 e disse: \u00abQuesto \u00e8 impossibile agli uomini, ma a Dio tutto \u00e8 possibile\u00bb.\nAllora Pietro gli rispose: \u00abEcco, noi abbiamo lasciato tutto e ti abbiamo seguito; che cosa dunque ne avremo?\u00bb. E Ges\u00f9 disse loro: \u00abIn verit\u00e0 io vi dico: voi che mi avete seguito, quando il Figlio dell'uomo sar\u00e0 seduto sul trono della sua gloria, alla rigenerazione del mondo, siederete anche voi su dodici troni a giudicare le dodici trib\u00f9 d'Israele. Chiunque avr\u00e0 lasciato case, o fratelli, o sorelle, o padre, o madre, o figli, o campi per il mio nome, ricever\u00e0 cento volte tanto e avr\u00e0 in eredit\u00e0 la vita eterna. Molti dei primi saranno ultimi e molti degli ultimi saranno primi\u00bb.", "medita": "Nel brano evangelico di oggi, che segue quello di ieri nel primo vangelo, Ges\u00f9 afferma che \u201cdifficilmente\u201d un ricco entrer\u00e0 nel regno dei cieli. Nella societ\u00e0 ebraica di quel tempo, la ricchezza era vista come una benedizione di Dio, un segno della sua benevolenza. Le parole di Ges\u00f9, in effetti, anche se radicali, non condannano la ricchezza in s\u00e9, ma l'assenza di una scelta fondamentale per Dio, la profonda adesione di fede che non pu\u00f2 pi\u00f9 fare a meno di una relazione autentica e vitale con Colui che \u00e8 stato riconosciuto come l'unico, vero bene. Orientare la propria vita (e viverla!) nella sequela di Cristo e, allo stesso tempo, nell'impegnativa realt\u00e0 umana della quale facciamo parte sembra ai discepoli un compito troppo alto, dell'ordine dell'impossibile, per cui l'unica conseguenza sembra essere quella che nessuno potr\u00e0 essere salvato. Una simile preoccupazione, in realt\u00e0, smaschera la convinzione che la salvezza sia qualcosa da raggiungere con le proprie forze, abilit\u00e0 o anche virt\u00f9 maturate nel corso dell'esistenza e non invece il dono gratuitamente ricevuto come frutto di una vitale relazione d'amore con se stessi, con gli altri, con Dio. I \u201cprimi\u201d del regno dei cieli saranno coloro che avranno saputo mettere all'ultimo posto, nella scala delle personali priorit\u00e0, tutte le convinzioni e le presunte sicurezze che provengono da logiche mondane, per accogliere pienamente Ges\u00f9 in ogni ambito della propria vita e delle relazioni che la costituiscono.", "riflettere": "Come vivo la mia vita nella famiglia, nello studio, nel lavoro, nell'impegno ecclesiale e/o sociale? Mi identifico con ci\u00f2 che ho o che so fare, con le mie prestazioni e capacit\u00e0? O lascio che sia la Parola di Dio a illuminare e dare significato ad ogni mia attivit\u00e0 o relazione?", "preghfin": "Padre, mi affido alle tue mani,\ndisponi di me secondo la tua volont\u00e0, qualunque essa sia.\nIo ti ringrazio. Sono disposto a tutto. Accetto tutto,\npurch\u00e9 la tua volont\u00e0 si compia in me e in tutte le tue creature.\nNon desidero nient'altro, Padre.\nTi affido la mia anima, te la dono con tutto l'amore di cui sono capace,\nperch\u00e9 ti amo e sento il bisogno di donarmi a Te,\ndi rimettermi fra le tue mani,\nsenza limiti, senza misura,\ncon una fiducia infinita\nperch\u00e9 Tu sei mio Padre.\n<i>(Charles de Foucauld)</i>"}