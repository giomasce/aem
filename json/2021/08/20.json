{"day": 20, "month": 8, "year": 2021, "weekday": 5, "date_str": "venerd\u00ec 20 agosto 2021", "quotes": "Rt 1,1.3-6.14b-16.22; Sal 145", "quote_vangelo": "secondo Matteo (22,34-40)", "curatore": "Antonella Vairo", "prevangelo": "", "indications": "San Bernardo", "preghiniz": "Beato chi ha per aiuto il Dio di Giacobbe:\nla sua speranza \u00e8 nel Signore suo Dio,\nche ha fatto il cielo e la terra,\nil mare e quanto contiene.\nEgli rimane fedele per sempre,\nrende giustizia agli oppressi,\nd\u00e0 il pane agli affamati.\nIl Signore libera i prigionieri.\nIl Signore ridona la vista ai ciechi,\nil Signore rialza chi \u00e8 caduto,\nil Signore ama i giusti,\nil Signore protegge i forestieri.\nEgli sostiene l'orfano e la vedova,\nma sconvolge le vie dei malvagi.\nIl Signore regna per sempre,\nil tuo Dio, o Sion, di generazione in generazione.\n<i>(Salmo 145)</i>", "vangelo": "In quel tempo, i farisei, avendo udito che Ges\u00f9 aveva chiuso la bocca ai sadduc\u00e8i, si riunirono insieme e uno di loro, un dottore della Legge, lo interrog\u00f2 per metterlo alla prova: \u00abMaestro, nella Legge, qual \u00e8 il grande comandamento?\u00bb.\nGli rispose: \u00ab\u201cAmerai il Signore tuo Dio con tutto il tuo cuore, con tutta la tua anima e con tutta la tua mente\u201d. Questo \u00e8 il grande e primo comandamento. Il secondo poi \u00e8 simile a quello: \u201cAmerai il tuo prossimo come te stesso\u201d. Da questi due comandamenti dipendono tutta la Legge e i Profeti\u00bb.", "medita": "I farisei vogliono mettere alla prova Ges\u00f9 e lo fanno attraverso la domanda posta da un dottore della Legge, cio\u00e8 da un maestro esperto della Torah (la Legge ebraica, l'insieme dei primi cinque libri della Bibbia) su quale sia il comandamento fondamentale, il \u201cgrande comandamento\u201d. La Legge ebraica prevede le dieci parole come i comandamenti pi\u00f9 importanti perch\u00e9 comunicati direttamente da Dio a Mos\u00e8, e altri 613 precetti (contenuti nel libro del Levitico), che un buon ebreo \u00e8 tenuto ad osservare. La domanda vorrebbe mettere in difficolt\u00e0 Ges\u00f9, che, invece, risponde con fermezza: \u201cAmerai il Signore tuo Dio con tutto il cuore, con tutta la tua anima e con tutta la tua mente\u201d, come \u201cgrande e primo comandamento\u201d, e poi: \u201cAmerai il tuo prossimo come te stesso\u201d. Il verbo del comandamento richiamato da Ges\u00f9 \u00e8 \u201camare\u201d, come a dire che, senza l'amore, qualsiasi altro precetto, norma, regola, esortazione sarebbe cosa vana, lettera morta. \u00c8 solo nella relazione, con Dio e con i fratelli, che si pu\u00f2 scoprire l'autentico senso di s\u00e9 e della vita. Ogni pensiero, parola, azione trae il suo significato pi\u00f9 profondo dalla vocazione fondamentale della creatura umana, quella di amare ed essere amata. Da qui e in questa prospettiva si pu\u00f2 comprendere il significato della storia della salvezza vissuta dal popolo ebraico. Per questo Ges\u00f9 sottolinea: \u201cDa questi due comandamenti discendono tutta la Legge e i Profeti\u201d. Ogni storia, personale e comunitaria, \u00e8 storia di relazioni, che, nel piano salvifico di Dio, rivelano all'uomo il fine della sua esistenza: riconoscersi come creatura amata e capace di amare.", "riflettere": "Nella mia vita, metto l'amore al primo posto? L'amore per me stesso (cio\u00e8 la cura e l'attenzione verso i miei bisogni non solo materiali, ma anche intellettuali e spirituali), l'amore per gli altri, l'amore per Dio?", "preghfin": "Dove sei? Non vedo il tuo volto.\nEppure ci sei. I tuoi raggi rimbalzano in mille direzioni.\nSei la Presenza nascosta. Presenza sempre oscura e sempre chiara.\nMistero affascinante a cui tendono tutte le aspirazioni. [\u2026]\nTu mi penetri, mi avvolgi, mi ami.\nCon la tua presenza attiva raggiungi le remote dimore della mia intimit\u00e0.\nAnima della mia anima, vita della mia vita, sei pi\u00f9 di me stesso.\nRealt\u00e0 totale e totalizzante nella quale io vivo immerso:\nvivifica e penetra tutto quanto io sono, possiedimi tutto intero,\nfa' di me una viva trasparenza del tuo essere e del tuo amore.\n<i>(Ignacio Larranaga)</i>"}