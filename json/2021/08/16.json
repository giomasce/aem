{"day": 16, "month": 8, "year": 2021, "weekday": 1, "date_str": "luned\u00ec 16 agosto 2021", "quotes": "Gdc 2,11-19; Sal 105", "quote_vangelo": "secondo Matteo (19,16-22)", "curatore": "Antonella Vairo", "prevangelo": "", "indications": "Salterio: quarta settimana", "preghiniz": "Signore, tu mi scruti e mi conosci,\ntu conosci quando mi siedo e quando mi alzo.\nIntendi da lontano i miei pensieri,\nosservi il mio cammino e il mio riposo,\nti sono note tutte le mie vie.\nScrutami, o Dio, e conosci il mio cuore,\nprovami e conosci i miei pensieri;\nvedi se percorro una via di dolore\ne guidami per una via di eternit\u00e0.\n<i>(Salmo 138)</i>", "vangelo": "In quel tempo, un tale si avvicin\u00f2 e gli disse: \u00abMaestro, che cosa devo fare di buono per avere la vita eterna?\u00bb. Gli rispose: \u00abPerch\u00e9 mi interroghi su ci\u00f2 che \u00e8 buono? Buono \u00e8 uno solo. Se vuoi entrare nella vita, osserva i comandamenti\u00bb. Gli chiese: \u00abQuali?\u00bb.\nGes\u00f9 rispose: \u00abNon ucciderai, non commetterai adulterio, non ruberai, non testimonierai il falso, onora il padre e la madre e amerai il prossimo tuo come te stesso\u00bb. Il giovane gli disse: \u00abTutte queste cose le ho osservate; che altro mi manca?\u00bb. Gli disse Ges\u00f9: \u00abSe vuoi essere perfetto, va', vendi quello che possiedi, dallo ai poveri e avrai un tesoro nel cielo; e vieni! Seguimi!\u00bb.\nUdita questa parola, il giovane se ne and\u00f2, triste; possedeva infatti molte ricchezze.", "medita": "Oggi il brano del vangelo di Matteo ci d\u00e0 un insegnamento sulla ricchezza. Un tale si avvicina a Ges\u00f9 per chiedergli cosa possa fare di \u201cbuono\u201d per meritare la vita eterna. In quest'uomo, non meglio identificato e che per questo pu\u00f2 rappresentare ognuno di noi, sembra esserci il sincero desiderio di compiere il \u201cbene\u201d a favore degli altri e di Dio. La risposta di Ges\u00f9, per\u00f2, \u00e8 volta subito a fare chiarezza su quale sia il vero \u201cbene\u201d. \u201cBuono \u00e8 uno solo\u201d, cio\u00e8 Dio. Ecco che, fin dalle prime battute di questo dialogo, Ges\u00f9 tenta di purificare le intenzioni dell'uomo che ha di fronte, perch\u00e9 l'attenzione del suo cuore converga sull'unico significato che pu\u00f2 davvero dare senso alla sua vita e orientare il suo cammino. Poi, in modo singolare, le parole di Ges\u00f9, dietro richiesta dell'uomo, indicano, delle dieci parole, i comandamenti che riguardano la relazione con gli altri, con le cose da fare o da non fare, culminando nel versetto del Levitico: \u201c\u2026e amerai il prossimo tuo come te stesso\u201d. Ma quell'uomo afferma di aver gi\u00e0 fatto tutte queste cose; se \u00e8 l\u00ec, di fronte a Ges\u00f9, \u00e8 perch\u00e9 vuole sapere cosa ancora gli manca, cio\u00e8 cos'altro \u201cdebba fare\u201d. L'osservanza di regole e precetti sembra essere il suo orizzonte di fede, quello che pu\u00f2 garantirgli una vita sicura, senza problemi e pericoli, cos\u00ec come il denaro che possiede. L'invito di Ges\u00f9, a questo punto, chiede di compiere una scelta, la scelta fondamentale per Lui, lontana da idoli di qualsiasi natura. Ora il cammino di fede di quest'uomo, come per ciascuno di noi, \u00e8 ad una svolta, ad un momento decisivo. La domanda da porsi \u00e8: chi \u00e8 Dio per me? \u00c8 davvero Lui per me l'unico vero bene dal quale lasciarmi guidare?", "riflettere": "Oggi prover\u00f2 a riflettere sugli \u201cidoli\u201d della mia vita. Ci sono aspetti della mia vita che mi portano a mettere Dio in secondo piano e ad allontanarmi dal suo progetto d'amore per me?", "preghfin": "Padre di bont\u00e0, Padre di amore,\nti benedico, ti lodo e ti ringrazio\nperch\u00e9 per amore ci hai dato Ges\u00f9.\nGrazie, Padre, perch\u00e9 alla luce del tuo Spirito, comprendiamo\nche lui \u00e8 la luce, la verit\u00e0, il buon Pastore, che \u00e8 venuto\nperch\u00e9 noi abbiamo la vita e l'abbiamo in abbondanza. [\u2026]\nTi rendo grazie, o Padre, per quello che oggi stai compiendo nella mia vita.\nTi ringrazio con tutto il cuore, perch\u00e9 mi guarisci, perch\u00e9 mi liberi,\nperch\u00e9 spezzi le mie catene e mi doni la libert\u00e0.\n<i>(Padre Emiliano Tardif)</i>"}