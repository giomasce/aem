{"day": 5, "month": 8, "year": 2021, "weekday": 4, "date_str": "gioved\u00ec 5 agosto 2021", "quotes": "Nm 20,1-13; Sal 94", "quote_vangelo": "secondo Matteo (16,13-23)", "curatore": "Antonella Vairo", "prevangelo": "Il commento di oggi \u00e8 proposto dal Centro Diocesano per le Vocazioni di Pisa", "indications": "", "preghiniz": "Dio di bont\u00e0 e di misericordia,\nche ci chiedi di collaborare alla tua opera di salvezza\nmanda numerosi e santi operai per la tua vigna,\nperch\u00e9 alla tua Chiesa non manchino mai annunciatori coraggiosi del Vangelo,\nsacerdoti che ti offrano anche con la vita il sacrificio dell'Eucarestia\ne che quali segni splendenti di Cristo buon pastore,\nguidino il tuo popolo sulle strade della carit\u00e0.\nManda il tuo Spirito Santo a rinfrancare il cuore dei giovani,\nperch\u00e9 abbiano il coraggio di dirti s\u00ec quando li chiami al servizio dei fratelli,\nla perseveranza nel seguire Ges\u00f9 anche sulla via della croce\ne la gioia grande di essere nel mondo testimoni del tuo amore.\nO Maria, Madre dei sacerdoti, dona a tutti i membri della Chiesa pisana\nla tua stessa fedelt\u00e0 per testimoniare a tutti\nla gioia che nasce dall'incontro con Cristo che vive e regna nei secoli in eterno. Amen.\n<i>(Giovanni Paolo Benotto)</i>", "vangelo": "In quel tempo, Ges\u00f9, giunto nella regione di Cesar\u00e8a di Filippo, domand\u00f2 ai suoi discepoli: \u00abLa gente, chi dice che sia il Figlio dell'uomo?\u00bb. Risposero: \u00abAlcuni dicono Giovanni il Battista, altri El\u00eca, altri Gerem\u00eca o qualcuno dei profeti\u00bb.\nDisse loro: \u00abMa voi, chi dite che io sia?\u00bb. Rispose Simon Pietro: \u00abTu sei il Cristo, il Figlio del Dio vivente\u00bb.\nE Ges\u00f9 gli disse: \u00abBeato sei tu, Simone, figlio di Giona, perch\u00e9 n\u00e9 carne n\u00e9 sangue te lo hanno rivelato, ma il Padre mio che \u00e8 nei cieli. E io a te dico: tu sei Pietro e su questa pietra edificher\u00f2 la mia Chiesa e le potenze degli inferi non prevarranno su di essa. A te dar\u00f2 le chiavi del regno dei cieli: tutto ci\u00f2 che legherai sulla terra sar\u00e0 legato nei cieli, e tutto ci\u00f2 che scioglierai sulla terra sar\u00e0 sciolto nei cieli\u00bb.\nAllora ordin\u00f2 ai discepoli di non dire ad alcuno che egli era il Cristo.\nDa allora Ges\u00f9 cominci\u00f2 a spiegare ai suoi discepoli che doveva andare a Gerusalemme e soffrire molto da parte degli anziani, dei capi dei sacerdoti e degli scribi, e venire ucciso e risorgere il terzo giorno.\nPietro lo prese in disparte e si mise a rimproverarlo dicendo: \u00abDio non voglia, Signore; questo non ti accadr\u00e0 mai\u00bb. Ma egli, voltandosi, disse a Pietro: \u00abVa' dietro a me, Satana! Tu mi sei di scandalo, perch\u00e9 non pensi secondo Dio, ma secondo gli uomini!\u00bb.", "medita": "Lo spunto per questo dialogo tra Ges\u00f9 e i discepoli lo forniscono questi ultimi per i quali, dopo aver ascoltato la predicazione di Ges\u00f9 ed aver visto ben due miracoli di moltiplicazione del cibo, la prima preoccupazione \u00e8 quella di esser rimasti senza pane. Ges\u00f9 allora decide di fare una \u201cverifica\u201d e per sollecitare una risposta pi\u00f9 autentica inizia mettendo a proprio agio i discepoli, proprio come farebbe uno psicanalista, con l'invito ad un sondaggio poco impegnativo su cosa <i>la gente</i> pensi di lui. E tutti a rispondere, chi in un modo e chi in un altro, con la massima sollecitudine. Ed \u00e8 qui che arriva, come un pugno nello stomaco, la domanda cruciale: \u00abMa <i>voi</i>, chi dite che io sia?\u00bb. Non \u00e8 difficile immaginare il silenzio generale dei discepoli interdetti. Solo Pietro, il temerario, trova il coraggio di rispondere. Non sempre ci azzecca, come si dimostra anche in questo brano pochi versetti pi\u00f9 avanti, ma stavolta fa proprio centro e vince il primo premio! La prima impressione del lettore \u00e8 che sia il merito della risposta, cio\u00e8 la fede, a garantire a Pietro il primato nella chiesa nascente. Ma non a caso Ges\u00f9 si premura di dichiarare che la risposta non \u00e8 di Pietro, ma \u00e8 ispirata dal Padre. E allora quali sono le caratteristiche per le quali Ges\u00f9 proprio a Pietro affida l'incarico di fondare <i>la sua Chiesa</i>, conferendogli tutti quei poteri straordinari? Se eliminiamo il merito della risposta di fede, ci\u00f2 che di Pietro rimane in evidenza in questo episodio \u00e8 la sua impetuosit\u00e0. Sar\u00e0 per questa che Ges\u00f9 lo ha scelto per guidare la sua Chiesa? \u00c8 s\u00ec una caratteristica che da sola lo porta anche a sbagliare, ma quando \u00e8 guidata dallo Spirito Santo che Pietro ricever\u00e0 a Pentecoste fa s\u00ec che Pietro, <i>levatosi in piedi</i>, pronunci parole grandiose che <i>trafiggono i cuori</i> degli ascoltatori (At 2, 14--39).", "riflettere": "Dal brano di Vangelo che abbiamo letto mi sembra che emergano due caratteristiche importanti di chi \u00e8 guida dei cristiani, caratteristiche che quindi anche tutti noi semplici fedeli dovremmo cercare di far nostre: una generosit\u00e0 senza riserve e la fede come guida dell'operato.", "preghfin": "Offriamo in questa giornata la nostra preghiera\ne le nostre azioni al Signore per le <i>vocazioni al diaconato permanente</i>.\nSia il loro ministero segno e strumento dell'amore\ne della prossimit\u00e0 del Signore,\nche viene incontro alle necessit\u00e0 di ciascuno,\ne il loro servizio contribuisca all'edificazione del Regno."}