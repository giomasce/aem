{"day": 26, "month": 8, "year": 2021, "weekday": 4, "date_str": "gioved\u00ec 26 agosto 2021", "quotes": "1Ts 3,7-13; Sal 89", "quote_vangelo": "secondo Matteo (24,42-51)", "curatore": "Antonella Vairo", "prevangelo": "", "indications": "", "preghiniz": "Tu fai ritornare l'uomo in polvere,\nquando dici: \u00abRitornate, figli dell'uomo\u00bb.\nMille anni, ai tuoi occhi,\nsono come il giorno di ieri che \u00e8 passato,\ncome un turno di veglia nella notte.\nInsegnaci a contare i nostri giorni\ne acquisteremo un cuore saggio.\nRitorna, Signore: fino a quando?\nAbbi piet\u00e0 dei tuoi servi!\nSaziaci al mattino con il tuo amore:\nesulteremo e gioiremo per tutti i nostri giorni.\nSia su di noi la dolcezza del Signore, nostro Dio:\nrendi salda per noi l'opera delle nostre mani,\nl'opera delle nostre mani rendi salda.\n<i>(Salmo 89)</i>", "vangelo": "In quel tempo, Ges\u00f9 disse ai suoi discepoli: \u00abVegliate, perch\u00e9 non sapete in quale giorno il Signore vostro verr\u00e0. Cercate di capire questo: se il padrone di casa sapesse a quale ora della notte viene il ladro, veglierebbe e non si lascerebbe scassinare la casa. Perci\u00f2 anche voi tenetevi pronti perch\u00e9, nell'ora che non immaginate, viene il Figlio dell'uomo.\nChi \u00e8 dunque il servo fidato e prudente, che il padrone ha messo a capo dei suoi domestici per dare loro il cibo a tempo debito? Beato quel servo che il padrone, arrivando, trover\u00e0 ad agire cos\u00ec! Davvero io vi dico: lo metter\u00e0 a capo di tutti i suoi beni.\nMa se quel servo malvagio dicesse in cuor suo: \u201cIl mio padrone tarda\u201d, e cominciasse a percuotere i suoi compagni e a mangiare e a bere con gli ubriaconi, il padrone di quel servo arriver\u00e0 un giorno in cui non se l'aspetta e a un'ora che non sa, lo punir\u00e0 severamente e gli infligger\u00e0 la sorte che meritano gli ipocriti: l\u00e0 sar\u00e0 pianto e stridore di denti\u00bb.", "medita": "Nel vangelo di oggi Ges\u00f9 ci esorta a vegliare. Questo verbo non va inteso come, semplicemente, il contrario di dormire; in senso evangelico esso si riferisce all'attitudine del cristiano a vivere la propria vita tenendo gli occhi ben aperti sulla realt\u00e0, sempre pronto a discernere tra un cammino di menzogna e peccato da uno di consapevolezza e disponibilit\u00e0 a partecipare attivamente al progetto d'amore di Dio. Il \u201critorno\u201d del Signore Ges\u00f9, che ci ha incontrati una prima volta con l'Incarnazione, non \u00e8 solo quello ultimo del Figlio dell'uomo che avverr\u00e0 in un'ora che non immaginiamo, ma \u00e8 la visita che Egli fa a noi tutti i giorni, ogni giorno della nostra vita, parlandoci attraverso le relazioni che intessiamo e le attivit\u00e0 che svolgiamo. Quello che viviamo, infatti, \u00e8 un tempo di attesa dell'incontro ultimo e definitivo con Dio, che ci riveler\u00e0 pienamente il senso della nostra storia. Una storia, quella della nostra vita, che, dal canto nostro, avremo scoperto e vissuto in pienezza non abbandonandoci a pigrizie colpevoli, contese e sopraffazioni, ma vivendola come un dono ricevuto, unico, bello, irripetibile, da donare a nostra volta come servizio proteso al bene di noi stessi e degli altri.", "riflettere": "Ho fiducia che Dio non abbandona mai la mia vita, che ogni giorno desidera incontrarmi attraverso la Parola e i Sacramenti, che torner\u00e0 un giorno per portare a compimento la sua promessa?", "preghfin": "Mio Signore e Dio, io sono cos\u00ec convinto che Tu hai cura\ndi tutti quelli che sperano in Te\ne che niente pu\u00f2 mancare a coloro che aspettano tutto da Te,\nche ho deciso, per l'avvenire, di vivere senza preoccupazione\ne di riversare su Te ogni mia inquietudine.\nGli uomini possono spogliarmi di tutti i beni e del mio stesso onore;\nle malattie possono privarmi delle forze;\ncol peccato posso perdere perfino la tua grazia,\nma non perder\u00f2 mai e poi mai la fiducia in Te. [\u2026]\nPer mia esperienza devo riconoscere di essere debole e incostante;\neppure nulla, finch\u00e9 conserver\u00f2 questa fiducia in te, potr\u00e0 spaventarmi. [\u2026]\nHo tanta fiducia che Tu mi amerai sempre\ne che anche io, a mia volta, Ti amer\u00f2 per sempre.\nE per portare al pi\u00f9 alto grado questa mia fiducia, o mio Creatore,\nio spero Te da Te stesso, per il tempo e per l'eternit\u00e0. Amen.\n<i>(San Claudio de la Colombi\u00e8re)</i>"}