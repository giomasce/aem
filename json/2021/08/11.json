{"day": 11, "month": 8, "year": 2021, "weekday": 3, "date_str": "mercoled\u00ec 11 agosto 2021", "quotes": "Dt 34,1-12; Sal 65", "quote_vangelo": "secondo Matteo (18,15-20)", "curatore": "Antonella Vairo", "prevangelo": "", "indications": "Santa Chiara", "preghiniz": "Insegnami, Signore, la via dei tuoi decreti\ne la custodir\u00f2 sino alla fine.\nDammi intelligenza perch\u00e9 io custodisca la tua legge\ne la osservi con tutto il cuore.\nGuidami sul sentiero dei tuoi comandi,\nperch\u00e9 in essi \u00e8 la mia felicit\u00e0.\nDistogli i miei occhi dal guardare cose vane,\nfammi vivere nella tua via.\n<i>(Salmo 118)</i>", "vangelo": "In quel tempo, Ges\u00f9 disse ai suoi discepoli: \u00abSe il tuo fratello commetter\u00e0 una colpa contro di te, va' e ammoniscilo fra te e lui solo; se ti ascolter\u00e0, avrai guadagnato il tuo fratello; se non ascolter\u00e0, prendi ancora con te una o due persone, perch\u00e9 ogni cosa sia risolta sulla parola di due o tre testimoni. Se poi non ascolter\u00e0 costoro, dillo alla comunit\u00e0; e se non ascolter\u00e0 neanche la comunit\u00e0, sia per te come il pagano e il pubblicano.\nIn verit\u00e0 io vi dico: tutto quello che legherete sulla terra sar\u00e0 legato in cielo, e tutto quello che scioglierete sulla terra sar\u00e0 sciolto in cielo.\nIn verit\u00e0 io vi dico ancora: se due di voi sulla terra si metteranno d'accordo per chiedere qualunque cosa, il Padre mio che \u00e8 nei cieli gliela conceder\u00e0. Perch\u00e9 dove sono due o tre riuniti nel mio nome, l\u00ec sono io in mezzo a loro\u00bb.", "medita": "Oggi il vangelo ci presenta il tema della \u201ccorrezione fraterna\u201d. La parola \u201ccorrezione\u201d potrebbe darci l'idea che ci sia qualcuno, pi\u00f9 capace e preparato, in grado di vedere e segnalare gli errori altrui. L'attributo posto accanto al nome, per\u00f2, sgombra il campo da qualsiasi fraintendimento. La correzione avviene tra fratelli, cio\u00e8 tra uomini e donne che si riconoscono figli e figlie di un unico Padre, dunque creature caratterizzate da un limite, che pu\u00f2 sempre indurle a sbagliare. Se il mio fratello ha commesso un errore contro di me, per costruire con lui una relazione autentica e sincera gli parler\u00f2, cercando di spiegare in cosa mi sono sentito offeso e cosa provo. Se il chiarimento riservato non sar\u00e0 stato sufficiente, si potr\u00e0 chiedere l'aiuto di altri fratelli; se neanche questo dovesse bastare, sar\u00e0 la comunit\u00e0 intera a prendersi cura di quella ferita. Nell'errore, nostro o dei nostri fratelli, ancora una volta non siamo soli. Evitando parole dure che mortifichino o uccidano chi ci sta di fronte, con delicatezza ed umilt\u00e0 \u00e8 possibile stabilire una condivisione su ci\u00f2 che ci unisce, che \u00e8, proprio in quanto fratelli, sempre infinitamente pi\u00f9 grande di ci\u00f2 che ci divide. In questa prospettiva si comprendono le parole di Ges\u00f9: \u201cTutto quello che legherete sulla terra sar\u00e0 legato in cielo, e tutto quello che scioglierete sulla terra, sar\u00e0 sciolto in cielo\u201d. Oltre il significato legato alla potest\u00e0 della Chiesa di rimettere i peccati, possiamo senz'altro dire che, in virt\u00f9 della stessa creazione divina, c'\u00e8 un legame profondissimo che intercorre tra il cielo e la terra, cio\u00e8 tra Dio e l'uomo. E ancora, esiste un legame indissolubile tra l'uomo e tutte le altre creature dell'intero cosmo. Il progetto di salvezza di Dio ha una portata cos\u00ec universale che persino la pi\u00f9 piccola frattura di una parte viene avvertita dalle altre, in modo misterioso. Queste parole ci possono aiutare nella consapevolezza che ogni nostra aggressivit\u00e0 non \u00e8 piccola cosa, indifferente al Creato. Ci\u00f2 che divide e separa, se tenuto sotterraneo e non, invece, illuminato dall'amore e dal perdono, impedisce l'opera sempre nuovamente creatrice di Dio. Potremo riscoprire la fiducia in Dio e nei fratelli nella certezza che ogni nostra relazione, quantunque difficile e fratturata, \u00e8 sempre abitata dalla presenza di Ges\u00f9, che ci ha detto: \u201cDove due o tre sono riuniti nel mio nome, l\u00ec sono io in mezzo a loro.", "riflettere": "Quando mi sento offeso o ferito dal mio fratello, ho il coraggio di parlargli apertamente, con calma e dolcezza?", "preghfin": "Dio, rinnovaci il cuore ogni giorno, come rinnovi\nle fonti ed il sole: come la stella radiosa dell'alba\ndi nuova luce risplende ogni giorno.\nGente rinata dal suo battesimo,\nla veste bianca di Cristo indossate: di umanit\u00e0\nmai apparsa ancora siate il segno, l'annunzio glorioso.\nO Trinit\u00e0, misteriosa e beata,\nnoi ti lodiamo perch\u00e9 ci donasti\nla nuova aurora che annunzia il tuo giorno,\nCristo, la gloria di tutto il creato. Amen.\n<i>(David Maria Turoldo)</i>"}