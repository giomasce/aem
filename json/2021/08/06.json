{"day": 6, "month": 8, "year": 2021, "weekday": 5, "date_str": "venerd\u00ec 6 agosto 2021", "quotes": "Dn 7,9-10.13-14 <i>opp</i> 2Pt 1,16-19; Sal 96", "quote_vangelo": "secondo Marco (9,2-10)", "curatore": "Antonella Vairo", "prevangelo": "", "indications": "Trasfigurazione del Signore", "preghiniz": "Il Signore regna: esulti la terra,\ngioiscano le isole tutte.\nNubi e tenebre lo avvolgono,\ngiustizia e diritto sostengono il suo trono.\nUn fuoco cammina davanti a lui\ne brucia tutt'intorno i suoi nemici.\nLe sue folgori rischiarano il mondo:\nvede e trema la terra.\nI monti fondono come cera davanti al Signore,\ndavanti al Signore di tutta la terra.\nAnnunciano i cieli la sua giustizia,\ne tutti i popoli vedono la sua gloria.\n<i>(Salmo 96)</i>", "vangelo": "In quel tempo, Ges\u00f9 prese con s\u00e9 Pietro, Giacomo e Giovanni e li condusse su un alto monte, in disparte, loro soli.\nFu trasfigurato davanti a loro e le sue vesti divennero splendenti, bianchissime: nessun lavandaio sulla terra potrebbe renderle cos\u00ec bianche. E apparve loro Elia con Mos\u00e8 e conversavano con Ges\u00f9.\nPrendendo la parola, Pietro disse a Ges\u00f9: \u00abRabb\u00ec, \u00e8 bello per noi essere qui; facciamo tre capanne, una per te, una per Mos\u00e8 e una per Elia\u00bb. Non sapeva infatti che cosa dire, perch\u00e9 erano spaventati.\nVenne una nube che li copr\u00ec con la sua ombra e dalla nube usc\u00ec una voce: \u00abQuesti \u00e8 il Figlio mio, l'amato: ascoltatelo!\u00bb. E improvvisamente, guardandosi attorno, non videro pi\u00f9 nessuno, se non Ges\u00f9 solo, con loro.\nMentre scendevano dal monte, ordin\u00f2 loro di non raccontare ad alcuno ci\u00f2 che avevano visto, se non dopo che il Figlio dell'uomo fosse risorto dai morti. Ed essi tennero fra loro la cosa, chiedendosi che cosa volesse dire risorgere dai morti.", "medita": "L'evangelista Marco pone a met\u00e0 del suo racconto il mistero della Trasfigurazione di Ges\u00f9. Questo brano \u00e8 direttamente connesso alla Resurrezione e segue il dibattito su chi \u00e8 Ges\u00f9. Ges\u00f9 ha chiesto ai discepoli: \u201cVoi chi dite che io sia?\u201d (Mc 8, 29a). E Pietro: \u201cTu sei il Cristo!\u201d (Mc 8, 29b), cio\u00e8 il Messia atteso dal popolo d'Israele. Ges\u00f9 conferma quanto proclamato da Pietro, ma spiegando che Lui \u00e8 il Messia in quanto servo di Dio e degli uomini, che doner\u00e0 la propria vita in sacrificio, passando per il rifiuto, la persecuzione, la sofferenza e la morte. A questo annuncio della sua Passione, segue l'evento della Trasfigurazione, che vede coinvolti i tre discepoli Pietro, Giacomo e Giovanni, che saranno con Ges\u00f9 anche nel Getsemani (Mc 14, 33), prima che il loro Maestro venga arrestato. Ora, sul monte Tabor, Ges\u00f9 si rivela in modo singolare a loro. Sono trascorsi sei giorni dall'annuncio della Passione, numero simbolico che indica i giorni della Creazione. Ges\u00f9 si trasfigura e Marco non pu\u00f2 che descriverlo attraverso le vesti bianchissime, di un bianco inimmaginabile, cio\u00e8 sfolgoranti di quella luce che \u00e8 il simbolo pi\u00f9 bello di Dio, la luce che le fa esistere per quello che sono, che \u00e8 principio di vita, di amore, di conoscenza (\u201cDio disse: \u00abSia la luce!\u00bb. E la luce fu\u201d, Gn 1, 3).\nCos\u00ec Marco vuole dirci che il fine della creazione \u00e8 la trasfigurazione e tutta la nostra vita un riflettere sempre pi\u00f9 profondamente la gloria del Signore, che qui si rivela come Padre nel Figlio diletto, invitandoci ad ascoltarlo. Ges\u00f9 \u00e8 tra Mos\u00e8, colui che ha dato la Legge, ed Elia, il padre dei profeti. Egli \u00e8 il compimento della Scrittura. Ogni volta che vorremo stare in sua speciale compagnia, potremo farlo tutti liberamente, non tenendo davanti le nostre preoccupazioni e le nostre paure (come ingenuamente fanno i tre discepoli), ma sostando davanti alla luce del suo volto trasfigurato nella Parola. Questo rafforzer\u00e0 davvero il nostro cammino di discepoli di Ges\u00f9, rivelandoci ogni volta il senso ultimo del nostro peregrinare e la meta definitiva che tutti ci attende.", "riflettere": "Cerco ogni giorno di stare con Ges\u00f9 ascoltando e meditando la Parola di Dio?", "preghfin": "Perdonaci, o Signore,\nper tutte le volte che abbiamo voluto\npiegarti ai nostri desideri,\nfatti di paure e presunte sicurezze,\nper tutte le volte che ci siamo lasciati andare\na facili soluzioni e compromessi,\nper tutte le volte che abbiamo preferito\nle tenebre alla Tua luce.\nGrazie perch\u00e9 con Te non siamo mai davvero soli."}