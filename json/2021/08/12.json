{"day": 12, "month": 8, "year": 2021, "weekday": 4, "date_str": "gioved\u00ec 12 agosto 2021", "quotes": "Gs 3,7-10.11.13-17; Sal 113", "quote_vangelo": "secondo Matteo (18,21-19,1)", "curatore": "Antonella Vairo", "prevangelo": "", "indications": "", "preghiniz": "Piet\u00e0 di me, o Dio, nel tuo amore;\nnella tua grande misericordia,\ncancella la mia iniquit\u00e0.\nLavami tutto dalla mia colpa,\ndal mio peccato rendimi puro.\nContro di te, contro te solo ho peccato,\nquello che \u00e8 male ai tuoi occhi, io l'ho fatto.\nCrea in me, o Dio, un cuore puro,\nrinnova in me uno spirito saldo.\n<i>(Salmo 50)</i>", "vangelo": "In quel tempo, Pietro si avvicin\u00f2 a Ges\u00f9 e gli disse: \u00abSignore, se il mio fratello commette colpe contro di me, quante volte dovr\u00f2 perdonargli? Fino a sette volte?\u00bb.\nE Ges\u00f9 gli rispose: \u00abNon ti dico fino a sette volte, ma fino a settanta volte sette.\nPer questo, il regno dei cieli \u00e8 simile a un re che volle regolare i conti con i suoi servi. Aveva cominciato a regolare i conti, quando gli fu presentato un tale che gli doveva diecimila talenti. Poich\u00e9 costui non era in grado di restituire, il padrone ordin\u00f2 che fosse venduto lui con la moglie, i figli e quanto possedeva, e cos\u00ec saldasse il debito. Allora il servo, prostrato a terra, lo supplicava dicendo: \u201cAbbi pazienza con me e ti restituir\u00f2 ogni cosa\u201d. Il padrone ebbe compassione di quel servo, lo lasci\u00f2 andare e gli condon\u00f2 il debito.\nAppena uscito, quel servo trov\u00f2 uno dei suoi compagni, che gli doveva cento denari. Lo prese per il collo e lo soffocava, dicendo: \u201cRestituisci quello che devi!\u201d. Il suo compagno, prostrato a terra, lo pregava dicendo: \u201cAbbi pazienza con me e ti restituir\u00f2\u201d. Ma egli non volle, and\u00f2 e lo fece gettare in prigione, fino a che non avesse pagato il debito.\nVisto quello che accadeva, i suoi compagni furono molto dispiaciuti e andarono a riferire al loro padrone tutto l'accaduto. Allora il padrone fece chiamare quell'uomo e gli disse: \u201cServo malvagio, io ti ho condonato tutto quel debito perch\u00e9 tu mi hai pregato. Non dovevi anche tu aver piet\u00e0 del tuo compagno, cos\u00ec come io ho avuto piet\u00e0 di te?\u201d. Sdegnato, il padrone lo diede in mano agli aguzzini, finch\u00e9 non avesse restituito tutto il dovuto.\nCos\u00ec anche il Padre mio celeste far\u00e0 con voi se non perdonerete di cuore, ciascuno al proprio fratello\u00bb.\nTerminati questi discorsi, Ges\u00f9 lasci\u00f2 la Galilea e and\u00f2 nella regione della Giudea, al di l\u00e0 del Giordano.", "medita": "Nel Vangelo di oggi, l'apostolo Pietro pone a Ges\u00f9 un interrogativo sul perdono: quante volte bisogna perdonare. Se pensiamo alla nostra esperienza, certo sappiamo che la questione \u00e8 molto importante. Il perdono sincero non \u00e8 sempre facile. Se il mio fratello sbaglia contro di me, posso scegliere di perdonare e magari fare proprio di quel torto o quell'incomprensione l'occasione opportuna per rendere pi\u00f9 autentica e profonda la nostra relazione. Il ripetersi, per\u00f2, della medesima situazione pu\u00f2 portarmi ad interrompere il rapporto di fiducia e non riuscire pi\u00f9 a perdonare. O perdonare solo con le parole, ma non nella concretezza della mia esistenza. La risposta di Ges\u00f9, invece, non pone limiti alla possibilit\u00e0 di perdono: bisogna perdonare, sempre. Il re della parabola del servo spietato \u00e8 l'immagine di Dio, che ci ama di un amore misericordioso, che ha sempre compassione della sua creatura e si muove a piet\u00e0 di lei, persino di fronte al pi\u00f9 piccolo segno di pentimento: \u201cAbbi pazienza con me e ti restituir\u00f2 ogni cosa\u201d \u00e8 la richiesta del servo. Lo stesso servo, poco dopo, dimentico del dono di grazia ricevuto, non esita a sbattere in prigione un uomo, che gli doveve per di pi\u00f9 molto meno del suo debito con il re. Il servo senza piet\u00e0 siamo noi quando, dimentichi di essere stati a nostra volta perdonati tante volte (il primo perdono, se ci pensiamo, lo abbiamo ricevuto nel Battesimo), non riusciamo a vedere nel nostro fratello la stessa caducit\u00e0 che ci appartiene. Accogliere l'altro significa innanzitutto accogliere se stessi, cos\u00ec come Dio ci accoglie e perdona. L'intima gioia dell'essere stati accolti e perdonati, ci consentir\u00e0 a nostra volta di perdonare, senza porre limiti o confini alla nostra capacit\u00e0 di amare, che ha la sua origine in Dio.", "riflettere": "Come mi dispongo rispetto al fratello che mi fa un torto? Mi do del tempo per riflettere con calma sull'accaduto alla luce della Parola di Dio?", "preghfin": "Quanto paziente e benigno \u00e8 l'amore,\ne come bene e pazienza esso genera:\nmai che conosca invidia l'amore,\nmai che si vanti e si gonfi e ti offenda!\nMai che cerchi il suo interesse\no tenga conto del male e si adiri,\ndell'ingiustizia non mai pu\u00f2 godere\nma solo e sempre egli gode del vero. [\u2026]\nCos\u00ec sia il cuore dell'uomo e la Chiesa,\ncercate tutti la via migliore.\n<i>(David Maria Turoldo)</i>"}