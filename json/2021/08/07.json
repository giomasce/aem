{"day": 7, "month": 8, "year": 2021, "weekday": 6, "date_str": "sabato 7 agosto 2021", "quotes": "Dt 6,4-13; Sal 17", "quote_vangelo": "secondo Matteo (17,14-20)", "curatore": "Antonella Vairo", "prevangelo": "", "indications": "", "preghiniz": "Ti amo, Signore, mia forza,\nSignore, mia roccia, mia fortezza, mio liberatore,\nmio Dio, mia rupe, in cui mi rifugio;\nmio scudo, mia potente salvezza e mio baluardo.\nInvoco il Signore, degno di lode,\ne sar\u00f2 salvato dai miei nemici.\n<i>(Salmo 17)</i>", "vangelo": "In quel tempo, si avvicin\u00f2 a Ges\u00f9 un uomo che gli si gett\u00f2 in ginocchio e disse: \u00abSignore, abbi piet\u00e0 di mio figlio! \u00c8 epilettico e soffre molto; cade spesso nel fuoco e sovente nell'acqua. L'ho portato dai tuoi discepoli, ma non sono riusciti a guarirlo\u00bb.\nE Ges\u00f9 rispose: \u00abO generazione incredula e perversa! Fino a quando sar\u00f2 con voi? Fino a quando dovr\u00f2 sopportarvi? Portatelo qui da me\u00bb. Ges\u00f9 lo minacci\u00f2 e il demonio usc\u00ec da lui, e da quel momento il ragazzo fu guarito.\nAllora i discepoli si avvicinarono a Ges\u00f9, in disparte, e gli chiesero: \u00abPerch\u00e9 noi non siamo riusciti a scacciarlo?\u00bb. Ed egli rispose loro: \u00abPer la vostra poca fede. In verit\u00e0 io vi dico: se avrete fede pari a un granello di senape, direte a questo monte: \u201cSp\u00f2stati da qui a l\u00e0\u201d, ed esso si sposter\u00e0, e nulla vi sar\u00e0 impossibile\u00bb.", "medita": "Questo brano del Vangelo di Matteo \u00e8 preceduto dal racconto della Trasfigurazione del Signore, che abbiamo contemplato ieri. Ges\u00f9 \u00e8 appena sceso dal monte Tabor, dove i suoi discepoli avevano visto risplendere nella sua persona la stessa gloria divina che si poteva cogliere con la fede nelle sue parole e nei suoi gesti, e che un giorno potranno comprendere come un'anticipazione della vittoria pasquale. Ges\u00f9, dunque, \u00e8 stato appena riconosciuto dal Padre come il suo Figlio amato ed ecco che incontra un altro padre, che invece lo supplica per la guarigione del figlio gravemente malato. Ges\u00f9 riconosce il grande amore del padre per questo figlio ed esaudisce il suo desiderio, guarendo il ragazzo. I discepoli si domandano come mai a loro non sia riuscito di compiere questo miracolo. La risposta di Ges\u00f9 non si fa attendere e apre ad un \u201cdi pi\u00f9\u201d di possibilit\u00e0, paragonabile alla capacit\u00e0 di spostare una montagna! Una sola cosa \u00e8 richiesta: la fede. Non una fede interessata alla riuscita di se stessi, preoccupata di mostrarsi all'altezza di una qualche situazione (come succede ai discepoli), bens\u00ec una fede umile (persino paragonabile ad un granello senape!), mossa dal sincero desiderio di operare il bene dell'altro, cio\u00e8 mossa dall'amore, come quello del padre che chiede la guarigione del figlio non per interessi personali, ma perch\u00e9 gli vuole bene. Se \u00e8 l'amore a muovere la fede, allora essa sar\u00e0 sempre abbastanza solida da consentirci di crescere e \u201coperare miracoli\u201d in noi stessi e negli altri, cos\u00ec come il Signore fa con ciascuno di noi.", "riflettere": "Oggi prover\u00f2 a riflettere sulla mia fede. Da cosa \u00e8 mossa? Forse dalla paura, dall'interesse personale, dall'autocompiacimento, dal desiderio di perfezione? O dall'amore per Cristo e per i fratelli, riconoscendo anche me stesso come creatura bisognosa di cura e di attenzione?", "preghfin": "Signore mio Ges\u00f9, voglio amare tutti coloro che tu ami.\nVoglio amare con Te la volont\u00e0 del Padre. [\u2026]\nTutto quello che vuoi, io lo voglio.\nTutto quello che desideri, io lo desidero.\nDio mio, ti do il mio cuore, offrilo insieme al tuo a tuo Padre,\ncome qualcosa che \u00e8 tuo e che ti \u00e8 possibile offrire,\nperch\u00e9 esso ti appartiene.\n<i>(Charles de Foucauld)</i>"}