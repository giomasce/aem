{"day": 13, "month": 8, "year": 2021, "weekday": 5, "date_str": "venerd\u00ec 13 agosto 2021", "quotes": "Gs 24,1-13; Sal 135", "quote_vangelo": "secondo Matteo (19,3-12)", "curatore": "Antonella Vairo", "prevangelo": "", "indications": "", "preghiniz": "Rendete grazie al Signore perch\u00e9 \u00e8 buono,\nrendete grazie al Dio degli d\u00e8i,\nrendete grazie al Signore dei signori.\nGuid\u00f2 il suo popolo nel deserto,\ncolp\u00ec grandi sovrani,\nuccise sovrani potenti.\nDiede in eredit\u00e0 la loro terra,\nin eredit\u00e0 a Israele suo servo.\nCi ha liberati dai nostri avversari.\n<i>(Salmo 135)</i>", "vangelo": "In quel tempo, si avvicinarono a Ges\u00f9 alcuni farisei per metterlo alla prova e gli chiesero: \u00ab\u00c8 lecito a un uomo ripudiare la propria moglie per qualsiasi motivo?\u00bb.\nEgli rispose: \u00abNon avete letto che il Creatore da principio li fece maschio e femmina e disse: \u201cPer questo l'uomo lascer\u00e0 il padre e la madre e si unir\u00e0 a sua moglie e i due diventeranno una sola carne\u201d? Cos\u00ec non sono pi\u00f9 due, ma una sola carne. Dunque l'uomo non divida quello che Dio ha congiunto\u00bb.\nGli domandarono: \u00abPerch\u00e9 allora Mos\u00e8 ha ordinato di darle l'atto di ripudio e di ripudiarla?\u00bb.\nRispose loro: \u00abPer la durezza del vostro cuore Mos\u00e8 vi ha permesso di ripudiare le vostre mogli; all'inizio per\u00f2 non fu cos\u00ec. Ma io vi dico: chiunque ripudia la propria moglie, se non in caso di unione illegittima, e ne sposa un'altra, commette adulterio\u00bb.\nGli dissero i suoi discepoli: \u00abSe questa \u00e8 la situazione dell'uomo rispetto alla donna, non conviene sposarsi\u00bb.\nEgli rispose loro: \u00abNon tutti capiscono questa parola, ma solo coloro ai quali \u00e8 stato concesso. Infatti vi sono eunuchi che sono nati cos\u00ec dal grembo della madre, e ve ne sono altri che sono stati resi tali dagli uomini, e ve ne sono altri ancora che si sono resi tali per il regno dei cieli. Chi pu\u00f2 capire, capisca\u00bb.", "medita": "I farisei, per mettere alla prova Ges\u00f9, gli pongono una domanda di liceit\u00e0, che rimanda all'ambito della legalit\u00e0. La legge ebraica, la Torah, prevedeva la possibilit\u00e0 del ripudio e Ges\u00f9, venuto a portare a compimento la Legge e i profeti, sembra contraddire la norma prescritta. La risposta di Ges\u00f9, per\u00f2, va ben oltre una mera questione legale e invita i suoi ascoltatori a conoscere il loro cuore, prima di decidere o compiere una qualsiasi azione. Come? Richiamandosi al principio dal quale tutto discende, dall'opera creatrice di Dio che da sempre ha pensato per l'uomo un cammino di salvezza del quale fosse protagonista. Cos\u00ec Dio gli ha indicato la via della relazione come sua condizione vitale. In questo trova senso la relazione coniugale, che chiama entrambi gli sposi ad un atto di responsabilit\u00e0, fedelt\u00e0 e amore verso se stessi, diventati \u201cuna sola carne\u201d, e verso i figli della loro unione. Promettere amore e fedelt\u00e0 a una persona non \u00e8 di per s\u00e9 una questione di norme giuridiche (certamente necessarie per tutelare la famiglia come cellula fondamentale della societ\u00e0 umana), ma ha piuttosto a che fare con la nostra identit\u00e0 di cristiani, guidati da Ges\u00f9 e dalla sua Parola verso un cammino di salvezza, da compiere in forme diverse, ma sempre nell'impegno concreto di purificare ogni nostra intenzione da facili e illusorie giustificazioni. Sono questi coloro che riceveranno la grazia di poter comprendere la parola di Ges\u00f9 (\u201cNon tutti capiscono questa parola, ma solo coloro ai quali \u00e8 stato concesso\u201d).", "riflettere": "Oggi mi sforzer\u00f2 di riflettere sulla \u201cqualit\u00e0\u201d delle mie relazioni. Su cosa sono fondate? Forse sulle mie aspettative, i miei bisogni? O forse sulla gratuit\u00e0, che riflette la gratitudine verso Dio per averci creati e amati?", "preghfin": "Dio dei Padri e Signore della misericordia,\nche tutto hai creato con la tua parola,\ne con la tua sapienza hai formato l'uomo\nperch\u00e9 dominasse sulle creature che tu hai fatto,\ne governasse il mondo con santit\u00e0 e giustizia\ned esercitasse il giudizio con animo retto,\ndammi la sapienza che siede accanto a te in trono\ne non mi escludere dal numero dei tuoi figli.\n<i>(Sapienza 9, 1--4)</i>"}