{"day": 30, "month": 8, "year": 2021, "weekday": 1, "date_str": "luned\u00ec 30 agosto 2021", "quotes": "1Ts 4,13-18; Sal 95", "quote_vangelo": "secondo Luca (4,16-30)", "curatore": "Antonella Vairo", "prevangelo": "", "indications": "Salterio: seconda settimana", "preghiniz": "Cantate al Signore un canto nuovo, cantate al Signore da tutta la terra.\nIn mezzo ai popoli raccontate la sua gloria, a tutte le nazioni dite i suoi prodigi.\nGrande \u00e8 il Signore e degno di ogni lode, terribile sopra tutti gli dei.\nTutti gli dei delle nazioni sono un nulla, ma il Signore ha fatto i cieli.\nGioiscano i cieli, esulti la terra, frema il mare e quanto racchiude;\nesultino i campi e quanto contengono, si rallegrino gli alberi della foresta.\nEsultino davanti al Signore che viene, perch\u00e9 viene a giudicare la terra.\nGiudicher\u00e0 il mondo con giustizia e con verit\u00e0 tutte le genti.\n<i>(Salmo 95)</i>", "vangelo": "In quel tempo, Ges\u00f9 venne a N\u00e0zaret, dove era cresciuto, e secondo il suo solito, di sabato, entr\u00f2 nella sinagoga e si alz\u00f2 a leggere. Gli fu dato il rotolo del profeta Isaia; apr\u00ec il rotolo e trov\u00f2 il passo dove era scritto: \u00abLo Spirito del Signore \u00e8 sopra di me; per questo mi ha consacrato con l'unzione e mi ha mandato a portare ai poveri il lieto annuncio, a proclamare ai prigionieri la liberazione e ai ciechi la vista; a rimettere in libert\u00e0 gli oppressi, a proclamare l'anno di grazia del Signore\u00bb.\nRiavvolse il rotolo, lo riconsegn\u00f2 all'inserviente e sedette. Nella sinagoga, gli occhi di tutti erano fissi su di lui. Allora cominci\u00f2 a dire loro: \u00abOggi si \u00e8 compiuta questa Scrittura che voi avete ascoltato\u00bb.\nTutti gli davano testimonianza ed erano meravigliati delle parole di grazia che uscivano dalla sua bocca e dicevano: \u00abNon \u00e8 costui il figlio di Giuseppe?\u00bb. Ma egli rispose loro: \u00abCertamente voi mi citerete questo proverbio: \u201cMedico, cura te stesso. Quanto abbiamo udito che accadde a Caf\u00e0rnao, fallo anche qui, nella tua patria!\u201d\u00bb. Poi aggiunse: \u00abIn verit\u00e0 io vi dico: nessun profeta \u00e8 bene accetto nella sua patria. Anzi, in verit\u00e0 io vi dico: c'erano molte vedove in Israele al tempo di Elia, quando il cielo fu chiuso per tre anni e sei mesi e ci fu una grande carestia in tutto il paese; ma a nessuna di esse fu mandato Elia, se non a una vedova a Sarepta di Sidone. C'erano molti lebbrosi in Israele al tempo del profeta Eliseo; ma nessuno di loro fu purificato, se non Naam\u00e0n, il Siro\u00bb.\nAll'udire queste cose, tutti nella sinagoga si riempirono di sdegno. Si alzarono e lo cacciarono fuori della citt\u00e0 e lo condussero fin sul ciglio del monte, sul quale era costruita la loro citt\u00e0, per gettarlo gi\u00f9. Ma egli, passando in mezzo a loro, si mise in cammino.", "medita": "In questo brano del vangelo di Luca, Ges\u00f9, dopo essere stato battezzato da Giovanni nel Giordano e aver sperimentato le tentazioni del demonio nel deserto, si trova a Nazaret, il piccolo paese dove \u00e8 cresciuto, dove tutti lo conoscono come il \u201cfiglio di Giuseppe\u201d. Egli, in giorno di sabato, entra in sinagoga e, come era usanza, sceglie di leggere un passo della Scrittura. Il brano che si trova davanti \u00e8 quello di Isaia 61, nel quale il profeta proclamava l'anno di grazia del Signore. L'anno giubilare doveva riportare concretamente sulla Terra quello che era il progetto di Dio, cio\u00e8 creare una comunit\u00e0 di fratelli concretamente pacificata dalla liberazione degli schiavi e dalla ridistribuzione delle terre. Questo tempo di grazia, nel quale gli uomini possono riconoscersi come fratelli e dunque figli di un unico Padre, \u00e8 inaugurato da Ges\u00f9, che d\u00e0 inizio alla sua vita pubblica innestandosi nella tradizione (legge Isaia; cita Elia ed Eliseo), cio\u00e8 nell'obbedienza alla Parola di Dio\u2014dunque, al Padre\u2014che da sempre accompagna la storia del popolo d'Israele. Ges\u00f9 fa anche un passo ulteriore: egli afferma che quella Parola ora si compie in Lui, che \u00e8 Parola di Dio incarnata. La fedelt\u00e0 e la misericordia, con le quali Dio aveva sempre seguito le vicende del suo popolo, hanno ora un volto: quello di Ges\u00f9. Sta a noi adesso non rifiutarlo e, accogliendolo nella \u201cpatria\u201d del nostro cuore abitato dallo Spirito, seguirlo nel suo e nostro cammino.", "riflettere": "Ci sono state e ci sono nella mia vita occasioni nelle quali ho apertamente rifiutato Ges\u00f9 e la sua Parola? Mi dispongo ogni giorno alla lettura della Parola di Dio perch\u00e9 essa possa abitare il mio cuore e orientare il mio cammino?", "preghfin": "Ges\u00f9, sei nel mio cuore,\nio credo nel tuo amore fedele per me.\nProteggimi come una madre.\nAiutami ad essere pura come Te, ad essere povera come Te,\nobbediente come Te e servire gli altri come Tu hai servito.\nProteggimi dal male che mi vuole distruggere,\ncustodiscimi nel tuo cuore, perch\u00e9 io ti appartenga.\nNulla mi separer\u00e0 dal tuo amore.\nGes\u00f9, mite e umile di cuore,\nrendi il mio cuore mite e umile come il tuo.\nIo ti appartengo, e poich\u00e9 ti appartengo cos\u00ec totalmente\nTu puoi fare di me qualsiasi cosa ti piaccia,\nTu mi puoi usare, Tu mi puoi mandare,\nTu mi puoi tenere nascosta, Tu mi puoi dare\ngioia e sofferenza, io ti appartengo\ne nulla mi separer\u00e0 dal tuo amore.\n<i>(Madre Teresa di Calcutta)</i>"}