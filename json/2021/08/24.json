{"day": 24, "month": 8, "year": 2021, "weekday": 2, "date_str": "marted\u00ec 24 agosto 2021", "quotes": "Ap 21,9b-14; Sal 144", "quote_vangelo": "secondo Giovanni (1,45-51)", "curatore": "Antonella Vairo", "prevangelo": "", "indications": "San Bartolomeo", "preghiniz": "Ti lodino, Signore, tutte le tue opere\ne ti benedicano i tuoi fedeli.\nDicano la gloria del tuo regno\ne parlino della tua potenza.\nPer far conoscere agli uomini le tue imprese\ne la splendida gloria del tuo regno.\nIl tuo regno \u00e8 un regno eterno,\nil tuo dominio si estende per tutte le generazioni.\nGiusto \u00e8 il Signore in tutte le sue vie\ne buono in tutte le sue opere.\nIl Signore \u00e8 vicino a chiunque lo invoca,\na quanti lo invocano con sincerit\u00e0.\n<i>(Salmo 144)</i>", "vangelo": "In quel tempo, Filippo trov\u00f2 Natana\u00e8le e gli disse: \u00abAbbiamo trovato colui del quale hanno scritto Mos\u00e8, nella Legge, e i Profeti: Ges\u00f9, il figlio di Giuseppe, di N\u00e0zaret\u00bb. Natana\u00e8le gli disse: \u00abDa N\u00e0zaret pu\u00f2 venire qualcosa di buono?\u00bb. Filippo gli rispose: \u00abVieni e vedi\u00bb.\nGes\u00f9 intanto, visto Natana\u00e8le che gli veniva incontro, disse di lui: \u00abEcco davvero un Israelita in cui non c'\u00e8 falsit\u00e0\u00bb. Natana\u00e8le gli domand\u00f2: \u00abCome mi conosci?\u00bb. Gli rispose Ges\u00f9: \u00abPrima che Filippo ti chiamasse, io ti ho visto quando eri sotto l'albero di fichi\u00bb. Gli replic\u00f2 Natana\u00e8le: \u00abRabb\u00ec, tu sei il Figlio di Dio, tu sei il re d'Israele!\u00bb. Gli rispose Ges\u00f9: \u00abPerch\u00e9 ti ho detto che ti avevo visto sotto l'albero di fichi, tu credi? Vedrai cose pi\u00f9 grandi di queste!\u00bb.\nPoi gli disse: \u00abIn verit\u00e0, in verit\u00e0 io vi dico: vedrete il cielo aperto e gli angeli di Dio salire e scendere sopra il Figlio dell'uomo\u00bb.", "medita": "Oggi la Chiesa festeggia San Bartolomeo, l'apostolo che la tradizione identifica con Natanaele. Filippo, che proveniva dallo stesso luogo di Andrea e Pietro, Betsaida, riceve da parte di Ges\u00f9 la stessa chiamata: \u201cSeguimi!\u201d. L'invito \u00e8 chiaro: nella sequela di Ges\u00f9 si trova la salvezza. Filippo incontra Natanaele e subito gli presenta Ges\u00f9 come il Messia, colui del quale avevano parlato Mos\u00e8 e i Profeti, indicandone anche la provenienza: Nazaret. Natanaele, da buon israelita del suo tempo, sa che, secondo gli insegnamenti degli scribi che conoscono le profezie, il Messia \u00e8 atteso da Betlemme di Giudea. Si comprende, dunque, la sua domanda: \u201cDa Nazaret pu\u00f2 venire qualcosa di buono?\u201d. A questo punto si pu\u00f2 osservare come Filippo non faccia grandi discorsi persuasivi ma si limiti a testimoniare: \u201cVieni e vedi\u201d. L'invito del discepolo all'amico \u00e8 fatto di semplicit\u00e0 e concretezza: si tratta di andare e incontrare personalmente il Messia. Solo dall'esperienza dell'incontro con Ges\u00f9 pu\u00f2 scaturire la fede. E cos\u00ec succede a Natanaele che, meravigliato del fatto di essere gi\u00e0 \u201cconosciuto\u201d da Ges\u00f9, prorompe in una determinata quanto inattesa professione di fede: \u201cRabb\u00ec, tu sei il Figlio di Dio, tu sei il re d'Israele!\u201d. Il mistero della fede, per\u00f2, non si esaurisce qui. Non basta l'affermazione di credere, occorre davvero fare l'esperienza di Ges\u00f9 come legame nuovo e definitivo tra gli uomini e Dio, come realizzazione del sogno di Giacobbe: \u201cVedrete il cielo aperto e gli angeli di Dio salire e scendere sopra il Figlio dell'uomo\u201d.", "riflettere": "Qual \u00e8 il mio atteggiamento nei confronti della buona notizia del Vangelo di Ges\u00f9? Diffidente, in cerca di complicate spiegazioni ovvero di chiare dimostrazioni? Oppure umile, semplice, grato per la grandezza del dono ricevuto e sempre nuovo da scoprire?", "preghfin": "Guidami, luce gentile, attraverso l'oscurit\u00e0 che mi avvolge, guidami Tu!\nLa notte \u00e8 buia e sono lontano da casa, guidami Tu!\nSorreggi i miei piedi; non chiedo di vedere\ntanto lontano\u2014mi basta un passo.\nIo non ero cos\u00ec, n\u00e9 pregavo che tu mi guidassi.\nMi piaceva scegliere, guardare la mia strada,\nma ora guidami Tu! [\u2026]\nNon ricordare gli anni passati. A lungo\nla tua forza mi ha benedetto, sicuro mi guider\u00e0 ancora,\nper brughiere e paludi, forre e torrenti, finch\u00e9 passi la notte\ne con il mattino apparir\u00e0 il sorriso di quei visi angelici\nche ho tanto amato e per un attimo ho perduto.\n<i>(John Henry Newman)</i>"}