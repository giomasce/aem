{"day": 31, "month": 8, "year": 2021, "weekday": 2, "date_str": "marted\u00ec 31 agosto 2021", "quotes": "1Ts 5,1-6.9-11; Sal 26", "quote_vangelo": "secondo Luca (4,31-37)", "curatore": "Antonella Vairo", "prevangelo": "", "indications": "", "preghiniz": "Il Signore \u00e8 mia luce e mia salvezza:\ndi chi avr\u00f2 timore?\nIl Signore \u00e8 difesa della mia vita:\ndi chi avr\u00f2 paura?\nUna cosa ho chiesto al Signore,\nquesta sola io cerco:\nabitare nella casa del Signore\ntutti i giorni della mia vita,\nper contemplare la bellezza del Signore\ne ammirare il suo santuario.\nSono certo di contemplare la bont\u00e0 del Signore\nnella terra dei viventi.\nSpera nel Signore, sii forte,\nsi rinsaldi il tuo cuore e spera nel Signore.\n<i>(Salmo 26)</i>", "vangelo": "In quel tempo, Ges\u00f9 scese a Caf\u00e0rnao, citt\u00e0 della Galilea, e in giorno di sabato insegnava alla gente. Erano stupiti del suo insegnamento perch\u00e9 la sua parola aveva autorit\u00e0.\nNella sinagoga c'era un uomo che era posseduto da un demonio impuro; cominci\u00f2 a gridare forte: \u00abBasta! Che vuoi da noi, Ges\u00f9 Nazareno? Sei venuto a rovinarci? Io so chi tu sei: il santo di Dio!\u00bb.\nGes\u00f9 gli ordin\u00f2 severamente: \u00abTaci! Esci da lui!\u00bb. E il demonio lo gett\u00f2 a terra in mezzo alla gente e usc\u00ec da lui, senza fargli alcun male.\nTutti furono presi da timore e si dicevano l'un l'altro: \u00abChe parola \u00e8 mai questa, che comanda con autorit\u00e0 e potenza agli spiriti impuri ed essi se ne vanno?\u00bb. E la sua fama si diffondeva in ogni luogo della regione circostante.", "medita": "Da dove proviene l'autorit\u00e0 con cui Ges\u00f9 parla? Tutti\u2014ci dice il Vangelo di oggi\u2014sono stupiti del suo insegnamento perch\u00e9 il modo nel quale Egli pronuncia le parole \u00e8 percepito in maniera molto diversa da quella degli scribi che pure avevano il diritto di interpretare e determinare le leggi sulla base dei decreti di Dio. Ges\u00f9 esprime un'autorevolezza nuova che viene subito riconosciuta dal diavolo che dichiara l'identit\u00e0 teologica di Ges\u00f9: \u201cIo so chi tu sei, il Santo di Dio!\u201d. Poco tempo prima, nella sinagoga di Nazaret, Ges\u00f9 aveva dichiarato come valevoli per s\u00e9 le parole del profeta Isaia: \u201cLo Spirito del Signore \u00e8 sopra di me; per questo mi ha consacrato con l'unzione e mi ha mandato a portare ai poveri il lieto annuncio\u201d. Ecco, l'autorit\u00e0 con la quale Ges\u00f9 parla e la potenza con la quale scaccia i demoni gli vengono dall'\u201cunzione\u201d che ha ricevuto, dall'essere Lui il Messia, dallo Spirito di Dio che agisce in Lui. Questa \u00e8 l'identit\u00e0 di Ges\u00f9 che ognuno di noi, pur nella sua piccolezza e finitudine, pu\u00f2 accogliere pienamente se lascia che lo Spirito Santo agisca in lui. I dottori della Legge parlavano di teologia, ma non arrivavano al cuore delle persone perch\u00e9 non comunicavano amore, passione per l'altro; la vera identit\u00e0 del cristiano \u00e8 quella dello Spirito Santo, cio\u00e8 dell'unico Amore che pu\u00f2 dare autorevolezza\u2014e, al tempo stesso, umilt\u00e0!\u2014alle nostre parole e alle nostre azioni.", "riflettere": "Rifletto sulla mia quotidianit\u00e0, su quello che faccio, quello che dico, come impiego la mia giornata. Nelle mie parole e nelle mie azioni esprimo l'identit\u00e0 cristiana che ho scelto per me stesso, per la mia vita? Do testimonianza della mia fede, dello Spirito che \u00e8 in me, o seguo piuttosto lo \u201cspirito del mondo\u201d, lasciandomi andare a giudizi superficiali e oppressivi di me stesso e degli altri?", "preghfin": "Vieni, o Spirito Creatore, vieni e visita i fedeli\ne riversa la tua grazia nei cuori che hai creato.\nTu Paraclito, Consiglio, dono altissimo di Dio, viva fonte,\nFuoco, Amore, Unzione della grazia. [\u2026]\nDona luce ai nostri sensi e nei cuori infondi amore,\nd\u00e0 vigore al nostro corpo, Tu, forza di chi soffre.\nAllontana l'avversario, dona presto la tua pace,\nla tua guida che previene ci liberi dal male.\nFa' conoscere Dio Padre e con Lui rivela il Figlio,\nfa' che in Te crediamo sempre, o Spirito di Dio.\nGloria al padre che \u00e8 nei cieli,\ngloria al Figlio che \u00e8 risorto,\ne allo Spirito, Consiglio, nei secoli per sempre. Amen.\n<i>(Inno allo Spirito Santo)</i>"}