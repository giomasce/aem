{"day": 19, "month": 8, "year": 2021, "weekday": 4, "date_str": "gioved\u00ec 19 agosto 2021", "quotes": "Gdc 11,29-39a; Sal 39", "quote_vangelo": "secondo Matteo (22,1-14)", "curatore": "Antonella Vairo", "prevangelo": "", "indications": "", "preghiniz": "Beato l'uomo che ha posto la sua fiducia nel Signore\ne non si volge verso chi segue gli idoli\nn\u00e9 verso chi segue la menzogna.\nSacrificio e offerta non gradisci,\ngli orecchi mi hai aperto,\nnon hai chiesto olocausto n\u00e9 sacrificio per il peccato.\nAllora ho detto: \u00abEcco, io vengo.\nNel rotolo del libro su di me \u00e8 scritto\ndi fare la tua volont\u00e0:\nmio Dio, questo io desidero;\nla tua legge \u00e8 nel mio intimo\u00bb.\nHo annunciato la tua giustizia\nnella grande assemblea;\nvedi: non tengo chiuse le labbra,\nSignore, tu lo sai.\n<i>(Salmo 39)</i>", "vangelo": "In quel tempo, Ges\u00f9, riprese a parlare con parabole [ai capi dei sacerdoti e ai farisei] e disse: \u00abIl regno dei cieli \u00e8 simile a un re, che fece una festa di nozze per suo figlio. Egli mand\u00f2 i suoi servi a chiamare gli invitati alle nozze, ma questi non volevano venire.\nMand\u00f2 di nuovo altri servi con quest'ordine: \u201cDite agli invitati: Ecco, ho preparato il mio pranzo; i miei buoi e gli animali ingrassati sono gi\u00e0 uccisi e tutto \u00e8 pronto; venite alle nozze!\u201d. Ma quelli non se ne curarono e andarono chi al proprio campo, chi ai propri affari; altri poi presero i suoi servi, li insultarono e li uccisero. Allora il re si indign\u00f2: mand\u00f2 le sue truppe, fece uccidere quegli assassini e diede alle fiamme la loro citt\u00e0.\nPoi disse ai suoi servi: \u201cLa festa di nozze \u00e8 pronta, ma gli invitati non erano degni; andate ora ai crocicchi delle strade e tutti quelli che troverete, chiamateli alle nozze\u201d. Usciti per le strade, quei servi radunarono tutti quelli che trovarono, cattivi e buoni, e la sala delle nozze si riemp\u00ec di commensali.\nIl re entr\u00f2 per vedere i commensali e l\u00ec scorse un uomo che non indossava l'abito nuziale. Gli disse: \u201cAmico, come mai sei entrato qui senza l'abito nuziale?\u201d. Quello ammutol\u00ec. Allora il re ordin\u00f2 ai servi: \u201cLegatelo mani e piedi e gettatelo fuori nelle tenebre; l\u00e0 sar\u00e0 pianto e stridore di denti\u201d.\nPerch\u00e9 molti sono chiamati, ma pochi eletti\u00bb.", "medita": "La parabola del vangelo di oggi ci parla del regno di Dio come di una grande festa di nozze, alla quale lo sposo chiama a partecipare molti invitati. Ges\u00f9 rivolge questa parabola in modo particolare ai capi dei sacerdoti e ai farisei che, come il resto del popolo, sono in attesa del Messia. Nella figura dello sposo, figlio del re, possiamo scorgere lo stesso Ges\u00f9, il Figlio che il Padre ha mandato per portare la salvezza al popolo \u201celetto\u201d (il popolo d'Israele) e, con esso, all'umanit\u00e0 intera.\nGli invitati, dunque, siamo tutti noi, perch\u00e9 Dio vuole attirarci a S\u00e9 attraverso Ges\u00f9, invitandoci a celebrare con lui le \u201cnozze\u201d, cio\u00e8 una comunione d'amore che duri per tutta la nostra vita. Egli continuamente ci chiama, ci invita ma spesso pu\u00f2 succedere che siamo troppo concentrati su noi stessi, presi dai nostri interessi, dal raggiungimento e mantenimento delle nostre presunte sicurezze, dalle comodit\u00e0 o dai nostri progetti di autoaffermazione. Questo pu\u00f2 portare al rifiuto o addirittura alla negazione della bellezza e del valore della festa alla quale siamo invitati: la comunione con Ges\u00f9. A questa relazione d'amore siamo chiamati in modo privilegiato, non di un privilegio esclusivo rispetto agli altri, ma del privilegio che ci deriva dall'essere invitati alla festa dello sposo, all'incontro in Ges\u00f9 come fratelli, e dunque dal poter portare a pieno titolo l'abito nuziale dell'appartenenza a Dio, come amati figli suoi.", "riflettere": "Sono consapevole del fatto che la chiamata di Ges\u00f9 \u00e8 sempre una chiamata alla gioia, a fare festa nel nostro cuore e con gli altri perch\u00e9 Ges\u00f9 ci ama?", "preghfin": "Dolce Ges\u00f9, cosa vi \u00e8 di pi\u00f9 soave di te?\nIl ricordo di te \u00e8 pi\u00f9 dolce di ogni cosa;\nil tuo nome \u00e8 felicit\u00e0 e porta vera salvezza.\nChe altro sei, o Ges\u00f9, se non il nostro Salvatore?\nSii perci\u00f2 per noi sempre il Redentore,\nperch\u00e9 come ci hai donato la fede, nostra prima dolcezza,\ntu ci dia anche la speranza e la carit\u00e0,\ncos\u00ec che vivendo e morendo in esse,\npossiamo infine giungere a te.\nCon il tuo aiuto, e per le preghiere della Madre tua,\ntu che sei benedetto nei secoli. Amen.\n<i>(Sant'Antonio di Padova)</i>"}