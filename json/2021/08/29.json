{"day": 29, "month": 8, "year": 2021, "weekday": 7, "date_str": "domenica 29 agosto 2021", "quotes": "Dt 4,1-2.6-8; Sal 14; Gc 1,17-18.21b.22-27", "quote_vangelo": "secondo Marco (7,1-8.14-15.21-23)", "curatore": "Antonella Vairo", "prevangelo": "", "indications": "Martirio di San Giovanni Battista", "preghiniz": "Colui che cammina senza colpa,\npratica la giustizia\ne dice la verit\u00e0 che ha nel cuore,\nnon sparge calunnie con la sua lingua.\nNon fa danno al suo prossimo\ne non lancia insulti al suo vicino.\nAi suoi occhi \u00e8 spregevole il malvagio,\nma onora chi teme il Signore.\nNon presta il suo denaro a usura\ne non accetta doni contro l'innocente.\nColui che agisce in questo modo\nrester\u00e0 saldo per sempre.\n<i>(Salmo 14)</i>", "vangelo": "In quel tempo, si riunirono attorno a Ges\u00f9 i farisei e alcuni degli scribi, venuti da Gerusalemme.\nAvendo visto che alcuni dei suoi discepoli prendevano cibo con mani impure, cio\u00e8 non lavate \u2013 i farisei infatti e tutti i Giudei non mangiano se non si sono lavati accuratamente le mani, attenendosi alla tradizione degli antichi e, tornando dal mercato, non mangiano senza aver fatto le abluzioni, e osservano molte altre cose per tradizione, come lavature di bicchieri, di stoviglie, di oggetti di rame e di letti \u2013, quei farisei e scribi lo interrogarono: \u00abPerch\u00e9 i tuoi discepoli non si comportano secondo la tradizione degli antichi, ma prendono cibo con mani impure?\u00bb. Ed egli rispose loro: \u00abBene ha profetato Isa\u00eca di voi, ipocriti, come sta scritto: \u201cQuesto popolo mi onora con le labbra, ma il suo cuore \u00e8 lontano da me.  Invano mi rendono culto, insegnando dottrine che sono precetti di uomini\u201d. Trascurando il comandamento di Dio, voi osservate la tradizione degli uomini\u00bb.\nChiamata di nuovo la folla, diceva loro: \u00abAscoltatemi tutti e comprendete bene! Non c'\u00e8 nulla fuori dell'uomo che, entrando in lui, possa renderlo impuro. Ma sono le cose che escono dall'uomo a renderlo impuro\u00bb. E diceva [ai suoi discepoli]: \u00abDal di dentro infatti, cio\u00e8 dal cuore degli uomini, escono i propositi di male: impurit\u00e0, furti, omicidi, adult\u00e8ri, avidit\u00e0, malvagit\u00e0, inganno, dissolutezza, invidia, calunnia, superbia, stoltezza. Tutte queste cose cattive vengono fuori dall'interno e rendono impuro l'uomo\u00bb.", "medita": "Scribi e farisei, coloro che conoscono e osservano la Legge, obiettano a Ges\u00f9 che i suoi discepoli si accostano al cibo con mani immonde, contravvenendo cos\u00ec alla \u201ctradizione degli antichi\u201d. Questi esponenti religiosi manifestano, in tal modo, che la loro attenzione \u00e8 tutta rivolta verso un mero legalismo, dal quale pensano di ricavare, se trovati ad operare secondo determinati comandi e precetti, la ricompensa divina. Essi ritengono, in ultima analisi, di compiere il bene se fanno delle \u201ccose\u201d; di compiere il male se ne fanno altre. L'insegnamento di Ges\u00f9 \u00e8 volto a smascherare una religiosit\u00e0 legalistica, che non pu\u00f2 altro che relegare l'uomo nella paura di non essere abbastanza degno dell'amore di Dio o, per contro, nella persuasione di meritare tale amore in base a ci\u00f2 che ha o che fa. Ges\u00f9 punta dritto al cuore dell'uomo, insegnandogli che il principio del bene e del male non \u00e8 nelle cose della realt\u00e0 esterna, ma nel suo cuore. Ges\u00f9 non ci chiede di essere perfetti ma di presentarci, per mezzo di Lui, al Padre cos\u00ec come siamo, come sue creature desiderate e amate. Nessuno pu\u00f2 dirsi perfetto; le nostre ferite e i nostri limiti ci inducono alle volte a sbagliare. Ma la bella notizia sta nel fatto che Dio ci ama comunque, cos\u00ec come siamo, con le nostre mani \u201csporche\u201d, e non per quello che crediamo di avere raggiunto secondo logiche umane (i \u201cprecetti di uomini\u201d di cui parla Ges\u00f9). Il comandamento dell'amore, di fronte al quale ogni antico precetto esteriore perde di senso, ci insegna che l'amore \u00e8 gratuito, che \u00e8 dono totale di s\u00e9, nella propria umanit\u00e0 fragile e peccatrice per sua natura, ma redenta per sempre da Ges\u00f9 e da sempre amata da Dio.", "riflettere": "Sono consapevole del male e del bene che possono venire dal mio cuore? Il fine delle mie parole e delle mie azioni \u00e8 l'esteriorit\u00e0 e il plauso degli uomini o un servizio per meglio amare Dio, il prossimo e me stesso?", "preghfin": "Chi mi far\u00e0 riposare in Te, chi ti far\u00e0 venire nel mio cuore a inebriarlo?\nAllora dimenticherei i miei mali, e il mio unico bene abbraccerei: Te.\nCosa sei Tu per me? Abbi misericordia, affinch\u00e9 io parli. [\u2026]\nOh, dimmi, per la tua misericordia, Signore, Dio mio, cosa sei per me?\nDi' all'anima mia: la salvezza tua io sono. Dillo, che io l'oda.\nEcco, le orecchie del mio cuore stanno davanti alla tua bocca, o Signore.\nAprile e di' all'anima mia: la salvezza tua io sono.\nRincorrendo questa voce io ti raggiunger\u00f2,\ne Tu non celarmi il tuo volto.\nChe io muoia per non morire, per vederlo.\n<i>(Sant'Agostino d'Ippona)</i>"}