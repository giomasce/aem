{"day": 10, "month": 8, "year": 2021, "weekday": 2, "date_str": "marted\u00ec 10 agosto 2021", "quotes": "2Cor 9,6-10; Sal 111", "quote_vangelo": "secondo Giovanni (12,24-26)", "curatore": "Antonella Vairo", "prevangelo": "", "indications": "San Lorenzo", "preghiniz": "Alleluia.\nBeato l'uomo che teme il Signore\ne nei suoi precetti trova grande gioia.\nPotente sulla terra sar\u00e0 la sua stirpe,\nla discendenza degli uomini retti sar\u00e0 benedetta.\nProsperit\u00e0 e ricchezza nella sua casa,\nla sua giustizia rimane per sempre.\nSpunta nelle tenebre, luce per gli uomini retti:\nmisericordioso, pietoso e giusto.\nFelice l'uomo pietoso che d\u00e0 in prestito,\namministra i suoi beni con giustizia.\nEgli non vaciller\u00e0 in eterno:\neterno sar\u00e0 il ricordo del giusto.\n<i>(Salmo 111)</i>", "vangelo": "In quel tempo, Ges\u00f9 disse ai suoi discepoli: \u00abIn verit\u00e0, in verit\u00e0 io vi dico: se il chicco di grano, caduto in terra, non muore, rimane solo; se invece muore, produce molto frutto.\nChi ama la propria vita, la perde e chi odia la propria vita in questo mondo, la conserver\u00e0 per la vita eterna.\nSe uno mi vuole servire, mi segua, e dove sono io, l\u00e0 sar\u00e0 anche il mio servitore. Se uno serve me, il Padre lo onorer\u00e0\u00bb.", "medita": "Ges\u00f9 ci parla della parabola del seme quando ormai si avvicina l'ultima festa di Pasqua che vivr\u00e0 con i suoi discepoli. La sua definitiva glorificazione sul legno della croce \u00e8 ormai vicina. Egli, ora, ci invita a guardare proprio verso quella croce, per comprenderne appieno il significato. Ges\u00f9 \u00e8 il Figlio di Dio; potrebbe rinunciare a quel sacrificio, che invece accoglie pienamente e liberamente. Accoglie il sacrificio della sua stessa vita! La sola Incarnazione non basta; bisogna che Lui stesso ci indichi la strada da percorrere fino al dono della vita. Cos\u00ec Ges\u00f9 ci spiega il significato della sua morte e resurrezione attraverso l'immagine del seme che solo se muore non rimane solo e pu\u00f2 portare molto frutto. Cos\u00ec \u00e8 per noi, chiamati a \u201cmorire\u201d in tutte quelle dinamiche interiori che non ci consentono di costruire e vivere relazioni autentiche con noi stessi, con i fratelli, con Dio. Potremmo chiederci: questo deve necessariamente essere un percorso di sofferenza? Nella prima lettura di oggi, l'apostolo Paolo ci offre un'interessante chiave di lettura: \u201cCiascuno dia secondo quanto ha deciso nel suo cuore, non con tristezza n\u00e9 per forza, perch\u00e9 Dio ama chi dona con gioia\u201d. Ogni dono di s\u00e9 \u00e8 davvero gratuito se compiuto nella libert\u00e0 del proprio cuore, l'unica che pu\u00f2 garantirci gioia autentica. Senza questa libert\u00e0 non pu\u00f2 esserci una vera fedelt\u00e0 a Cristo, cio\u00e8 rischiamo di non agire secondo il cuore di Cristo. In altre parole, la parabola del seme ci insegna che possiamo vivere le \u201cmorti\u201d necessarie alla sequela di Cristo non come uno sforzo della volont\u00e0 o come una rinuncia fatta di tristezza e frustrazione, ma come la cosa pi\u00f9 naturale e desiderabile, quella che ci consentir\u00e0 di \u201cportare molto frutto\u201d. Il \u201cfrutto\u201d, che poi porteremo nella nostra vita sfugge persino alle nostre logiche, \u00e8 un mistero conosciuto da Dio, ma del quale possiamo essere certi perch\u00e9 Ges\u00f9 ci ha detto: \u201cSe uno serve me, il padre lo onorer\u00e0\u201d.", "riflettere": "Oggi rifletter\u00f2 su tutte le \u201cmorti\u201d a me stesso che posso realizzare nella libert\u00e0 del mio cuore, per essere umilmente fedele a Cristo.", "preghfin": "Nelle tue mani, Signore, mi metto e mi abbandono.\nLavora, oggi e sempre, l'argilla che io sono, perch\u00e9 nelle tue mani\nmi metto come il fango si lascia modellare dalle mani del ceramista. [\u2026]\nChiedi, comandami, cosa vuoi che io faccia? Che cosa vuoi che smetta di fare?\nAnimato o scoraggiato, approvato dagli altri o tra le incomprensioni e le critiche,\nvolente o nolente, quando mi vada bene ogni cosa o nulla del tutto,\nmi resta solo dire, sull'esempio di nostra Madre:\nsi faccia di me secondo la tua volont\u00e0.\n<i>(ispirata da G. Lagrange)</i>"}