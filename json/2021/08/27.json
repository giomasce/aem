{"day": 27, "month": 8, "year": 2021, "weekday": 5, "date_str": "venerd\u00ec 27 agosto 2021", "quotes": "1Ts 4,1-8; Sal 96", "quote_vangelo": "secondo Matteo (25,1-13)", "curatore": "Antonella Vairo", "prevangelo": "", "indications": "Santa Monica", "preghiniz": "Il Signore regna: esulti la terra,\ngioiscano le isole tutte.\nNubi e tenebre lo avvolgono,\ngiustizia e diritto sostengono il suo trono.\nI monti fondono come cera davanti al Signore,\ndavanti al Signore di tutta la terra.\nAnnunciano i cieli la sua giustizia,\ne tutti i popoli vedono la sua gloria.\nOdiate il male, voi che amate il Signore:\negli custodisce la vita dei suoi fedeli,\nli liberer\u00e0 dalle mani dei malvagi.\nUna luce \u00e8 spuntata per il giusto,\nuna gioia per i retti di cuore.\nGioite, giusti, nel Signore,\ndella sua santit\u00e0 celebrate il ricordo.\n<i>(Salmo 96)</i>", "vangelo": "In quel tempo, Ges\u00f9 disse ai suoi discepoli questa parabola: \u00abIl regno dei cieli sar\u00e0 simile a dieci vergini che presero le loro lampade e uscirono incontro allo sposo. Cinque di esse erano stolte e cinque sagge; le stolte presero le loro lampade, ma non presero con s\u00e9 l'olio; le sagge invece, insieme alle loro lampade, presero anche l'olio in piccoli vasi. Poich\u00e9 lo sposo tardava, si assopirono tutte e si addormentarono.\nA mezzanotte si alz\u00f2 un grido: \u201cEcco lo sposo! Andategli incontro!\u201d. Allora tutte quelle vergini si destarono e prepararono le loro lampade. Le stolte dissero alle sagge: \u201cDateci un po' del vostro olio, perch\u00e9 le nostre lampade si spengono\u201d. Le sagge risposero: \u201cNo, perch\u00e9 non venga a mancare a noi e a voi; andate piuttosto dai venditori e compratevene\u201d.\nOra, mentre quelle andavano a comprare l'olio, arriv\u00f2 lo sposo e le vergini che erano pronte entrarono con lui alle nozze, e la porta fu chiusa. Pi\u00f9 tardi arrivarono anche le altre vergini e incominciarono a dire: \u201cSignore, signore, aprici!\u201d. Ma egli rispose: \u201cIn verit\u00e0 io vi dico: non vi conosco\u201d.\nVegliate dunque, perch\u00e9 non sapete n\u00e9 il giorno n\u00e9 l'ora\u00bb.", "medita": "La liturgia ripropone in questo mese la parabola delle dieci vergini. Oggi il brano del Vangelo \u00e8 accostato al passo della lettera ai Tessalonicesi in cui l'apostolo Paolo esplicita quale sia la volont\u00e0 di Dio sull'uomo, cio\u00e8 la sua \u201csantificazione\u201d. Tale condizione, che non \u00e8 mai statica ma il frutto sempre nuovo di un processo in divenire, viene vissuta ogni volta che ci si astiene dalle impurit\u00e0, si tratta il proprio corpo con santit\u00e0 e rispetto, astenendosi da ogni forma di offesa e inganno verso se stessi e verso i fratelli (cfr. 1Ts 4, 3--6). Conclude l'Apostolo: \u201cPerci\u00f2 chi disprezza queste cose non disprezza un uomo, ma Dio stesso che vi dona il suo Santo Spirito\u201d (1Ts 4, 8). Le \u201ccose disprezzate\u201d sono tutti gli insegnamenti che ci vengono dal Signore Ges\u00f9 attraverso il dono della sua Parola e del suo Santo Spirito. Questo \u00e8 il dono che le cinque vergini sagge hanno saputo custodire gelosamente, cio\u00e8 l'origine della nostra stessa fede. Non si pu\u00f2 dimenticare chi si ama profondamente! Allo stesso modo, ognuno di noi \u00e8 chiamato a custodire il dono ricevuto per vivere pienamente e intensamente l'attesa del ritorno dell'amato, Ges\u00f9.", "riflettere": "So custodire la memoria di tutte le azioni di salvezza che Dio ha voluto compiere nella mia vita?\nAscolto attentamente la Parola di Dio perch\u00e9 essa possa portare frutto al momento opportuno?\nPrego lo Spirito Santo perch\u00e9 mi doni il discernimento e mi aiuti a leggere gli eventi della mia vita in un'ottica di fede?", "preghfin": "Vieni, o Spirito Santo, dentro di me,\nnel mio cuore e nella mia intelligenza.\nAccordami il tuo ardore, perch\u00e9 anche quest'oggi,\nesortato dalla tua Parola, ti cerchi\nnei fatti e persone che ho incontrato.\nAccordami la tua sapienza,\nperch\u00e9 io sappia rivivere e giudicare,\nalla luce della tua Parola,\nquello che oggi ho vissuto.\n<i>(San Tommaso d'Aquino)</i>"}