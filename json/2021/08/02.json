{"day": 2, "month": 8, "year": 2021, "weekday": 1, "date_str": "luned\u00ec 2 agosto 2021", "quotes": "Nm 11,4b-15; Sal 80", "quote_vangelo": "secondo Matteo (14,13-21)", "curatore": "Antonella Vairo", "prevangelo": "", "indications": "", "preghiniz": "Rendete grazie al Signore perch\u00e9 \u00e8 buono,\nperch\u00e9 il suo amore \u00e8 per sempre.\nDica Israele:\n\u201cIl suo amore \u00e8 per sempre\u201d.\nDica la casa di Aronne:\n\u201cIl suo amore \u00e8 per sempre\u201d.\nDicano quelli che temono il Signore:\n\u201cIl suo amore \u00e8 per sempre\u201d.\nNel pericolo ho gridato al Signore:\nmi ha risposto, il Signore, e mi ha tratto in salvo.\nIl Signore \u00e8 per me, non avr\u00f2 timore:\nche cosa potr\u00e0 farmi un uomo?\n<i>(Salmo 117)</i>", "vangelo": "In quel tempo, avendo udito [della morte di Giovanni Battista], Ges\u00f9 part\u00ec di l\u00e0 su una barca e si ritir\u00f2 in un luogo deserto, in disparte.\nMa le folle, avendolo saputo, lo seguirono a piedi dalle citt\u00e0. Sceso dalla barca, egli vide una grande folla, sent\u00ec compassione per loro e guar\u00ec i loro malati.\nSul far della sera, gli si avvicinarono i discepoli e gli dissero: \u00abIl luogo \u00e8 deserto ed \u00e8 ormai tardi; congeda la folla perch\u00e9 vada nei villaggi a comprarsi da mangiare\u00bb. Ma Ges\u00f9 disse loro: \u00abNon occorre che vadano; voi stessi date loro da mangiare\u00bb. Gli risposero: \u00abQui non abbiamo altro che cinque pani e due pesci!\u00bb. Ed egli disse: \u00abPortatemeli qui\u00bb.\nE, dopo aver ordinato alla folla di sedersi sull'erba, prese i cinque pani e i due pesci, alz\u00f2 gli occhi al cielo, recit\u00f2 la benedizione, spezz\u00f2 i pani e li diede ai discepoli, e i discepoli alla folla.\nTutti mangiarono a saziet\u00e0, e portarono via i pezzi avanzati: dodici ceste piene. Quelli che avevano mangiato erano circa cinquemila uomini, senza contare le donne e i bambini.", "medita": "Ges\u00f9, dopo aver saputo della morte di Giovanni Battista, si ritira in disparte, in un luogo deserto. La gente, per\u00f2, lo cerca, sente il bisogno di Lui, del suo dono di guarigione e salvezza. Ges\u00f9 non rimane indifferente, prova compassione per quegli uomini e quelle donne, cio\u00e8 sceglie di con-patire, di partecipare alla loro sofferenza. In Ges\u00f9 non troveremo mai l'idea di un dio \u201cmiracolistico\u201d, pronto a risolvere i nostri problemi come per magia. Ges\u00f9, piuttosto, si rivela come Colui che, non volgendo lo sguardo dall'altra parte, rimane con noi, accanto a noi, soffre con noi, ma aprendoci sempre ad una prospettiva ulteriore. Nello stare con noi, Lui, che ha condiviso pienamente la nostra condizione umana, ci insegna a sua volta a condividerla con i nostri fratelli (\u201cDate loro voi stessi da mangiare\u201d, v. 16), andando incontro a chi ha pi\u00f9 bisogno. Ecco la nuova prospettiva di vita e salvezza, quella nella quale ogni fame ed ogni sete saranno saziate: il dono totale di Cristo nell'offerta del suo Corpo e del suo Sangue, cio\u00e8 nell'Eucarestia (significata dal miracolo della moltiplicazione dei pani e dei pesci).", "riflettere": "Quanto mi accorgo del bisogno di chi mi sta accanto? So stargli accanto senza pretendere facili soluzioni ma, semplicemente, standogli vicino con la mia presenza e la mia amicizia?", "preghfin": "Ges\u00f9 \u00e8 sempre al vostro fianco,\nEgli combatter\u00e0 sempre con voi e per voi,\ned il nemico sar\u00e0, come sempre,\ncompletamente debellato.\nAbbandonatevi pienamente sul cuore\ndivino di Ges\u00f9, come un pargolo fra\nle braccia della madre.\n<i>(San Pio da Pietrelcina)</i>"}