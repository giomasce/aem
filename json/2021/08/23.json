{"day": 23, "month": 8, "year": 2021, "weekday": 1, "date_str": "luned\u00ec 23 agosto 2021", "quotes": "1Ts 1,1-5.8b-10; Sal 149", "quote_vangelo": "secondo Matteo (23,13-22)", "curatore": "Antonella Vairo", "prevangelo": "", "indications": "", "preghiniz": "Cantate al Signore un canto nuovo;\nla sua lode nell'assemblea dei fedeli.\nGioisca Israele nel suo creatore,\nesultino nel loro re i figli di Sion.\nLodino il suo nome con danze,\ncon tamburelli e cetre gli cantino inni.\nIl Signore ama il suo popolo,\nincorona i poveri di vittoria.\nEsultino i fedeli nella gloria,\nfacciano festa sui loro giacigli.\nLe lodi di Dio sulla loro bocca:\nquesto \u00e8 un onore per tutti i suoi fedeli.\n<i>(Salmo 149)</i>", "vangelo": "In quel tempo, Ges\u00f9 parl\u00f2 dicendo: \u00abGuai a voi, scribi e farisei ipocriti, che chiudete il regno dei cieli davanti alla gente; di fatto non entrate voi, e non lasciate entrare nemmeno quelli che vogliono entrare.\nGuai a voi, scribi e farisei ipocriti, che percorrete il mare e la terra per fare un solo pros\u00e8lito e, quando lo \u00e8 divenuto, lo rendete degno della Ge\u00e8nna due volte pi\u00f9 di voi.\nGuai a voi, guide cieche, che dite: \u201cSe uno giura per il tempio, non conta nulla; se invece uno giura per l'oro del tempio, resta obbligato\u201d. Stolti e ciechi! Che cosa \u00e8 pi\u00f9 grande: l'oro o il tempio che rende sacro l'oro? E dite ancora: \u201cSe uno giura per l'altare, non conta nulla; se invece uno giura per l'offerta che vi sta sopra, resta obbligato\u201d. Ciechi! Che cosa \u00e8 pi\u00f9 grande: l'offerta o l'altare che rende sacra l'offerta? Ebbene, chi giura per l'altare, giura per l'altare e per quanto vi sta sopra; e chi giura per il tempio, giura per il tempio e per Colui che lo abita. E chi giura per il cielo, giura per il trono di Dio e per Colui che vi \u00e8 assiso\u00bb.", "medita": "Nel vangelo di oggi Ges\u00f9 lancia una critica molto forte verso scribi e farisei, definendoli \u201cipocriti\u201d. Ges\u00f9 disvela la doppiezza di alcune autorit\u00e0 giudaiche che, anzich\u00e9 insegnare per favorire l'ingresso dei fedeli nella vita eterna, parlano e agiscono in modo tale da condannare chi li ascolta alla pi\u00f9 mesta lontananza da Dio. Il \u201cguai a voi\u201d pronunciato da Ges\u00f9 non va interpretato come una minaccia, ma come un lamento che il maestro fa verso coloro che dovrebbero aprire le porte del regno dei cieli al popolo e invece le chiudono. Qui c'\u00e8 la sofferenza, il dolore di Ges\u00f9 verso il tradimento della Parola di Dio. Cos\u00ec anche il giuramento che viene richiesto dalle \u201cguide cieche\u201d per l'offerta, l'altare, il tempio o il cielo, smaschera l'incapacit\u00e0 di vedere oltre il piano legalistico di una coerenza di fede basata su timori e paure. Al centro delle nostre parole e azioni c'\u00e8 un significato ulteriore che pu\u00f2 essere visto solo con gli occhi della fede (cio\u00e8 con sguardo di fiducia, speranza e amore) e questo significato pu\u00f2 essere donato solo da Colui che abita il tempio del nostro cuore.", "riflettere": "Con quali occhi guardo me stesso, gli altri, Dio? Con occhi giudicanti, che vogliono ingenerare senso di colpa, o con occhi limpidi, pieni solo della fiducia che viene dal sapere me e i miei fratelli creature amate?", "preghfin": "Donaci, Signore, occhi per vedere le necessit\u00e0 del mondo\ne un cuore per amare l'universo che tu ami. [\u2026]\nDonami la tua luce per riconoscere i tuoi segni.\nDonami di conoscerti negli altri e di conoscere\nin loro la tua voce e i tuoi desideri.\nSignore, ho bisogno dei tuoi occhi: dammi una fede viva. [\u2026]\nHo bisogno del tuo soffio: dammi la tua sapienza,\nper me e per la tua Chiesa.\nDammi la capacit\u00e0 di compiere pienamente\nci\u00f2 che tu mi chiedi.\n<i>(Leo Jozef Suenens)</i>"}