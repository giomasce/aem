{"day": 14, "month": 8, "year": 2021, "weekday": 6, "date_str": "sabato 14 agosto 2021", "quotes": "Gs 24,14-29; Sal 15", "quote_vangelo": "secondo Matteo (19,13-15)", "curatore": "Antonella Vairo", "prevangelo": "", "indications": "San Massimiliano Maria Kolbe", "preghiniz": "Proteggimi, o Dio: in te mi rifugio.\nHo detto al Signore: \u00abIl mio Signore sei tu\u00bb.\nIl Signore \u00e8 mia parte di eredit\u00e0 e mio calice:\nnelle tue mani \u00e8 la mia vita.\nBenedico il Signore che mi ha dato consiglio;\nanche di notte il mio animo mi istruisce.\nIo pongo sempre davanti a me il Signore,\nsta alla mia destra, non potr\u00f2 vacillare.\nMi indicherai il sentiero della vita,\ngioia piena alla tua presenza,\ndolcezza senza fine alla tua destra.\n<i>(Salmo 15)</i>", "vangelo": "In quel tempo, furono portati a Ges\u00f9 dei bambini perch\u00e9 imponesse loro le mani e pregasse; ma i discepoli li rimproverarono.\nGes\u00f9 per\u00f2 disse: \u00abLasciateli, non impedite che i bambini vengano a me; a chi \u00e8 come loro, infatti, appartiene il regno dei cieli\u00bb.\nE, dopo avere imposto loro le mani, and\u00f2 via di l\u00e0.", "medita": "Il brano odierno del Vangelo di Matteo ci presenta il celebre passo nel quale Ges\u00f9 chiama a s\u00e9 i bambini. I discepoli rimproverano questi piccoli perch\u00e9 vedono in essi soltanto un fastidio, una perdita di tempo. Ges\u00f9 capovolge quest'ottica e indica, invece, proprio nel bambino il modello al quale il cristiano adulto e maturo dovrebbe ispirarsi. Il bambino \u00e8 colui che riceve tutto; diventa ci\u00f2 che uno gli d\u00e0 e gli dice. Sicuramente anche noi possiamo dire di essere tutto quello che abbiamo ricevuto, sin da bambini appunto. L'indicazione di Ges\u00f9, per\u00f2, non \u00e8 a \u201ctornare bambini\u201d o ad \u201cessere bambini\u201d, condizioni che negherebbero la nostra storia e la nostra esperienza. Le parole di Ges\u00f9, in una prospettiva di crescita umana e spirituale alla sua sequela, ci parlano piuttosto di un \u201cdiventare come bambini\u201d, \u201cessere come loro\u201d, cio\u00e8 capaci di ricevere, di accogliere. Il dono da accogliere, poi, \u00e8 Dio stesso, il suo Regno. Cos\u00ec come Dio ci accoglie, esattamente come siamo, nella nostra debolezza e bellezza, cos\u00ec noi siamo chiamati ad accogliere Lui, a sperare e ricevere tutto da Lui. Imparando da Lui l'accoglienza piena e la fiducia assoluta, possiamo accettarci cos\u00ec come siamo e accogliere a nostra volta l'altro, non tanto pensando di \u201cfare cose per l'altro\u201d, ma facendogli spazio dentro di noi. L'accoglienza liberamente offerta e ricevuta da noi stessi, dagli altri e da Dio, ci far\u00e0 vivere sempre pi\u00f9 l'esperienza di non essere soli ma di \u201cappartenere\u201d a qualcosa che \u00e8 al di l\u00e0 di noi e che, dunque, ci trascende. \u201cA chi \u00e8 come loro, infatti, appartiene il regno dei cieli\u201d.", "riflettere": "Nelle mie relazioni so fare spazio agli altri? Riesco a mettermi in reale ascolto dei loro bisogni, accettandoli per come sono? Ed io, so accogliere me stesso dandomi fiducia e accettandomi con le mie potenzialit\u00e0 e con i miei limiti?", "preghfin": "Io grido verso di te, Signore mio Dio,\nio invoco il tuo Nome santo, ma non riesco ad afferrarti!\nSignore mio Dio, tu sei pi\u00f9 grande delle nostre parole,\npi\u00f9 silenzioso dei nostri silenzi, pi\u00f9 profondo dei nostri pensieri,\npi\u00f9 elevato dei nostri desideri\u2026\nDonaci, o Dio sovrano, cos\u00ec grande e cos\u00ec vicino,\nun cuore vivente, degli occhi nuovi,\nper scoprirti e accoglierti quando vieni a noi.\n<i>(San Francesco di Sales)</i>"}