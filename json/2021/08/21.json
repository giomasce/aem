{"day": 21, "month": 8, "year": 2021, "weekday": 6, "date_str": "sabato 21 agosto 2021", "quotes": "Rt 2,1-3.8-11;4,13-17; Sal 127", "quote_vangelo": "secondo Matteo (23,1-12)", "curatore": "Antonella Vairo", "prevangelo": "", "indications": "San Pio X", "preghiniz": "Beato chi teme il Signore\ne cammina nelle sue vie.\nDella fatica delle tue mani ti nutrirai,\nsarai felice e avrai ogni bene.\nLa tua sposa come vite feconda\nnell'intimit\u00e0 della tua casa;\ni tuoi figli come virgulti d'ulivo\nintorno alla tua mensa.\nEcco com'\u00e8 benedetto\nl'uomo che teme il Signore.\nTi benedica il Signore da Sion.\nPossa tu vedere il bene di Gerusalemme\ntutti i giorni della tua vita!\n<i>(Salmo 127)</i>", "vangelo": "In quel tempo, Ges\u00f9 si rivolse alla folla e ai suoi discepoli dicendo: \u00abSulla cattedra di Mos\u00e8 si sono seduti gli scribi e i farisei. Praticate e osservate tutto ci\u00f2 che vi dicono, ma non agite secondo le loro opere, perch\u00e9 essi dicono e non fanno. Legano infatti fardelli pesanti e difficili da portare e li pongono sulle spalle della gente, ma essi non vogliono muoverli neppure con un dito.\nTutte le loro opere le fanno per essere ammirati dalla gente: allargano i loro filatt\u00e8ri e allungano le frange; si compiacciono dei posti d'onore nei banchetti, dei primi seggi nelle sinagoghe, dei saluti nelle piazze, come anche di essere chiamati \u201crabb\u00ec\u201d dalla gente.\nMa voi non fatevi chiamare \u201crabb\u00ec\u201d, perch\u00e9 uno solo \u00e8 il vostro Maestro e voi siete tutti fratelli. E non chiamate \u201cpadre\u201d nessuno di voi sulla terra, perch\u00e9 uno solo \u00e8 il Padre vostro, quello celeste. E non fatevi chiamare \u201cguide\u201d, perch\u00e9 uno solo \u00e8 la vostra Guida, il Cristo.\nChi tra voi \u00e8 pi\u00f9 grande, sar\u00e0 vostro servo; chi invece si esalter\u00e0, sar\u00e0 umiliato e chi si umilier\u00e0 sar\u00e0 esaltato\u00bb.", "medita": "Il brano del Vangelo odierno \u00e8 ambientato negli ultimi giorni della vita di Ges\u00f9, a Gerusalemme. Ges\u00f9 rivolge critiche severe agli scribi e ai farisei, lasciando alla gente di allora, ma anche a noi cristiani di oggi, importanti indicazioni ed esortazioni sullo stile di vita proprio di chi vuole essere fedele a Dio. Ges\u00f9 riconosce l'autorit\u00e0 di insegnamento propria dei capi religiosi ai quali si riferisce ma indica anche la ragione di tale autorit\u00e0: la legge di Mos\u00e8, legge di Dio. I retti insegnamenti, che provengono dalla Legge, rimangono sterili se non diventano l'espressione di un cuore che ha conosciuto un'autentica conversione a Dio e alla sua Parola. Chi ha fatto davvero quest'esperienza, cio\u00e8 ha sperimentato nella sua vita la misericordia di Dio, sa che qualsiasi \u201cautorit\u00e0\u201d delle nostre parole e dei nostri gesti pu\u00f2 venire solo da Ges\u00f9, che \u00e8 l'unico Maestro. In questo senso, ognuno di noi potr\u00e0 accogliere sinceramente l'altro solo quando lo riconoscer\u00e0 come fratello \u201calla pari\u201d, non superiore, n\u00e9 inferiore, ma portatore di un valore unico. Un \u201cpadre\u201d (o una \u201cguida\u201d) \u00e8 tale se accoglie chi gli \u00e8 affidato come un mistero, mai interamente conoscibile nella sua unicit\u00e0, che gli viene dal suo Creatore.", "riflettere": "Nella mia quotidianit\u00e0, in quello che dico e faccio, quanto tendo a criticare, a giudicare con facilit\u00e0 e, alle volte, con superficialit\u00e0? Metto Ges\u00f9 al centro del mio parlare e del mio operare, come riferimento fondamentale della mia esistenza?", "preghfin": "Fa', o Signore, che io abbia le mani pure,\npura la lingua, puro il cuore.\nAiutami a lottare per il bene difficile contro il male facile.\nImpedisci che io prenda abitudini che rovinino la vita.\nInsegnami a lavorare duramente e a comportarmi lealmente\nquando nessuno mi vede come se tutto il mondo potesse vedermi.\nPerdonami quando sono cattivo e aiutami a perdonare\ncoloro che non mi trattano bene.\nRendimi capace di aiutare gli altri anche quando ci\u00f2 mi \u00e8 faticoso.\nMandami le occasioni di fare un po' di bene ogni giorno\nper avvicinarmi cos\u00ec di pi\u00f9 a te, Ges\u00f9.\n<i>(Preghiera scout)</i>"}