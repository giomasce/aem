{"day": 3, "month": 8, "year": 2021, "weekday": 2, "date_str": "marted\u00ec 3 agosto 2021", "quotes": "Nm 12,1-13; Sal 50", "quote_vangelo": "secondo Matteo (14,22-36)", "curatore": "Antonella Vairo", "prevangelo": "", "indications": "", "preghiniz": "Piet\u00e0 di me, o Dio, nel tuo amore;\nnella tua grande misericordia\ncancella la mia iniquit\u00e0.\nCrea in me, o Dio, un cuore puro,\nrinnova in me uno spirito saldo.\nNon scacciarmi dalla tua presenza\ne non privarmi del tuo santo spirito.\nRendimi la gioia della tua salvezza,\nsostienimi con uno spirito generoso.\n<i>(Salmo 50)</i>", "vangelo": "[Dopo che la folla ebbe mangiato], subito Ges\u00f9 costrinse i discepoli a salire sulla barca e a precederlo sull'altra riva, finch\u00e9 non avesse congedato la folla. Congedata la folla, sal\u00ec sul monte, in disparte, a pregare. Venuta la sera, egli se ne stava lass\u00f9, da solo.\nLa barca intanto distava gi\u00e0 molte miglia da terra ed era agitata dalle onde: il vento infatti era contrario. Sul finire della notte egli and\u00f2 verso di loro camminando sul mare. Vedendolo camminare sul mare, i discepoli furono sconvolti e dissero: \u00ab\u00c8 un fantasma!\u00bb e gridarono dalla paura. Ma subito Ges\u00f9 parl\u00f2 loro dicendo: \u00abCoraggio, sono io, non abbiate paura!\u00bb.\nPietro allora gli rispose: \u00abSignore, se sei tu, comandami di venire verso di te sulle acque\u00bb. Ed egli disse: \u00abVieni!\u00bb. Pietro scese dalla barca, si mise a camminare sulle acque e and\u00f2 verso Ges\u00f9. Ma, vedendo che il vento era forte, s'impaur\u00ec e, cominciando ad affondare, grid\u00f2: \u00abSignore, salvami!\u00bb. E subito Ges\u00f9 tese la mano, lo afferr\u00f2 e gli disse: \u00abUomo di poca fede, perch\u00e9 hai dubitato?\u00bb.\nAppena saliti sulla barca, il vento cess\u00f2. Quelli che erano sulla barca si prostrarono davanti a lui, dicendo: \u00abDavvero tu sei Figlio di Dio!\u00bb.\nCompiuta la traversata, approdarono a Genn\u00e8saret. E la gente del luogo, riconosciuto Ges\u00f9, diffuse la notizia in tutta la regione; gli portarono tutti i malati e lo pregavano di poter toccare almeno il lembo del suo mantello. E quanti lo toccarono furono guariti.", "medita": "In questo brano del Vangelo di Matteo, i discepoli, vedendo Ges\u00f9 camminare sulle acque, sono colti dallo spavento poich\u00e9 credono si tratti di un fantasma, cio\u00e8 un essere misterioso, del quale avere paura e dal quale aspettarsi potenzialmente del male. Inoltre, si trovano in una condizione sfavorevole: l'approdo \u00e8 lontano, le acque sono agitate e il vento \u00e8 contrario. Solo Pietro risponde all'invito di Ges\u00f9 a non avere paura e andare verso di Lui. Il coraggio di un impulso di volont\u00e0, per\u00f2, non gli basta: la sua fede non \u00e8 ancora abbastanza matura per fidarsi fino a quel punto, cio\u00e8 fino al punto di affrontare il mare buio e agitato che lo separa da Ges\u00f9. Il mare sul quale Pietro \u00e8 chiamato a camminare \u00e8 quello delle nostre paure o, magari, degli scoraggiamenti che possono coglierci dopo il fallimento dei nostri \u201cbuoni propositi\u201d. Lo sguardo di Ges\u00f9 e la sua mano tesa consentono, per\u00f2, a Pietro di alzare lo sguardo dal mare agitato delle sue paure interiori e scoprire che, anche nelle circostanze pi\u00f9 contrarie della vita, gli baster\u00e0 tenere lo sguardo fisso su Ges\u00f9, ascoltare la sua Parola e condividere il cammino con Lui (e con i fratelli), perch\u00e9 ci\u00f2 che \u00e8 \u201ctumultuoso e contrario\u201d si appiani e si calmi. Con la mano in quella di Ges\u00f9, disposto a condividere la nostra stessa esperienza, la fiducia cresce e con essa la nostra fede, che pu\u00f2 portarci verso nuovi (e fino ad allora impensabili) approdi di serenit\u00e0 e pace.", "riflettere": "So riconoscere ed accettare il limite che \u00e8 in me e negli altri? Penso che solo l'uso delle mie forze e della mia volont\u00e0 siano sufficienti a superare qualsiasi avversit\u00e0?", "preghfin": "Signore Ges\u00f9, io sono povero e anche tu lo sei;\nsono debole e anche tu lo sei; sono uomo e anche tu lo sei.\nOgni mia grandezza viene dalla tua piccolezza;\nogni mia forza dalla tua debolezza; ogni mia sapienza dalla tua follia!\nCorrer\u00f2 verso di te, Signore, che guarisci gli infermi, fortifichi i deboli,\ne ridoni gioia ai cuori immersi nella tristezza.\nIo ti seguir\u00f2, Signore Ges\u00f9.\n<i>(Aelredo di Rievaulx)</i>"}