{"day": 1, "month": 8, "year": 2021, "weekday": 7, "date_str": "domenica 1 agosto 2021", "quotes": "Es 16,2-4.12-15; Sal 77; Ef 4,17.20-24", "quote_vangelo": "secondo Giovanni (6,24-35)", "curatore": "Antonella Vairo", "prevangelo": "", "indications": "Tempo ordinario\nSalterio: seconda settimana\nSant'Alfonso Maria de' Liguori", "preghiniz": "O Dio, tu sei il mio Dio,\ndall'aurora io ti cerco,\nha sete di te l'anima mia,\ndesidera te la mia carne\nin terra arida, assetata, senz'acqua.\nCos\u00ec nel santuario ti ho contemplato,\nguardando la tua potenza e la tua gloria.\nPoich\u00e9 il tuo amore vale pi\u00f9 della vita,\nle mie labbra canteranno la tua lode.\n<i>(Salmo 62)</i>", "vangelo": "In quel tempo, quando la folla vide che Ges\u00f9 non era pi\u00f9 l\u00e0 e nemmeno i suoi discepoli, sal\u00ec sulle barche e si diresse alla volta di Caf\u00e0rnao alla ricerca di Ges\u00f9. Lo trovarono di l\u00e0 dal mare e gli dissero: \u00abRabb\u00ec, quando sei venuto qua?\u00bb.\nGes\u00f9 rispose loro: \u00abIn verit\u00e0, in verit\u00e0 io vi dico: voi mi cercate non perch\u00e9 avete visto dei segni, ma perch\u00e9 avete mangiato di quei pani e vi siete saziati. Datevi da fare non per il cibo che non dura, ma per il cibo che rimane per la vita eterna e che il Figlio dell'uomo vi dar\u00e0. Perch\u00e9 su di lui il Padre, Dio, ha messo il suo sigillo\u00bb.\nGli dissero allora: \u00abChe cosa dobbiamo compiere per fare le opere di Dio?\u00bb. Ges\u00f9 rispose loro: \u00abQuesta \u00e8 l'opera di Dio: che crediate in colui che egli ha mandato\u00bb.\nAllora gli dissero: \u00abQuale segno tu compi perch\u00e9 vediamo e ti crediamo? Quale opera fai? I nostri padri hanno mangiato la manna nel deserto, come sta scritto: \u201cDiede loro da mangiare un pane dal cielo\u201d\u00bb. Rispose loro Ges\u00f9: \u00abIn verit\u00e0, in verit\u00e0 io vi dico: non \u00e8 Mos\u00e8 che vi ha dato il pane dal cielo, ma \u00e8 il Padre mio che vi d\u00e0 il pane dal cielo, quello vero. Infatti il pane di Dio \u00e8 colui che discende dal cielo e d\u00e0 la vita al mondo\u00bb.\nAllora gli dissero: \u00abSignore, dacci sempre questo pane\u00bb. Ges\u00f9 rispose loro: \u00abIo sono il pane della vita; chi viene a me non avr\u00e0 fame e chi crede in me non avr\u00e0 sete, mai!\u00bb.", "medita": "Questo brano del Vangelo di Giovanni \u00e8 preceduto dal racconto della miracolosa moltiplicazione dei pani e dei pesci, nel quale Ges\u00f9 era andato incontro alla folla, rimasta senza cibo. Ora la prospettiva \u00e8 cambiata: \u00e8 la folla che cerca di andare incontro a Ges\u00f9. E Ges\u00f9 non si sottrae all'incontro, anzi, lo riveste di un nuovo significato, che possa illuminare l'esperienza appena vissuta dalla gente che lo seguiva. Il cibo che pu\u00f2 veramente soddisfare la fame di ricerca di senso dell'uomo \u00e8 Ges\u00f9 stesso, con la sua Parola, il suo Corpo, il suo Sangue. La folla pensa di \u201cdover fare\u201d delle cose (\u201cChe cosa dobbiamo compiere per fare le opere di Dio?\u201d, v. 28), ma una sola \u00e8 l'opera che Dio vuole dagli uomini: che credano in Colui che Egli ha mandato. Ogni volta che riconduciamo la nostra esperienza a Ges\u00f9, lasciandoci trasformare da Lui, \u00e8 allora che \u201ccompiamo\u201d l'opera di Dio.", "riflettere": "Mi rivolgo a Dio da \u201cservo\u201d che chiede cosa \u201cdebba fare\u201d o come un \u201cfiglio\u201d che pu\u00f2 credere pienamente e liberamente nell'amore del Padre?", "preghfin": "Solo in Dio riposa l'anima mia:\nda lui la mia salvezza.\nLui solo \u00e8 mia roccia e mia salvezza,\nmia difesa: mai potr\u00f2 vacillare.\nSolo in Dio riposa l'anima mia:\nda lui la mia speranza.\nConfida in lui, o popolo, in ogni tempo;\ndavanti a lui aprite il vostro cuore:\nil nostro rifugio \u00e8 Dio.\n<i>(Salmo 61)</i>"}