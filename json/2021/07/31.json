{"day": 31, "month": 7, "year": 2021, "weekday": 6, "date_str": "sabato 31 luglio 2021", "quotes": "Lv 25,1.8-17; Sal 66", "quote_vangelo": "secondo Matteo (14,1-12)", "curatore": "Marta e Enrico Puglisi", "prevangelo": "", "indications": "Sant'Ignazio di Loyola", "preghiniz": "Dio abbia piet\u00e0 di noi e ci benedica,\nsu di noi faccia splendere il suo volto;\nperch\u00e9 si conosca sulla terra la tua via,\nla tua salvezza fra tutte le genti.\nTi lodino i popoli, o Dio,\nti lodino i popoli tutti.\nGioiscano le nazioni e si rallegrino,\nperch\u00e9 tu giudichi i popoli con rettitudine,\ngoverni le nazioni sulla terra.\nTi lodino i popoli, o Dio,\nti lodino i popoli tutti.\nLa terra ha dato il suo frutto.\nCi benedica Dio, il nostro Dio,\nci benedica Dio e lo temano\ntutti i confini della terra.\n<i>(Salmo 66)</i>", "vangelo": "In quel tempo al tetrarca Erode giunse notizia della fama di Ges\u00f9. Egli disse ai suoi cortigiani: \u00abCostui \u00e8 Giovanni il Battista. \u00c8 risorto dai morti e per questo ha il potere di fare prodigi!\u00bb.\nErode infatti aveva arrestato Giovanni e lo aveva fatto incatenare e gettare in prigione a causa di Erod\u00ecade, moglie di suo fratello Filippo. Giovanni infatti gli diceva: \u00abNon ti \u00e8 lecito tenerla con te!\u00bb. Erode, bench\u00e9 volesse farlo morire, ebbe paura della folla perch\u00e9 lo considerava un profeta.\nQuando fu il compleanno di Erode, la figlia di Erod\u00ecade danz\u00f2 in pubblico e piacque tanto a Erode che egli le promise con giuramento di darle quello che avesse chiesto. Ella, istigata da sua madre, disse: \u00abDammi qui, su un vassoio, la testa di Giovanni il Battista\u00bb.\nIl re si rattrist\u00f2, ma a motivo del giuramento e dei commensali ordin\u00f2 che le venisse data e mand\u00f2 a decapitare Giovanni nella prigione. La sua testa venne portata su un vassoio, fu data alla fanciulla e lei la port\u00f2 a sua madre.\nI suoi discepoli si presentarono a prendere il cadavere, lo seppellirono e andarono a informare Ges\u00f9.", "medita": "Il Battista \u00e8 un uomo radicale a cui viene affidato il compito di \u201cpreparare al Signore un popolo ben disposto alla venuta di Ges\u00f9\u201d (Lc 1, 16). Dio sceglie Giovanni fin dal concepimento e instaura con lui un rapporto speciale: \u201csar\u00e0 pieno di Spirito Santo fin dal grembo di sua madre; convertir\u00e0 al Signore molti figli d'Israele\u201d (Lc 1, 15). Una volta cresciuto, lo invita nel deserto, dove nel silenzio si radica la sua esperienza profetica e il Battista fa un lungo cammino di ricerca della parola di vita di cui si far\u00e0 tramite.\nIl profeta Giovanni \u00e8 chiamato a testimoniare la verit\u00e0 e lo fa senza mezzi termini. Per questo motivo \u00e8 imprigionato da Erode: ha avuto l'ardire di criticare la vita dissoluta del tetrarca che convive con Erod\u00ecade, moglie del fratello. E cos\u00ec la \u201cvoce che gridava nel deserto\u201d (Lc 3, 4) annunciando la verit\u00e0 dell'amore di Dio viene soffocata nelle prigioni di un palazzo del potere avvelenato dalle falsit\u00e0, dai tornaconti e dai sotterfugi; \u00e8 un luogo governato dal maligno, che \u00e8 \u201cmenzognero e padre della menzogna\u201d (Gv 8, 44).\nErode \u00e8 un potente approfittatore e iniquo, desidera la morte del Battista perch\u00e9 ha paura della verit\u00e0 di cui egli si fa portatore. Se non lo uccide \u00e8 solo per vanit\u00e0, per non perdere l'approvazione del popolo della Galilea. Sar\u00e0 un altro inganno, architettato da Erod\u00ecade, a portare Giovanni alla morte.\nIn questa vicenda si contrappongono la verit\u00e0, portata da Giovanni, e la menzogna, incarnata da Erode. La verit\u00e0 sembra uscirne sconfitta con la morte del Battista e questo potrebbe lasciarci sconfortati. Ma egli \u00e8 profeta di Ges\u00f9, \u201cla via, la verit\u00e0 e la vita\u201d (Gv 14, 6), che nella croce e nella Resurrezione ci d\u00e0 la certezza dell'intervento di Dio laddove si infrange la speranza umana. E allora anche la morte di Giovanni, che per primo ce l'ha annunciato, non \u00e8 vana.", "riflettere": "\u201cSia invece il vostro parlare: \u00abS\u00ec, s\u00ec\u00bb, \u00abNo, no\u00bb; il di pi\u00f9 viene dal Maligno\u201d (Mt 5, 37). Le nostre parole sono guidate da un principio di verit\u00e0? Quando parliamo diamo un peso alle parole da usare e soprattutto a quelle da non usare?", "preghfin": "Cristo Ges\u00f9,\nquando tutto \u00e8 oscurit\u00e0\ne sentiamo la nostra debolezza e impotenza,\ndonaci di sentire la tua presenza,\nil tuo amore e la tua forza.\nAiutaci ad avere una fiducia totale\nnel tuo amore che protegge\ne nel tuo potere che rafforza,\nperch\u00e9 nulla possa spaventarci o preoccuparci,\nperch\u00e9 vivendo accanto a te\nvedremo la tua mano,\ni tuoi obiettivi e la tua volont\u00e0 in tutte le cose.\n<i>(Sant'Ignazio di Loyola)</i>"}