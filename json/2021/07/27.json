{"day": 27, "month": 7, "year": 2021, "weekday": 2, "date_str": "marted\u00ec 27 luglio 2021", "quotes": "Es 33,7-11;34,5-9.28; Sal 102", "quote_vangelo": "secondo Matteo (13,36-43)", "curatore": "Marta e Enrico Puglisi", "prevangelo": "", "indications": "", "preghiniz": "Misericordioso e pietoso \u00e8 il Signore,\nlento all'ira e grande nell'amore.\nNon \u00e8 in lite per sempre,\nnon rimane adirato in eterno.\nNon ci tratta secondo i nostri peccati\ne non ci ripaga secondo le nostre colpe.\nPerch\u00e9 quanto il cielo \u00e8 alto sulla terra,\ncos\u00ec la sua misericordia \u00e8 potente su quelli che lo temono.\nQuanto dista l'oriente dall'occidente,\ncos\u00ec egli allontana da noi le nostre colpe.\nCome \u00e8 tenero un padre verso i figli,\ncos\u00ec il Signore \u00e8 tenero verso quelli che lo temono.\n<i>(Salmo 102)</i>", "vangelo": "In quel tempo, Ges\u00f9 conged\u00f2 la folla ed entr\u00f2 in casa; i suoi discepoli gli si avvicinarono per dirgli: \u00abSpiegaci la parabola della zizzania nel campo\u00bb.\nEd egli rispose: \u00abColui che semina il buon seme \u00e8 il Figlio dell'uomo. Il campo \u00e8 il mondo e il seme buono sono i figli del Regno. La zizzania sono i figli del Maligno e il nemico che l'ha seminata \u00e8 il diavolo. La mietitura \u00e8 la fine del mondo e i mietitori sono gli angeli. Come dunque si raccoglie la zizzania e la si brucia nel fuoco, cos\u00ec avverr\u00e0 alla fine del mondo. Il Figlio dell'uomo mander\u00e0 i suoi angeli, i quali raccoglieranno dal suo regno tutti gli scandali e tutti quelli che commettono iniquit\u00e0 e li getteranno nella fornace ardente, dove sar\u00e0 pianto e stridore di denti. Allora i giusti splenderanno come il sole nel regno del Padre loro. Chi ha orecchi, ascolti!\u00bb.", "medita": "I discepoli approfittano di un momento di intimit\u00e0 per tornare su ci\u00f2 che non hanno capito della parabola e farla risuonare ancora una volta. Ges\u00f9, allora, si mette a spiegare la Parola appena annunciata. Possiamo gi\u00e0 notare una cosa importante: il Signore ci aspetta sempre ed \u00e8 paziente verso le nostre rigidit\u00e0 di mente e di spirito. Approfittiamo dei momenti di intimit\u00e0 con Lui, troveremo un Dio disponibile, aperto a farsi capire da noi.\nNella sua spiegazione, Ges\u00f9 parla in modo chiaro, ma usa anche termini molto duri. La parabola della zizzania mostra la pazienza misericordiosa di Dio, che in tutto il suo amore per la spiga di grano buono non si lascia spaventare e distrarre dalla presenza dell'erbaccia attorno. Ma parla anche di noi e delle nostre azioni, e Ges\u00f9 ce lo dice chiaramente. Ci invita, senza mezzi termini, a non approfittare della misericordia del Padre verso le nostre mancanze per lasciar crescere i germogli piantati dal maligno. Al contrario, chi riconosce di avere radici nel terreno reso fertile dalla misericordia ricevuta non pu\u00f2 che essere fecondo e rendersi partecipe alla moltiplicazione del bene. E allora sar\u00e0 grande il premio nel regno dei Cieli!", "riflettere": "Non appena ti levi dopo il sonno, subito, in primo luogo, la tua bocca renda gloria a Dio e intoni cantici e salmi, poich\u00e9 la prima preoccupazione, alla quale lo Spirito si apprende fin dall'aurora, esso continua a macinarla, come una mola, per tutto il giorno, sia grano sia zizzania. Perci\u00f2 sii sempre il primo a gettar grano, prima che il nemico getti la zizzania. (Padri del Deserto)", "preghfin": "Custodire la Parola:\necco il segreto della fecondit\u00e0.\nCustodire\nla parola di Dio nel cuore,\ntra i pensieri,\nnell'aggrovigliarsi dei desideri\u2026\nInsegnaci, Signore Ges\u00f9,\na custodire la tua Parola\ne a non disperdere quella vita che sparge in noi,\na non sprecare la sua vitalit\u00e0.\nInsegnaci a far nascere ogni gesto, ogni scelta,\nogni parola dal suo ascolto attento,\nperch\u00e9 come Luce possa brillare,\nilluminando il mondo, le relazioni,\nnoi stessi, gli altri.\nAmen.\n<i>(Suor Mariangela Tassielli)</i>"}