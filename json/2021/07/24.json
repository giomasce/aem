{"day": 24, "month": 7, "year": 2021, "weekday": 6, "date_str": "sabato 24 luglio 2021", "quotes": "Es 24,3-8; Sal 49", "quote_vangelo": "secondo Matteo (13,24-30)", "curatore": "Marta e Enrico Puglisi", "prevangelo": "", "indications": "", "preghiniz": "Parla il Signore, Dio degli d\u00e8i,\nconvoca la terra da oriente a occidente.\nDa Sion, bellezza perfetta,\nDio risplende.\n\u00abDavanti a me riunite i miei fedeli,\nche hanno stabilito con me l'alleanza\noffrendo un sacrificio\u00bb.\nI cieli annunciano la sua giustizia:\n\u00e8 Dio che giudica.\nOffri a Dio come sacrificio la lode\ne sciogli all'Altissimo i tuoi voti;\ninvocami nel giorno dell'angoscia:\nti liberer\u00f2 e tu mi darai gloria.\n<i>(Salmo 49)</i>", "vangelo": "In quel tempo, Ges\u00f9 espose alla folla un'altra parabola, dicendo: \u00abIl regno dei cieli \u00e8 simile a un uomo che ha seminato del buon seme nel suo campo. Ma, mentre tutti dormivano, venne il suo nemico, semin\u00f2 della zizzania in mezzo al grano e se ne and\u00f2. Quando poi lo stelo crebbe e fece frutto, spunt\u00f2 anche la zizzania.\nAllora i servi andarono dal padrone di casa e gli dissero: \u201cSignore, non hai seminato del buon seme nel tuo campo? Da dove viene la zizzania?\u201d. Ed egli rispose loro: \u201cUn nemico ha fatto questo!\u201d.\nE i servi gli dissero: \u201cVuoi che andiamo a raccoglierla?\u201d. \u201cNo, rispose, perch\u00e9 non succeda che, raccogliendo la zizzania, con essa sradichiate anche il grano. Lasciate che l'una e l'altro crescano insieme fino alla mietitura e al momento della mietitura dir\u00f2 ai mietitori: Raccogliete prima la zizzania e legatela in fasci per bruciarla; il grano invece riponetelo nel mio granaio\u201d\u00bb.", "medita": "Questa parabola \u00e8 in continuit\u00e0 con quella del buon seminatore, che Ges\u00f9 ha appena finito di spiegare alle folle. \u00c8 chiaro a tutti quindi che la situazione presentata all'inizio di questa nuova parabola \u00e8 propizia: del buon seme in un buon terreno. E non sorprende quindi che a questo corrisponda il \u201cregno dei cieli\u201d: la Parola attecchisce, il bene pu\u00f2 realizzarsi. Potremmo fermarci qui. Ma la situazione \u00e8 pi\u00f9 complessa: ecco che interviene un nemico a seminare zizzania, a mescolare erbacce infestanti con il grano. Cristo \u00e8 consapevole del male che ostacola la realizzazione del bene e non lo nasconde.\nSono molto chiare le parole di Papa Francesco nel commentare questo brano: \u201cIl Vangelo di oggi presenta due modi di agire e di abitare la storia: da una parte, lo sguardo del padrone; dall'altra, lo sguardo dei servi. Ai servi sta a cuore un campo senza erbacce, al padrone il buon grano. Il Signore ci invita ad assumere il suo stesso sguardo, quello che si fissa sul buon grano, che sa custodirlo anche tra le erbacce. Non collabora bene con Dio chi si mette a caccia dei limiti e dei difetti degli altri, ma piuttosto chi sa riconoscere il bene che cresce silenziosamente nel campo della Chiesa e della storia, coltivandolo fino alla maturazione. E allora sar\u00e0 Dio, e solo Lui, a premiare i buoni e punire i malvagi\u201d.", "riflettere": "Quando mi succede di sentirmi nel giusto e di mettermi quindi in una posizione di giudizio, pronto a dare istruzioni agli altri e a sottolineare i loro difetti\u2026 in quei momenti posso sentirmi \u201cpadrone\u201d della Parola, ma agisco in realt\u00e0 come servo incapace della volont\u00e0 di Dio.", "preghfin": "O Maria, dai alle nostre voci la cadenza degli alleluia pasquali.\nIntridi di sogni le sabbie del nostro realismo.\nRendici cultori delle calde utopie dalle cui feritoie sanguina la speranza sul mondo.\nAiutaci a comprendere che additare le gemme che spuntano sui rami\nvale pi\u00f9 che piangere sulle foglie che cadono.\nE infondici la sicurezza di chi gi\u00e0 vede l'oriente incendiarsi ai primi raggi del sole.\n<i>(Don Tonino Bello)</i>"}