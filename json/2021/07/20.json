{"day": 20, "month": 7, "year": 2021, "weekday": 2, "date_str": "marted\u00ec 20 luglio 2021", "quotes": "Es 14,21-31; Es 15,8-17", "quote_vangelo": "secondo Matteo (12,46-50)", "curatore": "Marta e Enrico Puglisi", "prevangelo": "", "indications": "", "preghiniz": "Il nemico aveva detto:\n\u00abInseguir\u00f2, raggiunger\u00f2,\nspartir\u00f2 il bottino,\nse ne sazier\u00e0 la mia brama;\nsfoderer\u00f2 la spada,\nli conquister\u00e0 la mia mano!\u00bb.\nSoffiasti con il tuo alito:\nli ricopr\u00ec il mare,\nsprofondarono come piombo\nin acque profonde.\nStendesti la destra:\nli inghiott\u00ec la terra.\nGuidasti con il tuo amore\nquesto popolo che hai riscattato.\nTu lo fai entrare e lo pianti\nsul monte della tua eredit\u00e0.\n<i>(Esodo 15, 9--10)</i>", "vangelo": "In quel tempo, mentre Ges\u00f9 parlava ancora alla folla, ecco, sua madre e i suoi fratelli stavano fuori e cercavano di parlargli. Qualcuno gli disse: \u00abEcco, tua madre e i tuoi fratelli stanno fuori e cercano di parlarti\u00bb.\nEd egli, rispondendo a chi gli parlava, disse: \u00abChi \u00e8 mia madre e chi sono i miei fratelli?\u00bb. Poi, tendendo la mano verso i suoi discepoli, disse: \u00abEcco mia madre e i miei fratelli! Perch\u00e9 chiunque fa la volont\u00e0 del Padre mio che \u00e8 nei cieli, egli \u00e8 per me fratello, sorella e madre\u00bb.", "medita": "Sorprende, in questa come in altre situazioni, la posizione di Maria rispetto a suo figlio. Immaginiamoci Ges\u00f9 circondato da persone e sua madre che vorrebbe parlargli. Maria non si fa largo tra la folla reclamando un posto privilegiato che, nella nostra logica umana, potrebbe anche meritare. No, perch\u00e9 lei il Figlio di Dio non lo ha accolto una volta sola nel suo \u201cS\u00ec\u201d dell'Annunciazione, ma in ogni passo della sua missione terrena. E cos\u00ec Maria accetta che la vita di Ges\u00f9, e anche la sua morte, siano dono per l'umanit\u00e0 intera.\nPassiamo invece a considerare quello che dice Ges\u00f9. Egli non sta rifiutando sua madre e i fratelli, ma sta estendendo il concetto da famiglia naturale a famiglia spirituale. Ci dice che ogni discepolo \u00e8 chiamato a diventare madre di Dio, a dargli corpo nella propria vita, nella propria storia. E il modo per entrare in questa relazione profonda \u00e8 quello di compiere la volont\u00e0 del Padre. Vediamo quindi che in realt\u00e0 Ges\u00f9 non sta affatto \u201ctagliando fuori\u201d sua madre, anzi. Maria infatti \u00e8 sicuramente parte della famiglia spirituale, in quanto tutta la sua vita \u00e8 orientata ad agire in risposta alla chiamata Signore.\nNoi siamo i discepoli verso cui Ges\u00f9 tende la mano: siamo invitati a seguire l'esempio di Maria e ad agire secondo quello che il Signore ci chiama a fare, per diventare famiglia in Cristo.", "riflettere": "\u201cPer amarti senza amare prima me / vorrei essere tua madre. / Per vedere anche quello che non c'\u00e8 / con la forza di una fede. / Per entrare insieme / nel poema del silenzio, / dove tu sei tutto quello che sento\u201d. Queste parole di Roberto Vecchioni non nascono come una preghiera, ma forse oggi potremmo rivolgerle al Signore, che chiama ognuno di noi ad essere sua madre.", "preghfin": "Signore, insegnaci a non amare noi stessi,\na non amare soltanto i nostri cari,\na non amare soltanto quelli che ci amano.\nE non permettere pi\u00f9, o Signore,\nche noi viviamo felici da soli.\nFacci sentire l'angoscia della miseria universale,\ne liberaci dal nostro egoismo.\n<i>(Raoul Follereau)</i>"}