{"day": 10, "month": 7, "year": 2021, "weekday": 6, "date_str": "sabato 10 luglio 2021", "quotes": "Gn 49,29-33;50,15-26a; Sal 104", "quote_vangelo": "secondo Matteo (10,24-33)", "curatore": "Marta e Enrico Puglisi", "prevangelo": "", "indications": "", "preghiniz": "Ricordate le meraviglie che ha compiuto,\ni suoi prodigi e i giudizi della sua bocca,\nvoi, stirpe di Abramo, suo servo,\nfigli di Giacobbe, suo eletto.\nQuando erano in piccolo numero,\npochi e stranieri in quel luogo,\ne se ne andavano di nazione in nazione,\nda un regno a un altro popolo,\nnon permise che alcuno li opprimesse\ne castig\u00f2 i re per causa loro:\n\u201cNon toccate i miei consacrati,\nnon fate alcun male ai miei profeti\u201d.\n<i>(Salmo 104)</i>", "vangelo": "In quel tempo, disse Ges\u00f9 ai suoi apostoli: \u00abUn discepolo non \u00e8 pi\u00f9 grande del maestro, n\u00e9 un servo \u00e8 pi\u00f9 grande del suo signore; \u00e8 sufficiente per il discepolo diventare come il suo maestro e per il servo come il suo signore. Se hanno chiamato Beelzeb\u00f9l il padrone di casa, quanto pi\u00f9 quelli della sua famiglia!\nNon abbiate dunque paura di loro, poich\u00e9 nulla vi \u00e8 di nascosto che non sar\u00e0 svelato n\u00e9 di segreto che non sar\u00e0 conosciuto. Quello che io vi dico nelle tenebre voi ditelo nella luce, e quello che ascoltate all'orecchio voi annunciatelo dalle terrazze.\nE non abbiate paura di quelli che uccidono il corpo, ma non hanno potere di uccidere l'anima; abbiate paura piuttosto di colui che ha il potere di far perire nella Ge\u00e8nna e l'anima e il corpo.\nDue passeri non si vendono forse per un soldo? Eppure nemmeno uno di essi cadr\u00e0 a terra senza il volere del Padre vostro. Perfino i capelli del vostro capo sono tutti contati. Non abbiate dunque paura: voi valete pi\u00f9 di molti passeri!\nPerci\u00f2 chiunque mi riconoscer\u00e0 davanti agli uomini, anch'io lo riconoscer\u00f2 davanti al Padre mio che \u00e8 nei cieli; chi invece mi rinnegher\u00e0 davanti agli uomini, anch'io lo rinnegher\u00f2 davanti al Padre mio che \u00e8 nei cieli\u00bb.", "medita": "\u201cNon abbiate paura!\u201d, \u201cNon abbiate paura!\u201d, \u201cNon abbiate paura!\u201d. Questo \u00e8 il ritornello del brano di oggi. Nei primi passi del capitolo decimo, Ges\u00f9 ha esortato i apostoli alla missione. I Dodici sono mandati tra la gente ad annunciare la buona novella, a compiere miracoli, a non tenere per s\u00e9 il tesoro dell'incontro con il Signore.\nGes\u00f9 li ha messi in guardia dalle difficolt\u00e0 e dalle persecuzioni che potranno incontrare nel loro percorso, la loro non sar\u00e0 una missione semplice e infatti i discepoli provano un sentimento del tutto umano: hanno paura. Provano paura perch\u00e9 sentono il brivido di essere soli, come \u201cagnelli in mezzo ai lupi\u201d, di fronte a sfide che sentono di non poter affrontare con le loro forze. Ed ecco che Ges\u00f9 li invita con decisione ad avere fede. Per tre volte ripete: \u201cNon abbiate paura!\u201d. Perch\u00e9 in fondo la paura \u00e8 questo, mancanza di fede in un Pastore che non abbandona nessuno dei propri agnelli. Come potrebbe il Signore abbandonare i propri figli, che conosce e ama, fino a contarne ogni capello?\nIl Vangelo di oggi \u00e8 un invito a vivere la nostra vita nella fiducia.\nNon agire, o scegliere guidati dalla paura, sarebbe mortificare l'azione di chi ci ama pi\u00f9 di ogni altra cosa. Vivere guidati dalla fiducia, al contrario, significa dare valore a ci\u00f2 che di pi\u00f9 prezioso il Padre ci ha donato.", "riflettere": "Per vivere nella libert\u00e0, nell'uguaglianza e nella giustizia sono state necessarie e lo sono ancora oggi, la resistenza, la lotta, la parresia di quelli che non si lasciano n\u00e9 sedurre n\u00e9 piegare dai poteri dominanti in questo mondo, accettando le ostilit\u00e0 e le persecuzioni. (Enzo Bianchi)", "preghfin": "Fratelli e Sorelle!\nNon abbiate paura di accogliere Cristo e di accettare la sua potest\u00e0!\nNon abbiate paura! Aprite, anzi, spalancate le porte a Cristo!\nAlla sua salvatrice potest\u00e0 aprite i confini degli Stati,\ni sistemi economici come quelli politici,\ni vasti campi di cultura, di civilt\u00e0, di sviluppo.\nNon abbiate paura!\nCristo sa \u201ccosa \u00e8 dentro l'uomo\u201d. Solo lui lo sa!\nOggi cos\u00ec spesso l'uomo non sa cosa si porta dentro,\nnel profondo del suo animo, del suo cuore.\nCos\u00ec spesso \u00e8 incerto del senso della sua vita su questa terra.\n\u00c8 invaso dal dubbio che si tramuta in disperazione.\nPermettete, quindi\u2014vi prego, vi imploro con umilt\u00e0 e con fiducia\u2014\npermettete a Cristo di parlare all'uomo.\nSolo lui ha parole di vita, s\u00ec! Di vita eterna!\n<i>(San Giovanni Paolo II)</i>"}