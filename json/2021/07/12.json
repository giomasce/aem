{"day": 12, "month": 7, "year": 2021, "weekday": 1, "date_str": "luned\u00ec 12 luglio 2021", "quotes": "Es 1,8-14.22; Sal 123", "quote_vangelo": "secondo Matteo (10,34-11,1)", "curatore": "Marta e Enrico Puglisi", "prevangelo": "", "indications": "", "preghiniz": "Se il Signore non fosse stato per noi\n\u2014lo dica Israele\u2014,\nse il Signore non fosse stato per noi,\nquando eravamo assaliti,\nallora ci avrebbero inghiottiti vivi,\nquando divamp\u00f2 contro di noi la loro collera.\nAllora le acque ci avrebbero travolti,\nun torrente ci avrebbe sommersi;\nallora ci avrebbero sommersi\nacque impetuose.\nSia benedetto il Signore,\nche non ci ha consegnati in preda ai loro denti.\n% Siamo stati liberati come un passero\n% dal laccio dei cacciatori:\n% il laccio si \u00e8 spezzato\n% e noi siamo scampati.\n% Il nostro aiuto \u00e8 nel nome del Signore:\n% egli ha fatto cielo e terra.\n<i>(Salmo 123)</i>", "vangelo": "In quel tempo, Ges\u00f9 disse ai suoi apostoli: \u00abNon crediate che io sia venuto a portare pace sulla terra; sono venuto a portare non pace, ma spada. Sono infatti venuto a separare l'uomo da suo padre e la figlia da sua madre e la nuora da sua suocera; e nemici dell'uomo saranno quelli della sua casa.\nChi ama padre o madre pi\u00f9 di me, non \u00e8 degno di me; chi ama figlio o figlia pi\u00f9 di me, non \u00e8 degno di me; chi non prende la propria croce e non mi segue, non \u00e8 degno di me. Chi avr\u00e0 tenuto per s\u00e9 la propria vita, la perder\u00e0, e chi avr\u00e0 perduto la propria vita per causa mia, la trover\u00e0.\nChi accoglie voi accoglie me, e chi accoglie me accoglie colui che mi ha mandato. Chi accoglie un profeta perch\u00e9 \u00e8 un profeta, avr\u00e0 la ricompensa del profeta, e chi accoglie un giusto perch\u00e9 \u00e8 un giusto, avr\u00e0 la ricompensa del giusto. Chi avr\u00e0 dato da bere anche un solo bicchiere d'acqua fresca a uno di questi piccoli perch\u00e9 \u00e8 un discepolo, in verit\u00e0 io vi dico: non perder\u00e0 la sua ricompensa\u00bb.\nQuando Ges\u00f9 ebbe terminato di dare queste istruzioni ai suoi dodici discepoli, part\u00ec di l\u00e0 per insegnare e predicare nelle loro citt\u00e0.", "medita": "Qual \u00e8 la spada che Ges\u00f9 porta? \u00c8 la spada della Parola. [\u2026] \u00c8 una Parola che lascia il segno, una spada che ferisce. Come Giacobbe dopo aver lottato tutta la notte con l'angelo, alla fine zoppicava, e quello era il segno della lotta sostenuta, cos\u00ec noi tutti che abbiamo ascoltato la parola di Dio e un po' lottato con essa, portiamo dentro una ferita, una ferita benedetta, che vuol dire che la parola di Dio ha scalfito la dura corazza della nostra incredulit\u00e0. Ma che cos'\u00e8 una ferita? \u00c8 un taglio, una separazione, una divisione. [\u2026] Che cosa divide la parola di Dio? [\u2026] Divide dentro di noi tra fede e incredulit\u00e0, tra certezza e dubbio, tra amore e indifferenza, tra speranza e disperazione. Perch\u00e9 in ciascuno di noi c'\u00e8 un io scettico, agnostico, incredulo e un possibile io credente; c'\u00e8 un io egoista ed egocentrico, e un io altruista, generoso e servizievole; c'\u00e8 quello che l'apostolo Paolo chiama il \u201cvecchio uomo\u201d tutto concentrato su se stesso e sulle sue cose, e l'\u201cuomo nuovo\u201d che ruota intorno a Dio e al prossimo e alle loro cose. Ma la parola di Dio non divide solo le persone fuori e dentro, divide anche le cose: il bene dal male, la verit\u00e0 dalla menzogna, la realt\u00e0 dall'apparenza, l'autenticit\u00e0 dalla finzione, la fede dalla superstizione, la speranza dall'illusione, Dio dagli idoli. Tuttavia, la divisione non \u00e8 l'ultima parola. La Parola che ferisce \u00e8 anche la Parola che guarisce [\u2026]. L'ultima parola non \u00e8 la divisione, ma l'unit\u00e0. [\u2026] Lasciamo che il Signore divida anzitutto dentro di noi le cose vecchie dalle cose nuove, l'uomo vecchio dall'uomo nuovo. Lasciamoci purificare e santificare da lui: questo vuol dire, in fin dei conti, \u201cdividere\u201d. \u201cSono venuto a dividere\u201d vuol dire: sono venuto a purificare, a santificare. E, poi, cos\u00ec purificati e santificati, lasciamoci unire da Lui e in Lui, e questa sar\u00e0 la nostra festa. (Paolo Ricca, <i>Grazia senza confini</i>)", "riflettere": "Mi lascio ferire dalla spada della Parola di Dio o sono corazzato di indifferenza?", "preghfin": "Vieni, Signore,\nnon sorridere e non dire che sei gi\u00e0 con noi.\nMilioni di persone non ti conoscono,\ne a noi che ti conosciamo, qual \u00e8 la differenza?\nChe senso ha la tua presenza\nse la nostra vita non cambia?\nCambia le nostre vite,\ndistruggi il nostro autocompiacimento.\nFai della tua parola lo scopo della nostra vita.\nPorta via la tranquillit\u00e0 di una coscienza pulita.\nPremici in modo scomodo.\nPerch\u00e9 solo cos\u00ec si fa quell'altra pace,\nla tua pace.\n<i>(Dom H\u00e9lder C\u00e2mara)</i>"}