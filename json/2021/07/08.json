{"day": 8, "month": 7, "year": 2021, "weekday": 4, "date_str": "gioved\u00ec 8 luglio 2021", "quotes": "Gn 44,18-21.23b-29;45,1-5; Sal 104", "quote_vangelo": "secondo Matteo (10,7-15)", "curatore": "Marta e Enrico Puglisi", "prevangelo": "", "indications": "", "preghiniz": "Rendete grazie al Signore e invocate il suo nome,\nproclamate fra i popoli le sue opere.\nA lui cantate, a lui inneggiate,\nmeditate tutte le sue meraviglie.\nGloriatevi del suo santo nome:\ngioisca il cuore di chi cerca il Signore.\nCercate il Signore e la sua potenza,\nricercate sempre il suo volto.\n<i>(Salmo 104)</i>", "vangelo": "In quel tempo, disse Ges\u00f9 ai suoi apostoli: \u00abStrada facendo, predicate, dicendo che il regno dei cieli \u00e8 vicino. Guarite gli infermi, risuscitate i morti, purificate i lebbrosi, scacciate i dem\u00f2ni.\nGratuitamente avete ricevuto, gratuitamente date. Non procuratevi oro n\u00e9 argento n\u00e9 denaro nelle vostre cinture, n\u00e9 sacca da viaggio, n\u00e9 due tuniche, n\u00e9 sandali, n\u00e9 bastone, perch\u00e9 chi lavora ha diritto al suo nutrimento.\nIn qualunque citt\u00e0 o villaggio entriate, domandate chi l\u00e0 sia degno e rimanetevi finch\u00e9 non sarete partiti.\nEntrando nella casa, rivolgetele il saluto. Se quella casa ne \u00e8 degna, la vostra pace scenda su di essa; ma se non ne \u00e8 degna, la vostra pace ritorni a voi. Se qualcuno poi non vi accoglie e non d\u00e0 ascolto alle vostre parole, uscite da quella casa o da quella citt\u00e0 e scuotete la polvere dei vostri piedi. In verit\u00e0 io vi dico: nel giorno del giudizio la terra di S\u00f2doma e Gomorra sar\u00e0 trattata meno duramente di quella citt\u00e0\u00bb.", "medita": "\u201cLa societ\u00e0 sempre pi\u00f9 globalizzata ci rende vicini, ma non ci rende fratelli. Siamo pi\u00f9 soli che mai in questo mondo massificato che privilegia gli interessi individuali e indebolisce la dimensione comunitaria dell'esistenza\u201d (Papa Francesco, <i>Fratelli tutti</i>).\nCon queste premesse Papa Francesco individua nella dicotomia di una societ\u00e0 iperconnessa e unificata economicamente, ma separata nei rapporti umani, una delle radici del male che ostacolano lo sviluppo di una fraternit\u00e0 universale.\nEd ecco che Ges\u00f9 nel Vangelo di oggi ci invita, nella nostra missione di cristiani, a colmare quei vuoti di solitudine. \u201cIl regno dei cieli \u00e8 vicino\u201d ed \u00e8 gi\u00e0 sulla Terra, laddove una mano tesa verso il prossimo si dimentica del proprio interesse per costruire una nuova comunione fraterna.\nUna comunione che non pu\u00f2 esistere se non \u00e8 generata in uno spirito di dono gratuito, che non cerca il contraccambio, perch\u00e9 consapevole che ci\u00f2 che si offre al fratello \u00e8 ci\u00f2 che in principio ci \u00e8 stato donato in una \u201cmisura buona, pigiata, scossa e traboccante\u201d (Mt 6, 38).", "riflettere": "Quanto \u00e8 pesante la nostra bisaccia? Il carico che portiamo con noi \u00e8 utile al nostro cammino di fede e all'annuncio del regno dei cieli?", "preghfin": "Missione \u00e8 partire, camminare, lasciare tutto, uscire da se stessi,\nrompere la crosta di egoismo che ci chiude nel nostro Io.\n\u00c8 smettere di girare intorno a noi stessi\ncome se fossimo il centro del mondo e della vita.\n\u00c8 non lasciarsi bloccare dai problemi del piccolo mondo\nal quale apparteniamo: l'umanit\u00e0 \u00e8 pi\u00f9 grande.\nMissione \u00e8 sempre partire, ma non \u00e8 divorare chilometri.\n\u00c8, soprattutto, aprirsi agli altri come a fratelli, \u00e8 scoprirli e incontrarli.\nE, se per incontrarli e amarli \u00e8 necessario attraversare i mari\ne volare lass\u00f9 nel cielo, allora missione \u00e8 partire fino ai confini del mondo.\n<i>(Dom H\u00e9lder C\u00e2mara)</i>"}