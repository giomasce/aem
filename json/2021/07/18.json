{"day": 18, "month": 7, "year": 2021, "weekday": 7, "date_str": "domenica 18 luglio 2021", "quotes": "Ger 23,1-6; Sal 22; Ef 2,13-18", "quote_vangelo": "secondo Marco (6,30-34)", "curatore": "Marta e Enrico Puglisi", "prevangelo": "", "indications": "Salterio: quarta settimana", "preghiniz": "Il Signore \u00e8 il mio pastore:\nnon manco di nulla.\nSu pascoli erbosi mi fa riposare,\nad acque tranquille mi conduce.\nRinfranca l'anima mia,\nmi guida per il giusto cammino\na motivo del suo nome.\nAnche se vado per una valle oscura,\nnon temo alcun male, perch\u00e9 tu sei con me.\nIl tuo bastone e il tuo vincastro\nmi danno sicurezza.\n<i>(Salmo 22)</i>", "vangelo": "In quel tempo, gli apostoli si riunirono attorno a Ges\u00f9 e gli riferirono tutto quello che avevano fatto e quello che avevano insegnato. Ed egli disse loro: \u00abVenite in disparte, voi soli, in un luogo deserto, e riposatevi un po'\u00bb. Erano infatti molti quelli che andavano e venivano e non avevano neanche il tempo di mangiare.\nAllora andarono con la barca verso un luogo deserto, in disparte. Molti per\u00f2 li videro partire e capirono, e da tutte le citt\u00e0 accorsero l\u00e0 a piedi e li precedettero.\nSceso dalla barca, egli vide una grande folla, ebbe compassione di loro, perch\u00e9 erano come pecore che non hanno pastore, e si mise a insegnare loro molte cose.", "medita": "Il Vangelo che ci viene proposto oggi dalla liturgia \u00e8 un brano di movimenti.\nIl primo moto che riconosciamo \u00e8 quello dei discepoli, di ritorno dal viaggio missionario; \u00e8 un moto di offerta e di condivisione: erano stati inviati per andare a donare ci\u00f2 che gratuitamente avevano ricevuto (cfr. Mt 10, 9) e hanno portato il frutto del bene che si moltiplica. Ora tornano a Cristo perch\u00e9 in Lui il loro agire trovi il pieno compimento. In questa prima comunit\u00e0 rivolta verso Ges\u00f9 c'\u00e8 una piccola Chiesa che nasce.\nGes\u00f9 invita poi i discepoli a raccogliersi in disparte, insieme si muovono con una barca per trovare un luogo di riposo. Quello di Ges\u00f9 \u00e8 un invito al raccoglimento e all'intimit\u00e0, a prendere un tempo di distacco da ci\u00f2 che si fa per poter uscire dall'agitazione delle moltitudini, dal rumore delle folle, da quel turbinio di occupazioni che rischiano di travolgerci. Lavorare e impegnarsi \u00e8 necessario ed \u00e8 umano, ma lo \u00e8 altrettanto la dimensione della solitudine e della quiete. Se noi sentissimo nel nostro cuore questa chiamata, saremmo certamente pi\u00f9 disponibili a trovare un \u201cluogo deserto\u201d in cui pensare, meditare, ascoltando nel silenzio del nostro cuore la voce con cui Dio tenta di parlarci.\nVediamo successivamente, in contrasto, il moto dei molti che \u201caccorsero l\u00e0 a piedi e li precedettero\u201d desiderosi di poter incontrare Ges\u00f9; chiss\u00e0, magari ne hanno solo sentito parlare, ma credono che quell'uomo abbia qualcosa da dire alle loro vite e sentono questo desiderio cos\u00ec forte che corrono anche pi\u00f9 veloce della barca dei discepoli.\nE infine vediamo muoversi qualcosa in Ges\u00f9: \u00e8 un movimento spirituale, di commozione verso quelle \u201cpecore che non hanno pastore\u201d. Ges\u00f9 riconosce il bisogno di novit\u00e0 nella gente che tanto lo cerca e non la lascia delusa.", "riflettere": "Pur con il desiderio necessario e buono di avere un momento da dedicare alla sua relazione intima con i discepoli, Ges\u00f9 si lascia vincere da un amore misericordioso verso chi lo cerca.\nSiamo capaci di aprirci al bisogno dell'altro, anche quando questo ci toglie del tempo per noi?", "preghfin": "Tu sei con noi, Cristo Ges\u00f9!\nE sei per noi, per noi bisognosi di salvezza e di vita, di verit\u00e0 e di libert\u00e0;\nper noi bisognosi di amore e di conforto, di perdono e di pace;\nper noi bisognosi di te, Cristo Ges\u00f9.\nTu ci sei necessario! Tu Via, Verit\u00e0 e Vita.\nSenza di te non possiamo vivere, Cristo Ges\u00f9!\nSei qui, sei con noi, sei per noi!\nMa anche noi siamo qui, siamo con te, siamo per te, Cristo Ges\u00f9!\nSiamo qui con te e per te, Cristo Ges\u00f9,\nper partecipare alla vita del tuo Regno,\nper condividere la tua missione di salvezza.\nIn te, o Signore, riponiamo tutta la nostra fiducia!\nSei qui, sei con noi, sei per noi, Cristo Ges\u00f9!\n<i>(Card. Dionigi Tettamanzi)</i>"}