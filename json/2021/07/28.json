{"day": 28, "month": 7, "year": 2021, "weekday": 3, "date_str": "mercoled\u00ec 28 luglio 2021", "quotes": "Es 34,29-35; Sal 98", "quote_vangelo": "secondo Matteo (13,44-46)", "curatore": "Marta e Enrico Puglisi", "prevangelo": "", "indications": "", "preghiniz": "Grande \u00e8 il Signore in Sion,\neccelso sopra tutti i popoli.\nLodino il tuo nome grande e terribile.\nEgli \u00e8 santo!\nForza del re \u00e8 amare il diritto.\nTu hai stabilito ci\u00f2 che \u00e8 retto;\ndiritto e giustizia hai operato in Giacobbe.\nEsaltate il Signore, nostro Dio,\nprostratevi allo sgabello dei suoi piedi.\nEgli \u00e8 santo!\nEsaltate il Signore, nostro Dio,\nprostratevi davanti alla sua santa montagna,\nperch\u00e9 santo \u00e8 il Signore, nostro Dio!\n<i>(Salmo 98)</i>", "vangelo": "In quel tempo Ges\u00f9 disse ai suoi discepoli: \u00abIl regno dei cieli \u00e8 simile a un tesoro nascosto nel campo; un uomo lo trova e lo nasconde; poi va, pieno di gioia, vende tutti i suoi averi e compra quel campo.\nIl regno dei cieli \u00e8 simile anche a un mercante che va in cerca di perle preziose; trovata una perla di grande valore, va, vende tutti i suoi averi e la compra\u00bb.", "medita": "Ancora una volta Ges\u00f9 utilizza un'immagine molto comunicativa per veicolare i suoi insegnamenti. Si incontrano due personaggi con una vicenda analoga: trovano una ricchezza, ne riconoscono il valore, vendono tutto per ottenerla. Ma perch\u00e9 ripetere la stessa storia due volte? Sicuramente perch\u00e9 <i>repetita iuvant</i>, ma forse si pu\u00f2 individuare una sottile differenza tra i due casi. Del mercante si dice che \u201cva in cerca di perle preziose\u201d: trova poi effettivamente una perla di grande valore, ma questo accade mentre stava gi\u00e0 cercando. Del primo uomo, invece, sappiamo meno: che mestiere faceva? Perch\u00e9 stava rufolando in un campo? Si potrebbe pensare che, forse, non fosse effettivamente autorizzato a farlo. In effetti quest'uomo, una volta trovato il tesoro lo nasconde e poi \u201cregolarizza\u201d, comprandosi il terreno in cui questo \u00e8 nascosto. Abbiamo quindi due casi: il mercante a rappresentare tutti i cristiani che stanno intraprendendo un cammino di fede e di ricerca di senso; l'altro uomo come immagine di coloro che, lontani dalla fede, si imbattono nel Vangelo e da questo incontro cominciano un percorso di conversione.\nIn qualsiasi momento della propria storia si entri a contatto con la Parola, l'invito di Ges\u00f9 \u00e8 chiaro: donare tutto e ad avvicinarsi senza remore alla pi\u00f9 grande ricchezza. E in questo, mantenere l'atteggiamento dei due protagonisti della vicenda: non fanno nulla di straordinario (chiunque avrebbe ragionato come loro), non corrono\u2014nonostante la gioia\u2014a vantarsi con amici e conoscenti. Riconoscono invece la grande fortuna che \u00e8 capitata loro e fanno azioni, semplici e concrete, per garantirsi di non perderla pi\u00f9.", "riflettere": "La notizia bellissima \u00e8 questa: la felicit\u00e0 \u00e8 possibile e vicina. E il Vangelo ne possiede la chiave. E la chiave \u00e8 questa: la nostra tristezza infinita si cura soltanto con un infinito amore. (Papa Francesco, <i>Evangelii Gaudium</i>)", "preghfin": "Il Tuo regno non pu\u00f2 venire se non lo vogliamo.\nNoi desideriamo volerlo, Signore,\nma non ci riusciamo.\nRisveglia in noi, Signore,\nnella nostra inerzia, il pentimento.\nNon lasciare che ci stacchiamo da Te,\nnon consentirci di fare,\nvolere e pensare nulla senza di Te.\nSpezza la nostra inerzia e la nostra autoaffermazione.\nNon lasceremo il lembo della tua veste\nfinch\u00e9 non ci avrai benedetti.\n<i>(Pavel Florenskij)</i>"}