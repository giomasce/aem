{"day": 25, "month": 7, "year": 2021, "weekday": 7, "date_str": "domenica 25 luglio 2021", "quotes": "2Re 4,42-44; Sal 144; Ef 4,1-6", "quote_vangelo": "secondo Giovanni (6,1-15)", "curatore": "Marta e Enrico Puglisi", "prevangelo": "", "indications": "San Giacomo\nSalterio: prima settimana", "preghiniz": "Ti lodino, Signore, tutte le tue opere\ne ti benedicano i tuoi fedeli.\nDicano la gloria del tuo regno\ne parlino della tua potenza.\nGli occhi di tutti a te sono rivolti in attesa\ne tu dai loro il cibo a tempo opportuno.\nTu apri la tua mano\ne sazi il desiderio di ogni vivente.\nGiusto \u00e8 il Signore in tutte le sue vie\ne buono in tutte le sue opere.\nIl Signore \u00e8 vicino a chiunque lo invoca,\na quanti lo invocano con sincerit\u00e0.\n<i>(Salmo 144)</i>", "vangelo": "In quel tempo, Ges\u00f9 pass\u00f2 all'altra riva del mare di Galilea, cio\u00e8 di Tiber\u00ecade, e lo seguiva una grande folla, perch\u00e9 vedeva i segni che compiva sugli infermi. Ges\u00f9 sal\u00ec sul monte e l\u00e0 si pose a sedere con i suoi discepoli. Era vicina la Pasqua, la festa dei Giudei.\nAllora Ges\u00f9, alz\u00e0ti gli occhi, vide che una grande folla veniva da lui e disse a Filippo: \u00abDove potremo comprare il pane perch\u00e9 costoro abbiano da mangiare?\u00bb. Diceva cos\u00ec per metterlo alla prova; egli infatti sapeva quello che stava per compiere. Gli rispose Filippo: \u00abDuecento denari di pane non sono sufficienti neppure perch\u00e9 ognuno possa riceverne un pezzo\u00bb.\nGli disse allora uno dei suoi discepoli, Andrea, fratello di Simon Pietro: \u00abC'\u00e8 qui un ragazzo che ha cinque pani d'orzo e due pesci; ma che cos'\u00e8 questo per tanta gente?\u00bb. Rispose Ges\u00f9: \u00abFateli sedere\u00bb. C'era molta erba in quel luogo. Si misero dunque a sedere ed erano circa cinquemila uomini.\nAllora Ges\u00f9 prese i pani e, dopo aver reso grazie, li diede a quelli che erano seduti, e lo stesso fece dei pesci, quanto ne volevano.\nE quando furono saziati, disse ai suoi discepoli: \u00abRaccogliete i pezzi avanzati, perch\u00e9 nulla vada perduto\u00bb. Li raccolsero e riempirono dodici canestri con i pezzi dei cinque pani d'orzo, avanzati a coloro che avevano mangiato.\nAllora la gente, visto il segno che egli aveva compiuto, diceva: \u00abQuesti \u00e8 davvero il profeta, colui che viene nel mondo!\u00bb. Ma Ges\u00f9, sapendo che venivano a prenderlo per farlo re, si ritir\u00f2 di nuovo sul monte, lui da solo.", "medita": "Ges\u00f9 si \u00e8 fatto conoscere grazie ai suoi insegnamenti e ancor pi\u00f9 grazie ai suoi segni, e aumenta il numero delle persone che si rivolgono a lui. Sono persone che hanno fame, che sono bisognose, e lui ne \u00e8 consapevole: alza gli occhi verso la folla e vede la realt\u00e0. Di fronte a questa situazione di necessit\u00e0, mette alla prova i suoi discepoli. Prima Filippo, che fa subito una valutazione della situazione, considera i costi e deve riconoscere che non ci sono i mezzi per dare da mangiare a tutte quelle persone. Interviene allora Andrea, che quantifica il cibo effettivamente a disposizione e si rende conto che questo non \u00e8 minimamente sufficiente per sfamare la folla. Le risposte dei discepoli non sono dettate da avarizia: anzi, essi vorrebbero sinceramente aiutare quelle persone, ma come fare? La realt\u00e0 dei fatti dice loro che questo \u00e8 impossibile.\nDi fronte a questa logica contabile, Ges\u00f9 non ribatte, ma agisce mostrando un modo diverso di affrontare tale realt\u00e0. Fa sedere la folla e poi rende grazie per quei cinque pani e due pesci. Non recrimina contro il Padre che gli ha dato cos\u00ec poco, non se la prende nemmeno con la folla di sprovveduti che non ha pensato a portarsi da mangiare. Non si lamenta, ma agisce con il poco che ha. E la novit\u00e0, la Pasqua di cui si parla all'inizio del brano, \u00e8 proprio che con questo poco Cristo sfama tutti, che la vita viene fuori in abbondanza proprio l\u00e0 dove sembra che non ci sia pi\u00f9. Questo miracolo \u00e8 conosciuto come la moltiplicazione dei pani e dei pesci, ma il termine \u201cmoltiplicare\u201d non si trova nel testo. Piuttosto, il vero miracolo \u00e8 la condivisione, per cui non conta avere tanto o poco, ma dare tutto al Signore. \u00c8 la logica della fraternit\u00e0 che libera dalla schiavit\u00f9 del possesso, il pane spezzato che sazia la nostra fame di vita.", "riflettere": "Quali sono i miei cinque pani e due pesci? Elenco sette qualit\u00e0 che posso mettere al servizio dei fratelli.", "preghfin": "Signore e Padre dell'umanit\u00e0,\nche hai creato tutti gli esseri umani con la stessa dignit\u00e0,\ninfondi nei nostri cuori uno spirito fraterno.\nIspiraci il sogno di un nuovo incontro, di dialogo, di giustizia e di pace.\nStimolaci a creare societ\u00e0 pi\u00f9 sane e un mondo pi\u00f9 degno,\nsenza fame, senza povert\u00e0, senza violenza, senza guerre.\nIl nostro cuore si apra\na tutti i popoli e le nazioni della terra,\nper riconoscere il bene e la bellezza\nche hai seminato in ciascuno di essi,\nper stringere legami di unit\u00e0, di progetti comuni,\ndi speranze condivise. Amen.\n<i>(Papa Francesco, </i>Fratelli Tutti<i>)</i>"}