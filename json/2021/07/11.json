{"day": 11, "month": 7, "year": 2021, "weekday": 7, "date_str": "domenica 11 luglio 2021", "quotes": "Am 7,12-15; Sal 84; Ef 1,3-14", "quote_vangelo": "secondo Marco (6,7-13)", "curatore": "Marta e Enrico Puglisi", "prevangelo": "", "indications": "San Benedetto\nSalterio: terza settimana", "preghiniz": "Ascolter\u00f2 che cosa dice Dio, il Signore:\negli annuncia la pace\nper il suo popolo, per i suoi fedeli.\nS\u00ec, la sua salvezza \u00e8 vicina a chi lo teme,\nperch\u00e9 la sua gloria abiti la nostra terra.\nAmore e verit\u00e0 s'incontreranno,\ngiustizia e pace si baceranno.\nVerit\u00e0 germoglier\u00e0 dalla terra\ne giustizia si affaccer\u00e0 dal cielo.\nCerto, il Signore doner\u00e0 il suo bene\ne la nostra terra dar\u00e0 il suo frutto;\ngiustizia camminer\u00e0 davanti a lui:\ni suoi passi tracceranno il cammino.\n<i>(Salmo 84)</i>", "vangelo": "In quel tempo, Ges\u00f9 chiam\u00f2 a s\u00e9 i Dodici e prese a mandarli a due a due e dava loro potere sugli spiriti impuri. E ordin\u00f2 loro di non prendere per il viaggio nient'altro che un bastone: n\u00e9 pane, n\u00e9 sacca, n\u00e9 denaro nella cintura; ma di calzare sandali e di non portare due tuniche.\nE diceva loro: \u00abDovunque entriate in una casa, rimanetevi finch\u00e9 non sarete partiti di l\u00ec. Se in qualche luogo non vi accogliessero e non vi ascoltassero, andatevene e scuotete la polvere sotto i vostri piedi come testimonianza per loro\u00bb.\nEd essi, partiti, proclamarono che la gente si convertisse, scacciavano molti dem\u00f2ni, ungevano con olio molti infermi e li guarivano.", "medita": "In questo brano leggiamo alcune caratteristiche importanti dell'evangelizzazione, affidata da Ges\u00f9 ai Dodici e a noi cristiani. Innanzitutto, si viene inviati \u201ca due a due\u201d e non da soli: \u00e8 importante far parte di una comunit\u00e0, quella che ci \u00e8 affidata non \u00e8 una missione individualista o di mera realizzazione personale. E infatti, non \u00e8 importante come ci si presenta, l'invito \u00e8 andare all'essenziale, senza preoccuparsi dell'apparenza o del proprio sostentamento. Lo scopo \u00e8 entrare nella Parola e portarla agli altri, e questo d\u00e0 \u201cpotere sugli spiriti impuri\u201d, ossia permette di dare una guida al cuore dell'uomo che si dibatte tra il bene e il male. Ci vengono date anche indicazioni su come comportarci di fronte a una mancata accoglienza della Parola: siamo invitati ad andarcene e perfino a \u201cscuotere la polvere\u201d dai nostri piedi. Questo \u00e8 un gesto simbolico che indica il rifiuto di volersi mescolare, il voler prendere le distanze. Ges\u00f9 \u00e8 consapevole che non tutti i cuori sono aperti e disponibili ad accogliere la Parola e mette in guardia dall'\u201cevangelizzazione a tutti i costi\u201d, ossia da una modalit\u00e0 di predicazione disposta a scendere a compromessi, ad adattare il messaggio cristiano per farlo piacere a chi ascolta.\nSolo una comunit\u00e0 basata non su sovrastrutture, ma sulla Parola, e fedele ad essa nella sua integrit\u00e0, pu\u00f2 essere capace di far conoscere Cristo nel mondo e andare incontro al desiderio di conversione dell'umanit\u00e0.", "riflettere": "Dice Ges\u00f9: \u201cNon siete del mondo, ma vi ho scelti io dal mondo\u201d (Gv 15, 19). Sentiamo come cristiani la sfida di non scendere a compromessi con le logiche del mondo? Riusciamo ad orientarci secondo la Parola?", "preghfin": "Non \u00e8 tempo di vergognarsi del Vangelo.\nNon abbiate paura di rompere con i comodi e abituali modi di vivere,\nal fine di raccogliere la sfida\ndi far conoscere Cristo nella moderna \u201cmetropoli\u201d.\nDovete essere voi ad andare \u201cai crocicchi delle strade\u201d\ne a invitare tutti quelli che incontrate al banchetto\nche Dio ha apparecchiato per il suo popolo.\nNelle vostre mani, portate la Croce di Cristo.\nSulle vostre labbra le parole di Vita.\nNei vostri cuori la garanzia salvifica del Signore.\n<i>(San Giovanni Paolo II)</i>"}