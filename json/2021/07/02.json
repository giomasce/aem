{"day": 2, "month": 7, "year": 2021, "weekday": 5, "date_str": "venerd\u00ec 2 luglio 2021", "quotes": "Gn 23,1-4.19;24,1-8.62-67; Sal 105", "quote_vangelo": "secondo Matteo (9,9-13)", "curatore": "Marta e Enrico Puglisi", "prevangelo": "", "indications": "", "preghiniz": "Salvaci, Signore Dio nostro,\nradunaci dalle genti,\nperch\u00e9 ringraziamo il tuo nome santo:\nlodarti sar\u00e0 la nostra gloria.\nBenedetto il Signore, Dio d'Israele,\nda sempre e per sempre.\nTutto il popolo dica: Amen.\n<i>(Salmo 105)</i>", "vangelo": "In quel tempo, Ges\u00f9, vide un uomo, chiamato Matteo, seduto al banco delle imposte, e gli disse: \u00abSeguimi\u00bb. Ed egli si alz\u00f2 e lo segu\u00ec.\nMentre sedeva a tavola nella casa, sopraggiunsero molti pubblicani e peccatori e se ne stavano a tavola con Ges\u00f9 e con i suoi discepoli. Vedendo ci\u00f2, i farisei dicevano ai suoi discepoli: \u00abCome mai il vostro maestro mangia insieme ai pubblicani e ai peccatori?\u00bb.\nUdito questo, disse: \u00abNon sono i sani che hanno bisogno del medico, ma i malati. Andate a imparare che cosa vuol dire: \u201cMisericordia io voglio e non sacrifici\u201d. Io non sono venuto infatti a chiamare i giusti, ma i peccatori\u00bb.", "medita": "In questo brano incontriamo un uomo, di cui ci vengono dette due cose: il suo nome, Matteo, e la sua posizione, fisica ma anche sociale: <i>seduto</i> al banco delle imposte. Matteo \u00e8 un pubblicano quindi, probabilmente, non un campione di onest\u00e0 e altruismo. Ges\u00f9 lo <i>vede</i>, intento a fare il suo lavoro, e gli rivolge una ed una sola parola: \u201cSeguimi\u201d. Questa \u00e8 sufficiente perch\u00e9 Matteo interrompa tutto, si <i>alzi</i>, e segua Ges\u00f9. Questo fa il Signore, viene a chiamarci nella nostra quotidianit\u00e0. Quanto tempo passiamo <i>seduti</i>, a fare le solite cose in automatico, senza vedere un senso nella nostra vita? Ecco, Ges\u00f9 arriva, conosce il nostro nome, \u00e8 ben cosciente dei nostri errori e dei nostri limiti, eppure ci chiama e ci lancia un invito che spezza la nostra routine: alzati, seguimi. E la promessa di Ges\u00f9 \u00e8 quella di una vita guidata dalla misericordia, e non dal sacrificio, in cui il nostro peccato diventa tramite dell'infinita grazia di Dio per gli uomini.", "riflettere": "Ges\u00f9 siede a tavola con pubblicani e peccatori. Ascoltiamo l'invito di Papa Francesco: \u00abCari fratelli e sorelle, tutti noi siamo invitati alla mensa del Signore. Facciamo nostro l'invito a sederci accanto a Lui insieme ai suoi discepoli. Impariamo a guardare con misericordia e a riconoscere in ognuno di loro un nostro commensale. Siamo tutti discepoli che hanno bisogno di sperimentare e vivere la parola consolatrice di Ges\u00f9. Abbiamo tutti bisogno di nutrirci della misericordia di Dio, perch\u00e9 \u00e8 da questa fonte che scaturisce la nostra salvezza\u00bb.", "preghfin": "Signore Ges\u00f9, luce dei popoli,\ncontinua a tirarci fuori da noi stessi.\nLa tua Parola ci raggiunga\ne cambi i nostri pensieri,\ntrasformi i nostri stili di vita,\nguidi le nostre scelte,\ninterroghi le nostre motivazioni,\nsmuova la nostra mentalit\u00e0\ndalle pi\u00f9 svariate forme di rigidit\u00e0.\nTu sei Vangelo, Signore,\nla buona notizia dell'amore proclamata sul mondo.\nInsegnaci a diventarlo, perch\u00e9 la tua luce si diffonda\nanche attraverso la nostra vita.\nAmen.\n<i>(Suor Mariangela Tassielli)</i>"}