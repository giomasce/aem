{"day": 22, "month": 7, "year": 2021, "weekday": 4, "date_str": "gioved\u00ec 22 luglio 2021", "quotes": "Ct 3,1-4a <i>opp</i> 1Cor 5,14-17; Sal 62", "quote_vangelo": "secondo Giovanni (20,1.11-18)", "curatore": "Marta e Enrico Puglisi", "prevangelo": "", "indications": "Santa Maria Maddalena", "preghiniz": "O Dio, tu sei il mio Dio,\ndall'aurora io ti cerco,\nha sete di te l'anima mia,\ndesidera te la mia carne\nin terra arida, assetata, senz'acqua.\nCos\u00ec nel santuario ti ho contemplato,\nguardando la tua potenza e la tua gloria.\nPoich\u00e9 il tuo amore vale pi\u00f9 della vita,\nle mie labbra canteranno la tua lode.\n<i>(Salmo 62)</i>", "vangelo": "Il primo giorno della settimana, Maria di M\u00e0gdala si rec\u00f2 al sepolcro di mattino, quando era ancora buio, e vide che la pietra era stata tolta dal sepolcro. Corse allora e and\u00f2 da Simon Pietro e dall'altro discepolo, quello che Ges\u00f9 amava, e disse loro: \u00abHanno portato via il Signore dal sepolcro e non sappiamo dove l'hanno posto!\u00bb.\nMaria stava all'esterno, vicino al sepolcro, e piangeva. Mentre piangeva, si chin\u00f2 verso il sepolcro e vide due angeli in bianche vesti, seduti l'uno dalla parte del capo e l'altro dei piedi, dove era stato posto il corpo di Ges\u00f9. Ed essi le dissero: \u00abDonna, perch\u00e9 piangi?\u00bb. Rispose loro: \u00abHanno portato via il mio Signore e non so dove l'hanno posto\u00bb.\nDetto questo, si volt\u00f2 indietro e vide Ges\u00f9, in piedi; ma non sapeva che fosse Ges\u00f9. Le disse Ges\u00f9: \u00abDonna, perch\u00e9 piangi? Chi cerchi?\u00bb. Ella, pensando che fosse il custode del giardino, gli disse: \u00abSignore, se l'hai portato via tu, dimmi dove l'hai posto e io andr\u00f2 a prenderlo\u00bb. Ges\u00f9 le disse: \u00abMaria!\u00bb. Ella si volt\u00f2 e gli disse in ebraico: \u00abRabbun\u00ec!\u00bb \u2013 che significa: \u00abMaestro!\u00bb. Ges\u00f9 le disse: \u00abNon mi trattenere, perch\u00e9 non sono ancora salito al Padre; ma va' dai miei fratelli e di' loro: \u201cSalgo al Padre mio e Padre vostro, Dio mio e Dio vostro\u201d\u00bb.\nMaria di M\u00e0gdala and\u00f2 ad annunciare ai discepoli: \u00abHo visto il Signore!\u00bb e ci\u00f2 che le aveva detto.", "medita": "I brani delle apparizioni di Ges\u00f9 Risorto sono un po' difficili, \u00e8 difficile commentare la Resurrezione. Ma proviamo a immedesimarci. Maria di Magdala piange. Piange per la morte di Ges\u00f9, perch\u00e9 \u201clo hanno portato via\u201d e la fa disperare piangere su un sepolcro vuoto. Maria di Magdala siamo noi che piangiamo perch\u00e9 immersi in una realt\u00e0 che ci fa soffrire, perch\u00e9 ci sentiamo privi di speranza.\nMentre Maria \u00e8 appunto al sepolcro, in lacrime, appaiono due angeli. Il Vangelo dice che erano in \u201cbianche vesti\u201d, e possiamo pensare che a quel tempo, data l'assenza di strade asfaltate, fosse raro incontrare degli individui cos\u00ec candidi. Ma questa apparenza non basta a \u201cinsospettire\u201d Maria, che tutta presa dal suo dolore ripete a questi sconosciuti, che le chiedono del suo pianto, quale \u00e8 la realt\u00e0 dei fatti. Poi vede un terzo individuo e ancora si confonde, lo scambia per qualcun altro, vuole trovare una soluzione pratica. Maria di Magdala siamo noi che, attaccati strenuamente alla realt\u00e0 chiediamo tormentati cosa possiamo fare, con le nostre forze, per porre fine al nostro dolore.\nPoi, la grazia. Ges\u00f9 la chiama. Ges\u00f9 ci chiama per nome. \u00c8 il primato dell'ascolto sulla visione: essere chiamati per nome \u00e8 sentirsi conosciuti e amati. E questo muove in noi la con-versione (\u201csi volt\u00f2\u201d). Immaginiamo gli occhi lucidi di Maria riempirsi di luce, il suo cuore riempirsi di gioia mentre riconosce il Maestro e ha un assaggio di Resurrezione. Nel volto del <i>Rabbun\u00ec</i> riconosce le sue promesse mantenute, una gioia possibile nella vita. Maria di Magdala siamo noi che, grazie all'incontro con il Maestro, possiamo uscire dal sepolcro della sofferenza e aderire alla nostra chiamata, che \u00e8 portare agli altri la speranza del messaggio cristiano.", "riflettere": "\u201cGes\u00f9 le disse: \u00abMaria!\u00bb. Ella si volt\u00f2\u201d. Sostituiamo a quello di Maria di Magdala il nostro nome (e tutti i pronomi del caso) e trascriviamo questo frammento. Nel silenzio, facciamo risuonare questa parola.", "preghfin": "Tardi ti ho amato,\nbellezza cos\u00ec antica e cos\u00ec nuova,\ntardi ti ho amato.\nTu eri dentro di me, e io fuori.\nE l\u00e0 ti cercavo.\nDeforme, mi gettavo\nsulle belle forme delle tue creature.\nTu eri con me,\nma io non ero con te.\nMi hai chiamato,\ne il tuo grido\nha squarciato la mia sordit\u00e0.\n<i>(Sant'Agostino)</i>"}