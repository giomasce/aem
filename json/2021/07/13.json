{"day": 13, "month": 7, "year": 2021, "weekday": 2, "date_str": "marted\u00ec 13 luglio 2021", "quotes": "Es 2,1-15; Sal 68", "quote_vangelo": "secondo Matteo (11,20-24)", "curatore": "Marta e Enrico Puglisi", "prevangelo": "", "indications": "", "preghiniz": "Ma io rivolgo a te la mia preghiera,\nSignore, nel tempo della benevolenza.\nO Dio, nella tua grande bont\u00e0, rispondimi,\nnella fedelt\u00e0 della tua salvezza.\nLiberami dal fango, perch\u00e9 io non affondi,\nche io sia liberato dai miei nemici e dalle acque profonde.\nNon mi travolga la corrente,\nl'abisso non mi sommerga,\nla fossa non chiuda su di me la sua bocca.\nRispondimi, Signore, perch\u00e9 buono \u00e8 il tuo amore;\nvolgiti a me nella tua grande tenerezza.\nNon nascondere il volto al tuo servo;\nsono nell'angoscia: presto, rispondimi!\nAvvic\u00ecnati a me, riscattami,\nliberami a causa dei miei nemici.\n<i>(Salmo 68)</i>", "vangelo": "In quel tempo, Ges\u00f9 si mise a rimproverare le citt\u00e0 nelle quali era avvenuta la maggior parte dei suoi prodigi, perch\u00e9 non si erano convertite: \u00abGuai a te, Coraz\u00ecn! Guai a te, Bets\u00e0ida! Perch\u00e9, se a Tiro e a Sid\u00f2ne fossero avvenuti i prodigi che ci sono stati in mezzo a voi, gi\u00e0 da tempo esse, vestite di sacco e cosparse di cenere, si sarebbero convertite. Ebbene, io vi dico: nel giorno del giudizio, Tiro e Sid\u00f2ne saranno trattate meno duramente di voi.\nE tu, Caf\u00e0rnao, sarai forse innalzata fino al cielo? Fino agli inferi precipiterai! Perch\u00e9, se a S\u00f2doma fossero avvenuti i prodigi che ci sono stati in mezzo a te, oggi essa esisterebbe ancora! Ebbene, io vi dico: nel giorno del giudizio, la terra di S\u00f2doma sar\u00e0 trattata meno duramente di te!\u00bb.", "medita": "I racconti evangelici delle ammonizioni di Ges\u00f9 sono sempre molto vivi. Egli non usa mezzi termini, si percepisce l'impeto che lo spinge a usare parole forti per scuotere l'animo di chi lo ascolta. Nei suoi insegnamenti, Ges\u00f9 ci ha fatto conoscere un Dio Padre che ci viene incontro, perdona i nostri peccati e con il nostro poco compie segni prodigiosi. Questo ci d\u00e0 conforto, ma oggi Ges\u00f9 ci mette in guardia, come sottolinea don Luigi Maria Epicoco: \u201cForse Dio ha perso molto tempo con noi e questo ci ha convinti che potevamo continuare come prima, tanto la prerogativa di Dio \u00e8 quella di riprovare con noi all'infinito, di aggiustare le cose, di comprenderci, di perdonarci. Un simile ragionamento non \u00e8 un atto di fede nel suo amore, ma uno dei peccati pi\u00f9 gravi che possiamo compiere. La teologia lo chiama \u201cpresunzione di salvezza\u201d. Che tradotto significa che intendiamo Dio come uno che ci salver\u00e0 comunque anche se noi continuiamo a fare il nostro comodo per tutta la vita\u201d.\nCon le sue parole dure contro le citt\u00e0 che non si sono convertite Ges\u00f9 non vuole farci paura, ma spingerci ad avere una fede pi\u00f9 adulta, consapevole che il nostro agire non \u00e8 senza conseguenze. \u201cUna fede che ci dice che \u00e8 la grazia di Dio a salvarci, a patto per\u00f2 che noi siamo disposti a fare tutto il nostro possibile. E in che cosa consiste il nostro possibile? Nella conversione. Cio\u00e8 nella fatica di cambiare mentalit\u00e0, pensare diversamente, guardare le cose diversamente e quindi scegliere diversamente. E diversamente come? Diversamente alla maniera del Vangelo. La vera nostra domanda non \u00e8 se oggi abbiamo sbagliato o meno, ma se oggi abbiamo deciso di cambiare mentalit\u00e0 o continuiamo ad oltranza con la mentalit\u00e0 di prima\u201d.", "riflettere": "Riconoscersi peccatori, \u201cvestirsi di sacco e cospargersi di cenere\u201d, \u00e8 il primo passo per aprirsi ad accogliere la misericordia di Dio, fare esperienza della grandezza del suo perdono e per disporre il cuore a una piena conversione. Prendiamo il tempo oggi per fare un esame di coscienza, se \u00e8 da molto tempo che non ci accostiamo al sacramento della riconciliazione potremmo farci un pensiero.", "preghfin": "O Dio, fonte di ogni bene,\nche esaudisci le preghiere del tuo popolo\nal di l\u00e0 di ogni desiderio e di ogni merito,\neffondi su di noi la tua misericordia:\nperdona ci\u00f2 che la coscienza teme\ne aggiungi ci\u00f2 che la preghiera non osa sperare."}