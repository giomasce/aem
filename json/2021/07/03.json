{"day": 3, "month": 7, "year": 2021, "weekday": 6, "date_str": "sabato 3 luglio 2021", "quotes": "Ef 2,19-22; Sal 116", "quote_vangelo": "secondo Giovanni (20,24-29)", "curatore": "Marta e Enrico Puglisi", "prevangelo": "", "indications": "San Tommaso", "preghiniz": "Genti tutte, lodate il Signore,\npopoli tutti, cantate la sua lode,\nperch\u00e9 forte \u00e8 il suo amore per noi\ne la fedelt\u00e0 del Signore dura per sempre.\n<i>(Salmo116)</i>", "vangelo": "Tommaso, uno dei Dodici, chiamato D\u00ecdimo, non era con loro quando venne Ges\u00f9. Gli dicevano gli altri discepoli: \u00abAbbiamo visto il Signore!\u00bb. Ma egli disse loro: \u00abSe non vedo nelle sue mani il segno dei chiodi e non metto il mio dito nel segno dei chiodi e non metto la mia mano nel suo fianco, io non credo\u00bb.\nOtto giorni dopo i discepoli erano di nuovo in casa e c'era con loro anche Tommaso. Venne Ges\u00f9, a porte chiuse, stette in mezzo e disse: \u00abPace a voi!\u00bb. Poi disse a Tommaso: \u00abMetti qui il tuo dito e guarda le mie mani; tendi la tua mano e mettila nel mio fianco; e non essere incredulo, ma credente!\u00bb. Gli rispose Tommaso: \u00abMio Signore e mio Dio!\u00bb. Ges\u00f9 gli disse: \u00abPerch\u00e9 mi hai veduto, tu hai creduto; beati quelli che non hanno visto e hanno creduto!\u00bb.", "medita": "Ci sar\u00e0 capitato di ascoltare la testimonianza di qualcuno che ha avuto con Ges\u00f9 quell'incontro rivoluzionario che cambia la vita. Di fronte a questo ci siamo forse detti, come avr\u00e0 fatto Tommaso: \u201cMa io non c'ero!\u201d. O in altri termini: non ho fatto, a differenza di questa persona, quell'esperienza, quel percorso, quel ritiro spirituale. E, pur nel desiderio di voler incontrare il Signore, succede di autogiustificarsi, pensando che se la nostra vita non \u00e8 ancora stata cambiata dalla sua Parola \u00e8 perch\u00e9 non si \u00e8 ancora presentata l'occasione propizia. Ma il Vangelo ci dice oggi che la verit\u00e0 \u00e8 un'altra: Ges\u00f9 non arriva una sola volta per incontrarci, ma ogni volta che siamo capaci di riconoscere la sua presenza. E l'incontro con Lui non avviene per forza in pompa magna, o in condizioni speciali e irripetibili. Anzi, \u00e8 un appuntamento che la Chiesa ci propone ogni domenica, un invito a toccare e mangiare il corpo di chi si \u00e8 donato a noi per amore. Un incontro per farci vivere la vita non da increduli, ma da credenti.", "riflettere": "La prossima domenica, durante la Messa, alziamo gli occhi al Crocifisso: riusciamo a dire \u201cMio Signore e mio Dio\u201d? Ossia: crediamo nell'amore rivoluzionario di Ges\u00f9 per noi?", "preghfin": "Signore Ges\u00f9, tu sei con noi,\nvivo e vero, nell'Eucaristia.\nSignore, accresci la nostra fede.\nSignore, donaci una fede che ama.\nTu che ci vedi, tu che ci ascolti, tu che ci parli:\nillumina la nostra mente perch\u00e9 crediamo di pi\u00f9;\nriscalda il nostro cuore perch\u00e9 ti amiamo di pi\u00f9!\nLa tua presenza, mirabile e sublime\nci attragga, ci afferri, ci conquisti.\nSignore, donaci una fede pi\u00f9 grande.\nSignore, donaci una fede pi\u00f9 viva.\n<i>(San Giovanni Paolo II)</i>"}