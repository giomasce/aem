{"day": 7, "month": 7, "year": 2021, "weekday": 3, "date_str": "mercoled\u00ec 7 luglio 2021", "quotes": "Gn 41,55-57;42,5-7a.17-24a; Sal 32", "quote_vangelo": "secondo Matteo (10,1-7)", "curatore": "Marta e Enrico Puglisi", "prevangelo": "", "indications": "", "preghiniz": "Tema il Signore tutta la terra,\ntremino davanti a lui gli abitanti del mondo,\nperch\u00e9 egli parl\u00f2 e tutto fu creato,\ncomand\u00f2 e tutto fu compiuto.\nIl Signore annulla i disegni delle nazioni,\nrende vani i progetti dei popoli.\nMa il disegno del Signore sussiste per sempre,\ni progetti del suo cuore per tutte le generazioni.\nBeata la nazione che ha il Signore come Dio,\nil popolo che egli ha scelto come sua eredit\u00e0.\nIl Signore guarda dal cielo:\negli vede tutti gli uomini;\ndal trono dove siede\nscruta tutti gli abitanti della terra,\nlui, che di ognuno ha plasmato il cuore\ne ne comprende tutte le opere.\n<i>(Salmo 32)</i>", "vangelo": "In quel tempo, chiamati a s\u00e9 i suoi dodici discepoli, Ges\u00f9 diede loro potere sugli spiriti impuri per scacciarli e guarire ogni malattia e ogni infermit\u00e0.\nI nomi dei dodici apostoli sono: primo, Simone, chiamato Pietro, e Andrea suo fratello; Giacomo, figlio di Zebed\u00e8o, e Giovanni suo fratello; Filippo e Bartolomeo; Tommaso e Matteo il pubblicano; Giacomo, figlio di Alfeo, e Taddeo; Simone il Cananeo e Giuda l'Iscariota, colui che poi lo trad\u00ec.\nQuesti sono i Dodici che Ges\u00f9 invi\u00f2, ordinando loro: \u00abNon andate fra i pagani e non entrate nelle citt\u00e0 dei Samaritani; rivolgetevi piuttosto alle pecore perdute della casa d'Israele. Strada facendo, predicate, dicendo che il regno dei cieli \u00e8 vicino\u00bb.", "medita": "Entriamo nel capitolo decimo e con esso ci accingiamo ad ascoltare e meditare insieme il discorso di Ges\u00f9 sulla missione degli apostoli nel mondo. \u00c8 un discorso che viaggia oltre il tempo in cui \u00e8 stato scritto, per arrivare dritto al cuore di tutti coloro che si sentono chiamati.\nIl cammino non sar\u00e0 facile per gli apostoli, servir\u00e0 un cuore capace di compassione verso chi non sar\u00e0 pronto ad ascoltarli; coraggio e perseveranza, per tutte le volte che saranno perseguitati nel nome di Cristo; servir\u00e0 tanta fede, nella verit\u00e0 della parola annunciata.\nGes\u00f9 chiama i Dodici, li chiama uno ad uno per nome. Immaginiamo una voce dolce ma decisa. Le vocazioni, quelle vere, non gridano, e gli apostoli hanno il cuore pronto per ricevere la loro chiamata a portare la buona notizia della presenza di Dio.\nUn Dio da annunciare prima di tutto a chi ci sta accanto: \u201cRivolgetevi piuttosto alle pecore perdute della casa d'Israele\u201d. Siamo noi stessi e i nostri fratelli i primi ad aver bisogno di essere convertiti, ancora una volta, dal messaggio d'amore di Ges\u00f9.", "riflettere": "Ripenso alla mia chiamata. A che punto sono rispetto alla mia vocazione? Se sono in un momento di discernimento, ho l'animo aperto all'ascolto della voce di Ges\u00f9? Se sono in cammino, cosa mi tiene lontano dalla direzione intrapresa?", "preghfin": "Signore Ges\u00f9, tu mi chiami per nome e mi invii a lavorare su questa terra.\nRendimi fratello universale, con un cuore aperto a tutto il mondo.\nRendimi capace di trasmettere la Buona Novella del tuo Regno.\nFammi essere aperto alle chiamate degli altri e vicino ai loro problemi.\nConcedimi la tua pace, indicami le vie della pace,\naffinch\u00e9 possa annunciarla, desiderarla e realizzarla sempre.\nMantienimi unito a Te, Signore della Missione."}