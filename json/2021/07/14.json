{"day": 14, "month": 7, "year": 2021, "weekday": 3, "date_str": "mercoled\u00ec 14 luglio 2021", "quotes": "Es 3,1-6.9-12; Sal 102", "quote_vangelo": "secondo Matteo (11,25-27)", "curatore": "Marta e Enrico Puglisi", "prevangelo": "", "indications": "", "preghiniz": "Benedici il Signore, anima mia,\nquanto \u00e8 in me benedica il suo santo nome.\nBenedici il Signore, anima mia,\nnon dimenticare tutti i suoi benefici.\nEgli perdona tutte le tue colpe,\nguarisce tutte le tue infermit\u00e0,\nsalva dalla fossa la tua vita,\nti circonda di bont\u00e0 e misericordia\nIl Signore compie cose giuste,\ndifende i diritti di tutti gli oppressi.\nHa fatto conoscere a Mos\u00e8 le sue vie,\nle sue opere ai figli d'Israele.\n<i>(Salmo 102)</i>", "vangelo": "In quel tempo, Ges\u00f9 disse: \u00abTi rendo lode, Padre, Signore del cielo e della terra, perch\u00e9 hai nascosto queste cose ai sapienti e ai dotti e le hai rivelate ai piccoli. S\u00ec, o Padre, perch\u00e9 cos\u00ec hai deciso nella tua benevolenza.\nTutto \u00e8 stato dato a me dal Padre mio; nessuno conosce il Figlio se non il Padre, e nessuno conosce il Padre se non il Figlio e colui al quale il Figlio vorr\u00e0 rivelarlo\u00bb.", "medita": "Ges\u00f9, lo abbiamo letto nel brano di ieri, ha appena fatto una sfuriata. Si \u00e8 scagliato contro chi si crede giusto, saggio, in regola, e invece non sa accogliere la novit\u00e0 del suo messaggio. Questo, da un certo punto di vista, \u00e8 un fallimento del ministero di Ges\u00f9, perch\u00e9 egli viene rifiutato. Sembra strano quindi che questo brano, che \u00e8 immediatamente successivo, abbia tutt'altro tono. Ges\u00f9 rivolge una lode gioiosa a Dio, al Padre, che ai saggi e esperti della Legge ha preferito i piccoli e gli umili, quelli consapevoli di non bastare a s\u00e9 stessi.\nSi parla di rivelazione, come qualcosa che viene da Dio: l'uomo, con la sua sola sapienza, non pu\u00f2 conoscere, ossia non pu\u00f2 fare esperienza del Padre.\nDi fronte alla chiusura di certi uomini, Ges\u00f9 stesso ha una rivelazione, una conferma, di quello che \u00e8 il volere del Padre, e per questo esulta: il messaggio di Dio \u00e8 per chi \u00e8 disposto a mettersi in discussione con umilt\u00e0, per gli ultimi, per i dimenticati. Ges\u00f9 capisce che il suo ruolo \u00e8 quello di essere Figlio, di farsi egli stesso piccolo per essere manifestazione di Dio agli uomini che avranno il cuore aperto per accoglierlo.", "riflettere": "Nel nostro cammino di fede siamo i \u201csapienti e dotti\u201d oppure siamo i \u201cpiccoli\u201d? Per un momento, proviamo a mettere da parte tutto quello che abbiamo imparato sul Signore e nella preghiera diciamo, semplicemente: \u201cPadre, ho bisogno di te\u201d.", "preghfin": "Il Signore ti benedica\ne ti custodisca.\nMostri a te il suo volto\ne abbia misericordia di te.\nVolga a te\nil Suo sguardo\ne ti dia Pace.\nIl Signore ti Benedica.\n<i>(San Francesco d'Assisi)</i>"}