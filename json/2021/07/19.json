{"day": 19, "month": 7, "year": 2021, "weekday": 1, "date_str": "luned\u00ec 19 luglio 2021", "quotes": "Es 14,5-18; Es 15,1-6", "quote_vangelo": "secondo Matteo (12,38-42)", "curatore": "Marta e Enrico Puglisi", "prevangelo": "", "indications": "", "preghiniz": "Voglio cantare al Signore,\nperch\u00e9 ha mirabilmente trionfato:\ncavallo e cavaliere\nha gettato nel mare.\nMia forza e mio canto \u00e8 il Signore,\negli \u00e8 stato la mia salvezza.\n\u00c8 il mio Dio: lo voglio lodare,\nil Dio di mio padre: lo voglio esaltare!\n<i>(Esodo 15, 1--3)</i>", "vangelo": "In quel tempo, alcuni scribi e farisei dissero a Ges\u00f9: \u00abMaestro, da te vogliamo vedere un segno\u00bb. Ed egli rispose loro: \u00abUna generazione malvagia e adultera pretende un segno! Ma non le sar\u00e0 dato alcun segno, se non il segno di Giona il profeta. Come infatti Giona rimase tre giorni e tre notti nel ventre del pesce, cos\u00ec il Figlio dell'uomo rester\u00e0 tre giorni e tre notti nel cuore della terra.\nNel giorno del giudizio, quelli di N\u00ecnive si alzeranno contro questa generazione e la condanneranno, perch\u00e9 essi alla predicazione di Giona si convertirono. Ed ecco, qui vi \u00e8 uno pi\u00f9 grande di Giona! Nel giorno del giudizio, la regina del Sud si alzer\u00e0 contro questa generazione e la condanner\u00e0, perch\u00e9 ella venne dagli estremi confini della terra per ascoltare la sapienza di Salomone. Ed ecco, qui vi \u00e8 uno pi\u00f9 grande di Salomone!\u00bb.", "medita": "A questo punto della narrazione evangelica, Ges\u00f9 si \u00e8 gi\u00e0 fatto conoscere e ha compiuto diversi miracoli che hanno attratto l'interesse delle folle e la disapprovazione dei farisei. Proprio questi ultimi ora sembrano non essere soddisfatti e chiedono, esplicitamente e con arroganza, di voler vedere un <i>segno</i>. D'istinto ci viene da condannare questo atteggiamento, e non sorprende la risposta risentita di Ges\u00f9. Ma questa domanda non d\u00e0 forse voce a un pensiero che \u00e8 anche nostro? E qual \u00e8 la differenza tra la pretesa dei farisei e la richiesta di guarigione di alcuni malati che si sono avvicinati a Ges\u00f9? In fondo, anche questi desideravano un segno da lui, ossia essere guariti.\nTutti, nel profondo, sentiamo il bisogno che il Signore si manifesti con la sua grazia nella nostra vita. Ma c'\u00e8 una differenza tra il \u201cdesiderare\u201d e il \u201cvolere\u201d.\nIl desiderio deriva dal sentire la mancanza di qualcosa e rende ricettivi a tutto quello che potrebbe darcelo. I malati che si avvicinano a Ges\u00f9 desiderosi di guarigione sono aperti ad accogliere qualsiasi suo gesto nei loro confronti, e riescono a riconoscerlo come Signore in questo: la loro fede li salva. Invece, volere qualcosa vuol dire imporre in maniera decisa un'idea, e scartare tutto quello che si allontana da essa. Cos\u00ec ci si pu\u00f2 ritrovare a dare degli <i>ultimatum</i> al Signore: se non mi mandi ci\u00f2 che voglio, se non dai pace a questo mio malessere, allora non mi stai ascoltando, allora non sei davvero il Dio misericordioso che dici di essere\u2026 quindi a che mi servi? Cos\u00ec i farisei, con la loro domanda, dimostrano di non desiderare di conoscere il Signore, ma vogliono imporre la loro visione su quello che Dio deve e pu\u00f2 fare.\nGes\u00f9 ci chiede di usare la logica del desiderio, che \u00e8 quella della fede. Solo la fede infatti pu\u00f2 permettere di accogliere la morte e la resurrezione e riconoscere in queste il segno dell'amore di un Dio che capovolge tutte le nostre aspettative, si fa ultimo e poi vince la morte, e questo per salvare la nostra vita.", "riflettere": "Facendo un bilancio della nostra preghiera, quanto \u00e8 desiderio di incontro con il Signore e quanto \u00e8 richiesta di una sua azione nella nostra vita?", "preghfin": "Spirito Santo, non permettere che i nostri cuori siano turbati,\nrassicuraci nelle nostre tenebre, donaci la gioia,\ne noi aspetteremo in silenzio e in pace che la luce del Vangelo sorga su di noi.\nGes\u00f9 Cristo, nel nostro profondo Tu discerni questa attesa contemplativa:\nuna sete riempie la nostra anima, \u00e8 abbandonarci in Te.\nGes\u00f9, nostra speranza, con il poco che capiamo del Vangelo,\nci permetti di scoprire ci\u00f2 che ti aspetti da noi.\nGes\u00f9 Cristo, nella preghiera le nostre povere parole hanno spesso difficolt\u00e0\nad esprimere il nostro desiderio di comunione con Te,\nma Tu ci accogli gi\u00e0. Amen.\n<i>(Fr\u00e8re Roger de Taiz\u00e9)</i>"}