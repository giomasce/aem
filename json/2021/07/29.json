{"day": 29, "month": 7, "year": 2021, "weekday": 4, "date_str": "gioved\u00ec 29 luglio 2021", "quotes": "1Gv 4,7-16; Sal 33", "quote_vangelo": "secondo Giovanni (11,19-27) (<i>opp</i> Lc 10,38-42)", "curatore": "Marta e Enrico Puglisi", "prevangelo": "", "indications": "Santa Marta", "preghiniz": "Benedir\u00f2 il Signore in ogni tempo,\nsulla mia bocca sempre la sua lode.\nIo mi glorio nel Signore:\ni poveri ascoltino e si rallegrino.\nMagnificate con me il Signore,\nesaltiamo insieme il suo nome.\nHo cercato il Signore: mi ha risposto\ne da ogni mia paura mi ha liberato.\nGuardate a lui e sarete raggianti,\ni vostri volti non dovranno arrossire.\nQuesto povero grida e il Signore lo ascolta,\nlo salva da tutte le sue angosce.\nL'angelo del Signore si accampa\nattorno a quelli che lo temono, e li libera.\nGustate e vedete com'\u00e8 buono il Signore;\nbeato l'uomo che in lui si rifugia.\n<i>(Salmo 33)</i>", "vangelo": "In quel tempo, molti Giudei erano venuti da Marta e Maria a consolarle per il fratello. Marta dunque, come ud\u00ec che veniva Ges\u00f9, gli and\u00f2 incontro; Maria invece stava seduta in casa.\nMarta disse a Ges\u00f9: \u00abSignore, se tu fossi stato qui, mio fratello non sarebbe morto! Ma anche ora so che qualunque cosa tu chiederai a Dio, Dio te la conceder\u00e0\u00bb.\nGes\u00f9 le disse: \u00abTuo fratello risorger\u00e0\u00bb. Gli rispose Marta: \u00abSo che risorger\u00e0 nella risurrezione dell'ultimo giorno\u00bb.\nGes\u00f9 le disse: \u00abIo sono la risurrezione e la vita; chi crede in me, anche se muore, vivr\u00e0; chiunque vive e crede in me, non morir\u00e0 in eterno. Credi questo?\u00bb. Gli rispose: \u00abS\u00ec, o Signore, io credo che tu sei il Cristo, il Figlio di Dio, colui che viene nel mondo\u00bb.", "medita": "Marta \u00e8 amica di Ges\u00f9, lo conosce, e qui la incontriamo in lutto per la morte del fratello.\n\u00c8 una persona che ha fede nel Signore, ma in maniera ancora immatura, instabile. Va incontro a Ges\u00f9, ma poi lo \u201caccusa\u201d di aver lasciato che suo fratello morisse. Si affida a lui, ma lascia in realt\u00e0 trapelare una richiesta di miracolo. Ascolta la risposta di Ges\u00f9 riguardo alla resurrezione, ma poi sfodera la sua fede da catechismo. Da notare che Marta non dice \u201ccredo\u201d, ma \u201cso\u201d: \u201cSo che qualunque cosa tu chiederai\u201d, \u201cSo che risorger\u00e0 nella risurrezione dell'ultimo giorno\u201d. Marta \u00e8 come tanti di noi, che impariamo dal Vangelo e dal catechismo ma di fronte ad una situazione tragica\u2014quale pu\u00f2 essere la morte di un fratello\u2014siamo in realt\u00e0 persi e confusi.\nGes\u00f9 vuole spingere Marta a fare un passo avanti. In tre frasi condensa un discorso che da solo richiederebbe giornate di riflessione: fede, vita, morte, risurrezione, eterno. Eppure la invita ad accogliere tutto questo non in maniera teorica e astratta, ma guardando a lui: \u201cIo sono\u201d, \u201cchi crede in me\u201d, \u201cchiunque vive e crede in me\u201d. E questo fa avvenire il salto di qualit\u00e0: la fede di Marta passa dal sapere al credere. Lei adesso riconosce che il Cristo non viene incontro agli uomini in un qualche tempo e luogo lontani, ma qui, ora, \u201cnel mondo\u201d, concretamente.\nNel momento in cui ci sentiamo persi, e la morte e il dolore ci sembrano incomprensibili e inaccettabili, Ges\u00f9, il Risorto, ci invita a guardarlo e ad ascoltarlo. Vuole che entriamo in relazione con lui per riconoscere che egli non \u00e8 un argomento teorico, ma una presenza reale nella nostra vita. Per credere di cuore che viene ad eliminare per sempre la morte perch\u00e9 ci dona una vita centrata sull'amore eterno di Dio.", "riflettere": "Ed io? \u201cSo\u201d o \u201ccredo\u201d? Chiediamo al Signore la grazia di incontrarlo per entrare con fede rinnovata nel mistero della sua Resurrezione.", "preghfin": "Benedici l'anima affranta dei sofferenti,\nla pesante solitudine degli uomini,\nchi \u00e8 senza pace,\nil dolore che nessuno mai confida ad altri.\nE benedici il cammino di chi vaga di notte\ne non teme gli incubi di vie sconosciute.\nBenedici la miseria degli uomini che stanno morendo.\nConcedi loro, Signore, una buona fine.\nBenedici chi \u00e8 lieto, Signore, proteggilo.\nNon hai preso la mia tristezza,\ntalvolta grava, pesante su di me.\nDammi la forza per sopportarla.\n<i>(Edith Stein)</i>"}