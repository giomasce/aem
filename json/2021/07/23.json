{"day": 23, "month": 7, "year": 2021, "weekday": 5, "date_str": "venerd\u00ec 23 luglio 2021", "quotes": "Gal 2,19-20; Sal 33", "quote_vangelo": "secondo Giovanni (15,1-8)", "curatore": "Marta e Enrico Puglisi", "prevangelo": "", "indications": "Santa Brigida", "preghiniz": "Benedir\u00f2 il Signore in ogni tempo,\nsulla mia bocca sempre la sua lode.\nIo mi glorio nel Signore:\ni poveri ascoltino e si rallegrino.\nMagnificate con me il Signore,\nesaltiamo insieme il suo nome.\nHo cercato il Signore: mi ha risposto\ne da ogni mia paura mi ha liberato.\nGuardate a lui e sarete raggianti,\ni vostri volti non dovranno arrossire.\nQuesto povero grida e il Signore lo ascolta,\nlo salva da tutte le sue angosce.\n<i>(Salmo 33)</i>", "vangelo": "In quel tempo, Ges\u00f9 disse ai suoi discepoli: \u00abIo sono la vite vera e il Padre mio \u00e8 l'agricoltore. Ogni tralcio che in me non porta frutto, lo taglia, e ogni tralcio che porta frutto, lo pota perch\u00e9 porti pi\u00f9 frutto. Voi siete gi\u00e0 puri, a causa della parola che vi ho annunciato.\nRimanete in me e io in voi. Come il tralcio non pu\u00f2 portare frutto da se stesso se non rimane nella vite, cos\u00ec neanche voi se non rimanete in me. Io sono la vite, voi i tralci. Chi rimane in me, e io in lui, porta molto frutto, perch\u00e9 senza di me non potete far nulla. Chi non rimane in me viene gettato via come il tralcio e secca; poi lo raccolgono, lo gettano nel fuoco e lo bruciano.\nSe rimanete in me e le mie parole rimangono in voi, chiedete quello che volete e vi sar\u00e0 fatto. In questo \u00e8 glorificato il Padre mio: che portiate molto frutto e diventiate miei discepoli\u00bb.", "medita": "Oggi ci viene chiesto di \u201crimanere\u201d, che ha tra i suoi significati anche \u00abdurare nel tempo\u00bb. Questo fa riflettere rispetto al vivere la fede come una serie di incontri pi\u00f9 o meno sporadici con il Signore. Ges\u00f9 ci insegna che solo attingendo con costanza alla sua Parola potremo essere dei cristiani capaci di portare frutto. E in questa nostra missione non siamo soli, perch\u00e9 Egli stesso ci promette di rimanere in noi. Se ci leghiamo al Signore in una dinamica di preghiera viva, possiamo sempre tornare a Lui per trovare la linfa che ci d\u00e0 vita.\nSuccede per\u00f2 che, anche se siamo tralci legati alla vite e fruttiferi, si debba andare incontro a una potatura. Abbiamo fatto tutto \u201cper bene\u201d, eppure ci troviamo di fronte a rifiuti, ostacoli, scelte difficili. Perch\u00e9 il Signore ci fa questo? Ce lo dice chiaramente, egli desidera che portiamo \u201cpi\u00f9 frutto\u201d. Dio vede pi\u00f9 lontano di noi, e ha per noi progetti che non sempre ci sono subito chiari. Quello che a noi sembra un taglio, \u00e8 invece la sua volont\u00e0 di rinforzarci, per spingerci pi\u00f9 avanti nel nostro cammino. Di fronte a questo, ci viene chiesto ancora di rimanere nel Signore, avere fede in Lui e nella parola annunciata, che \u00e8 capace di purificare il nostro cuore confuso.", "riflettere": "\u201cOgni tralcio che in me non porta frutto, lo taglia\u201d: siamo disposti a tagliare via dalla nostra vita le cose che ci prendono tempo ed energia ma non portano nessun frutto?", "preghfin": "Signore Ges\u00f9,\nsebbene siamo fatti per uscire da noi stessi,\ne in questo esodo gustare la gioia e l'amore,\nl'esodo ci fa paura.\nPer questo optiamo facilmente per rimanere arroccati\nnella sicura ma triste autoreferenzialit\u00e0.\nDonaci Signore il coraggio della gioia\nun cuore che sappia rischiare terreni nuovi\nidee nuove, incontri nuovi.\nDona al nostro amore di essere a somiglianza dell'amore trinitario,\nun amore che ricevuto si fa dono.\n<i>(Robert Cheaib)</i>"}