{"day": 21, "month": 7, "year": 2021, "weekday": 3, "date_str": "mercoled\u00ec 21 luglio 2021", "quotes": "Es 16,1-5.9-15; Sal 77", "quote_vangelo": "secondo Matteo (13,1-9)", "curatore": "Marta e Enrico Puglisi", "prevangelo": "", "indications": "", "preghiniz": "Ascolta, popolo mio, la mia legge,\nporgi l'orecchio alle parole della mia bocca.\nAprir\u00f2 la mia bocca con una parabola,\nrievocher\u00f2 gli enigmi dei tempi antichi.\nCi\u00f2 che abbiamo udito e conosciuto\ne i nostri padri ci hanno raccontato\nnon lo terremo nascosto ai nostri figli,\nraccontando alla generazione futura\nle azioni gloriose e potenti del Signore\ne le meraviglie che egli ha compiuto.\n<i>(Salmo 77)</i>", "vangelo": "Quel giorno Ges\u00f9 usc\u00ec di casa e sedette in riva al mare. Si radun\u00f2 attorno a lui tanta folla che egli sal\u00ec su una barca e si mise a sedere, mentre tutta la folla stava sulla spiaggia.\nEgli parl\u00f2 loro di molte cose con parabole. E disse: \u00abEcco, il seminatore usc\u00ec a seminare. Mentre seminava, una parte cadde lungo la strada; vennero gli uccelli e la mangiarono. Un'altra parte cadde sul terreno sassoso, dove non c'era molta terra; germogli\u00f2 subito, perch\u00e9 il terreno non era profondo, ma quando spunt\u00f2 il sole, fu bruciata e, non avendo radici, secc\u00f2. Un'altra parte cadde sui rovi, e i rovi crebbero e la soffocarono. Un'altra parte cadde sul terreno buono e diede frutto: il cento, il sessanta, il trenta per uno. Chi ha orecchi, ascolti\u00bb.", "medita": "Iniziamo il capitolo 13 del Vangelo di Matteo, prevalentemente composto di parabole. Questa \u00e8 una delle pi\u00f9 note: il seme \u00e8 la Parola e nei vari terreni si individuano diverse modalit\u00e0 di riceverla e metterla (o meno) in pratica. Ecco, si direbbe che lo scenario presentato da Ges\u00f9 in questo senso \u00e8 alquanto catastrofico: in tre casi su quattro, infatti, la semina non va a buon fine. E sappiamo che lui stesso, nella sua predicazione, ha gi\u00e0 fatto esperienza di questo, scontrandosi con cuori sordi ai suoi insegnamenti. Eppure il messaggio finale della parabola \u00e8 estremamente positivo: laddove la Parola attecchisce, il raccolto \u00e8 abbondantissimo. Questo \u00e8 un messaggio da conservare: istintivamente desideriamo una vita facile, <i>felice</i>, e arriviamo fino a male interpretare il Vangelo credendo che sia questa la \u201cbuona novella\u201d. Invece Cristo ci dice, qui come in altri passi del Vangelo, che le difficolt\u00e0 esistono, che il male abita nel mondo, che seguire i suoi insegnamenti comporter\u00e0 talvolta essere umiliati, mortificati. Eppure, se come il seminatore doniamo tutto, senza fare troppi calcoli di costi/benefici, e accettiamo anche i fallimenti puntuali della nostra missione, possiamo arrivare a portare frutto. Ed \u00e8 proprio quello che fa Ges\u00f9, fino al dono della propria vita. La parabola ci offre quindi un messaggio di speranza nella nostra missione di cristiani. Ma ce ne propone anche un altro, che parla di noi e del nostro cuore: nonostante tutti i nostri limiti, le nostre aridit\u00e0, incostanze, tentazioni, c'\u00e8 in ognuno di noi un terreno fertile per la Parola di Dio. E se noi lo mettiamo a disposizione, lui far\u00e0 con noi meraviglie, pi\u00f9 di quanto possiamo immaginare: \u201cil cento, il sessanta, il trenta per uno\u201d.", "riflettere": "La parabola \u00e8 un racconto basato su fatti verosimili, facilmente comprensibili a chi li ascoltava al tempo di Ges\u00f9, ma che cela contenuti pi\u00f9 profondi. Ossia: Dio, fatto uomo, ci parla un linguaggio che possiamo capire. Se sappiamo <i>ascoltare</i> (non a caso l'ultimo verbo del brano), a partire dal nostro quotidiano ci d\u00e0 una chiave di lettura nuova per la nostra vita. Oggi cerchiamo di aprire il cuore per <i>intendere</i> Dio che ci parla in quello che stiamo vivendo.", "preghfin": "Signore, la tua creazione non \u00e8 forse uno spreco?\nI frutti non eguagliano mai l'abbondanza della semina.\nLe sorgenti spargono acqua.\nIl sole emette un'enorme luce.\nChe la tua abbondanza mi insegni la grandezza del cuore.\nChe la tua magnificenza interrompa la mia meschinit\u00e0.\nVedendoti prodigo e donatore a mano aperta,\npermettimi di donare senza riserve,\ncome il figlio di un re, come il figlio di Dio.\n<i>(Dom H\u00e9lder C\u00e2mara)</i>"}