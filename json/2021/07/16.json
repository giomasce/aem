{"day": 16, "month": 7, "year": 2021, "weekday": 5, "date_str": "venerd\u00ec 16 luglio 2021", "quotes": "Es 11,10-12,14; Sal 115", "quote_vangelo": "secondo Matteo (12,1-8)", "curatore": "Marta e Enrico Puglisi", "prevangelo": "", "indications": "Beata Vergine Maria del Monte Carmelo", "preghiniz": "Ho creduto anche quando dicevo:\n\u201cSono troppo infelice\u201d.\nHo detto con sgomento:\n\u201cOgni uomo \u00e8 bugiardo\u201d.\nChe cosa render\u00f2 al Signore\nper tutti i benefici che mi ha fatto?\nAlzer\u00f2 il calice della salvezza\ne invocher\u00f2 il nome del Signore.\nAdempir\u00f2 i miei voti al Signore,\ndavanti a tutto il suo popolo.\nAgli occhi del Signore \u00e8 preziosa\nla morte dei suoi fedeli.\n<i>(Salmo 115)</i>", "vangelo": "In quel tempo, Ges\u00f9 pass\u00f2, in giorno di sabato, fra campi di grano e i suoi discepoli ebbero fame e cominciarono a cogliere delle spighe e a mangiarle. Vedendo ci\u00f2, i farisei gli dissero: \u00abEcco, i tuoi discepoli stanno facendo quello che non \u00e8 lecito fare di sabato\u00bb.\nMa egli rispose loro: \u00abNon avete letto quello che fece Davide, quando lui e i suoi compagni ebbero fame? Egli entr\u00f2 nella casa di Dio e mangiarono i pani dell'offerta, che n\u00e9 a lui n\u00e9 ai suoi compagni era lecito mangiare, ma ai soli sacerdoti. O non avete letto nella Legge che nei giorni di sabato i sacerdoti nel tempio v\u00ecolano il sabato e tuttavia sono senza colpa? Ora io vi dico che qui vi \u00e8 uno pi\u00f9 grande del tempio. Se aveste compreso che cosa significhi: \u201cMisericordia io voglio e non sacrifici\u201d, non avreste condannato persone senza colpa. Perch\u00e9 il Figlio dell'uomo \u00e8 signore del sabato\u00bb.", "medita": "I farisei sono sempre pronti a puntare il dito contro Ges\u00f9 e a sottolineare i suoi errori di fronte alla Legge. La sua risposta alle loro critiche ci permette di comprendere la novit\u00e0 del messaggio di Cristo. Dialogando con i Farisei, Ges\u00f9 ci mette in guardia dal formalismo delle regole come scorciatoia nello scegliere le proprie azioni quando la rigidit\u00e0 normativa frustra la plasticit\u00e0 della capacit\u00e0 di amare.\nIl ragionamento moralistico dei Farisei parte da un concetto saldo del pensiero teologico del tempo: la sacralit\u00e0 del sabato dedicato al riposo e il primato della lode a Dio su ogni altra cosa, anche sul bene contingente di chi ci sta intorno.\nGes\u00f9 non mette in discussione le antiche scritture, ma \u00e8 sceso sulla Terra per darne una comprensione nuova. La glorificazione di Dio non pu\u00f2 essere in contrapposizione con il fare del bene al nostro prossimo, anzi: \u00e8 nei gesti di misericordia verso chi ci sta accanto che si manifesta la nostra lode verso il Signore.", "riflettere": "\u201cMisericordia io voglio e non sacrifici\u201d: citando il profeta Osea, Ges\u00f9 ci invita a una fede rivolta al prossimo. Siamo chiamati a non vivere la nostra esperienza cristiana prostrati, ma attivi nelle opere di misericordia, cercando nell'altro a cui ci rivolgiamo il riflesso del suo volto.", "preghfin": "Signore, se la porta del mio cuore dovesse restare chiusa un giorno,\nabbattila ed entra, non andare via.\nSe le corde del mio cuore, non dovessero cantare il tuo nome un giorno,\nti prego aspetta, non andare via.\nSe non dovessi svegliarmi al tuo richiamo un giorno,\nsvegliami con la tua pena, non andare via.\nSe un altro sul tuo trono io dovessi porre un giorno,\ntu, mio Signore eterno, non andare via.\n<i>(Rabindranath Tagore)</i>"}