{"day": 14, "month": 7, "year": 2022, "weekday": 4, "date_str": "gioved\u00ec 14 luglio 2022", "quotes": "Is 26,7-9.12.16-19; Sal 101", "quote_vangelo": "secondo Matteo (11,28-30)", "curatore": "Ilaria Leonardo", "prevangelo": "", "indications": "", "preghiniz": "Tu, Signore, rimani in eterno,\nil tuo ricordo di generazione in generazione.\nTi alzerai e avrai compassione di Sion:\n\u00e8 tempo di averne piet\u00e0, l'ora \u00e8 venuta!\nPoich\u00e9 ai tuoi servi sono care le sue pietre\ne li muove a piet\u00e0 la sua polvere.\nLe genti temeranno il nome del Signore\ne tutti i re della terra la tua gloria,\nquando il Signore avr\u00e0 ricostruito Sion\ne sar\u00e0 apparso in tutto il suo splendore.\nEgli si volge alla preghiera dei derelitti,\nnon disprezza la loro preghiera.\n<i>(Salmo 101)</i>", "vangelo": "In quel tempo, Ges\u00f9 disse: \u00abVenite a me, voi tutti che siete stanchi e oppressi, e io vi dar\u00f2 ristoro. Prendete il mio giogo sopra di voi e imparate da me, che sono mite e umile di cuore, e troverete ristoro per la vostra vita. Il mio giogo infatti \u00e8 dolce e il mio peso leggero\u00bb.", "medita": "\u00abPrendete il mio giogo sopra di voi e imparate da me, che sono mite e umile di cuore, e troverete ristoro per la vostra vita. Il mio giogo infatti \u00e8 dolce e il mio peso leggero\u00bb. Il giogo \u00e8 un arnese in legno usato nell'antichit\u00e0 per la trazione animale: attaccato alla parte anteriore dell'animale permette di poterlo gestire, di potergli dare una direzione. Ges\u00f9 ci chiede dunque di farci guidare di lui, di sottometterci\u2014termine che forse ci piace un po' meno\u2014, di abbandonarci totalmente a lui, con fiducia. Ma chi invita, in particolar modo, a prendere il giogo su di s\u00e9? Chi \u00e8 stanco ed oppresso: ci dice che quando siamo stanchi, sfiniti, perch\u00e9 non abbiamo pi\u00f9 una direzione, non ci \u00e8 chiesto di affannarci alla ricerca di una nuova via, dobbiamo semplicemente abbandonarci a Lui. Il suo giogo infatti non \u00e8 un giogo che opprime, \u00e8 un giogo dolce, perch\u00e9 ci indica la strada; non ci toglie libert\u00e0 ma ce la ridona, perch\u00e9 possiamo agire, come scrive Sant'Ignazio, \u201ccome se tutto dipendesse da noi, sapendo che tutto dipende da Dio\u201d.", "riflettere": "Nelle difficolt\u00e0 riesco ad abbandonarmi Dio? Riesco ad accettare di perdere le redini e di farmi guidare? Provo a lasciarmi andare, non per deresponsabilizzarmi, ma per ricordarmi della mia piccolezza di cui Dio vuole perdersi cura.", "preghfin": "Quel che mi accadr\u00e0 oggi, mio Dio, non lo so.\nTutto quello che so \u00e8 che nulla mi accadr\u00e0\nche Voi non abbiate preveduto e diretto\nal mio maggior bene da tutta l'eternit\u00e0.\nQuesto solo mi basta.\nAdoro i vostri santi disegni eterni, impenetrabili;\nmi sottometto con tutto il cuore per vostro amore,\nvi faccio un sacrificio di tutto\ne unisco il mio sacrificio a quello del mio Divin Salvatore.\n<i>(Luisa Piccarreta)</i>"}