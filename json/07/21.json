{"day": 21, "month": 7, "year": 2022, "weekday": 4, "date_str": "gioved\u00ec 21 luglio 2022", "quotes": "Ger 2,1-3.7-8.12-13; Sal 35", "quote_vangelo": "secondo Matteo (13,10-17)", "curatore": "Ilaria Leonardo", "prevangelo": "", "indications": "", "preghiniz": "Signore, il tuo amore \u00e8 nel cielo,\nla tua fedelt\u00e0 fino alle nubi,\nla tua giustizia \u00e8 come le pi\u00f9 alte montagne,\nil tuo giudizio come l'abisso profondo.\nQuanto \u00e8 prezioso il tuo amore, o Dio!\nSi rifugiano gli uomini all'ombra delle tue ali,\nsi saziano dell'abbondanza della tua casa:\ntu li disseti al torrente delle tue delizie.\n\u00c8 in te la sorgente della vita,\nalla tua luce vediamo la luce.\nRiversa il tuo amore su chi ti riconosce,\nla tua giustizia sui retti di cuore.\n<i>(Salmo 35)</i>", "vangelo": "In quel tempo, i discepoli si avvicinarono a Ges\u00f9 e gli dissero: \u00abPerch\u00e9 a loro parli con parabole?\u00bb.\nEgli rispose loro: \u00abPerch\u00e9 a voi \u00e8 dato conoscere i misteri del regno dei cieli, ma a loro non \u00e8 dato. Infatti a colui che ha, verr\u00e0 dato e sar\u00e0 nell'abbondanza; ma a colui che non ha, sar\u00e0 tolto anche quello che ha. Per questo a loro parlo con parabole: perch\u00e9 guardando non vedono, udendo non ascoltano e non comprendono.\nCos\u00ec si compie per loro la profezia di Isa\u00eca che dice: \u201cUdrete, s\u00ec, ma non comprenderete, guarderete, s\u00ec, ma non vedrete.  Perch\u00e9 il cuore di questo popolo \u00e8 diventato insensibile, sono diventati duri di orecchi e hanno chiuso gli occhi, perch\u00e9 non vedano con gli occhi, non ascoltino con gli orecchi e non comprendano con il cuore e non si convertano e io li guarisca!\u201d.\nBeati invece i vostri occhi perch\u00e9 vedono e i vostri orecchi perch\u00e9 ascoltano. In verit\u00e0 io vi dico: molti profeti e molti giusti hanno desiderato vedere ci\u00f2 che voi guardate, ma non lo videro, e ascoltare ci\u00f2 che voi ascoltate, ma non lo ascoltarono!\u00bb.", "medita": "\u00abPerch\u00e9 a loro parli con parabole?\u2014Perch\u00e9 a voi \u00e8 dato conoscere i misteri del regno dei cieli, ma a loro non \u00e8 dato\u00bb: i discepoli, curiosi, domandano e la risposta di Ges\u00f9 sembra quasi voler dire che le parabole sono una sorta di evangelizzazione di serie B, destinate a coloro a cui non vuole rivelarsi completamente; sembra che Dio faccia distinzioni, ma questo stona con i racconti in cui Ges\u00f9 diffonde la Parola alle folle. Negli Atti degli Apostoli Pietro dir\u00e0: \u201cIn verit\u00e0 sto rendendomi conto che Dio non fa differenze di persone, ma chi lo teme e pratica la giustizia, a qualunque popolo appartenga, \u00e8 a lui accetto\u201d. (At 10, 34--35), ed \u00e8 proprio cos\u00ec, Dio non ha preferenze, non fa distinzioni ma, semplicemente, ci lascia liberi. La parabola ha la caratteristica di incuriosire, stuzzica anche il pi\u00f9 pigro, ma ci lascia il tempo di comprendere, di meditare quelle parole, di metterle in discussione e di farle nostre. \u00c8 proprio questo il potere delle parabole: ci lasciano la libert\u00e0 di ascoltare il suo messaggio, nei modi e nei tempi che sono propri di ciascuno di noi, ma allo stesso tempo parlano di concretezza e sono l'ennesimo tentativo di Dio di farsi a misura nostra, di non smettere mai di tentare con noi.", "riflettere": "Ges\u00f9 racconta parabole non certo obbedendo a schemi prefissati ma, al contrario, sull'onda della sua emozione interiore, sospinto dal bisogno di comunicare il mistero di Dio a coloro che gli stanno davanti. Le parabole sorgono dal cuore di Cristo, dalla sua passione per Dio e dal suo amore per l'uomo, dal bisogno impellente di svelare adeguatamente il volto del Padre, il segreto della sua opera di salvezza, la potenza del suo Regno e le conseguenze per la vita degli uomini. (Cardinal Carlo Maria Martini)", "preghfin": "Signore, tu sei la mia luce;\nsenza di te cammino nelle tenebre,\nsenza di te non posso\nneppure fare un passo,\nsenza di te non so dove vado,\nsono un cieco\nche pretende di guidare un altro cieco.\nSe tu mi apri gli occhi, Signore,\nio vedr\u00f2 la tua luce,\ni miei piedi cammineranno\nnella via della vita.\nSignore, se tu mi illuminerai\nio potr\u00f2 illuminare:\ntu fai noi luce nel mondo.\n<i>(Cardinal Carlo Maria Martini)</i>"}