{"day": 29, "month": 7, "year": 2022, "weekday": 5, "date_str": "venerd\u00ec 29 luglio 2022", "quotes": "1Gv 4,7-16; Sal 33", "quote_vangelo": "secondo Giovanni (11,19-27) (<i>opp</i> Lc 10,38-42)", "curatore": "Ilaria Leonardo", "prevangelo": "", "indications": "Santa Marta", "preghiniz": "Benedir\u00f2 il Signore in ogni tempo,\nsulla mia bocca sempre la sua lode.\nIo mi glorio nel Signore:\ni poveri ascoltino e si rallegrino.\nMagnificate con me il Signore,\nesaltiamo insieme il suo nome.\nHo cercato il Signore: mi ha risposto\ne da ogni mia paura mi ha liberato.\nGuardate a lui e sarete raggianti,\ni vostri volti non dovranno arrossire.\nQuesto povero grida e il Signore lo ascolta,\nlo salva da tutte le sue angosce.\n<i>(Salmo 33)</i>", "vangelo": "In quel tempo, molti Giudei erano venuti da Marta e Maria a consolarle per il fratello. Marta dunque, come ud\u00ec che veniva Ges\u00f9, gli and\u00f2 incontro; Maria invece stava seduta in casa.\nMarta disse a Ges\u00f9: \u00abSignore, se tu fossi stato qui, mio fratello non sarebbe morto! Ma anche ora so che qualunque cosa tu chiederai a Dio, Dio te la conceder\u00e0\u00bb.\nGes\u00f9 le disse: \u00abTuo fratello risorger\u00e0\u00bb. Gli rispose Marta: \u00abSo che risorger\u00e0 nella risurrezione dell'ultimo giorno\u00bb.\nGes\u00f9 le disse: \u00abIo sono la risurrezione e la vita; chi crede in me, anche se muore, vivr\u00e0; chiunque vive e crede in me, non morir\u00e0 in eterno. Credi questo?\u00bb. Gli rispose: \u00abS\u00ec, o Signore, io credo che tu sei il Cristo, il Figlio di Dio, colui che viene nel mondo\u00bb.", "medita": "\u00abSignore, se tu fossi stato qui, mio fratello non sarebbe morto! Ma anche ora so che qualunque cosa tu chiederai a Dio, Dio te la conceder\u00e0\u00bb: parole di rabbia, parole di chi, come Marta, ha un profondo senso pratico, ma che fanno trasparire la fede e la fiducia che stanno cercando di maturare, di farsi spazio. Marta fa i suoi primi passi verso la fede, corre incontro a Ges\u00f9, nella disperazione lo cerca, perch\u00e9 si sente sola ed abbandonata ma anche perch\u00e9 in fondo, senza esserne ancora pienamente consapevole, spera che Ges\u00f9 possa aiutarla. Ma ancora deve crescere, ancora deve fare dei passi per permettere che Dio operi, che Dio faccia risorgere suo fratello e, con lui, la sua fede. Marta ci mostra il combattimento della fede, di tutti i nostri \u201cqualunque cosa tu chiederai a Dio\u201d seguiti dai tanti \u201cma\u201d, da tutte le nostre resistenze. Marta ci mostra poi la fede matura, il passaggio da ci\u00f2 che si sa, perch\u00e9 si conosce il catechismo, alla fede vissuta, che si intreccia con la nostra vita e si fa quotidianit\u00e0.", "riflettere": "Riesco a fare mia la teoria appresa con il catechismo? Riesco nella quotidianit\u00e0 a vivere concretamente ci\u00f2 ho imparato dagli insegnamenti di Ges\u00f9?", "preghfin": "O Dio, che hai promesso\ndi essere nostro ospite fino alla fine dei tempi,\ndonaci di saperti riconoscere e servire nei fratelli,\ne fa' che rimaniamo in te,\npur nella stretta quotidiana di mille occupazioni.\n<i>(dalla liturgia del giorno)</i>"}