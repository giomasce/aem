{"day": 5, "month": 7, "year": 2022, "weekday": 2, "date_str": "marted\u00ec 5 luglio 2022", "quotes": "Os 8,4-7.11-13; Sal 113", "quote_vangelo": "secondo Matteo (9,32-38)", "curatore": "Ilaria Leonardo", "prevangelo": "", "indications": "", "preghiniz": "Il nostro Dio \u00e8 nei cieli:\ntutto ci\u00f2 che vuole, egli lo compie.\nI loro idoli sono argento e oro,\nopera delle mani dell'uomo.\nHanno bocca e non parlano,\nhanno occhi e non vedono,\nhanno orecchi e non odono,\nhanno narici e non odorano.\nLe loro mani non palpano,\ni loro piedi non camminano.\nDiventi come loro chi li fabbrica\ne chiunque in essi confida!\n<i>(Salmo 113)</i>", "vangelo": "In quel tempo, presentarono a Ges\u00f9 un muto indemoniato. E dopo che il demonio fu scacciato, quel muto cominci\u00f2 a parlare. E le folle, prese da stupore, dicevano: \u00abNon si \u00e8 mai vista una cosa simile in Israele!\u00bb. Ma i farisei dicevano: \u00abEgli scaccia i dem\u00f2ni per opera del principe dei dem\u00f2ni\u00bb.\nGes\u00f9 percorreva tutte le citt\u00e0 e i villaggi, insegnando nelle loro sinagoghe, annunciando il vangelo del Regno e guarendo ogni malattia e ogni infermit\u00e0. Vedendo le folle, ne sent\u00ec compassione, perch\u00e9 erano stanche e sfinite come pecore che non hanno pastore. Allora disse ai suoi discepoli: \u00abLa messe \u00e8 abbondante, ma sono pochi gli operai! Pregate dunque il signore della messe perch\u00e9 mandi operai nella sua messe!\u00bb.", "medita": "\u201cE dopo che il demonio fu scacciato, quel muto cominci\u00f2 a parlare\u201d: qui parliamo di un mutismo che non ha nulla a che vedere con una condizione fisica, bens\u00ec con un'incapacit\u00e0 comunicativa; si tratta dunque di un mutismo spirituale. La parola, e pi\u00f9 in generale la comunicazione, non \u00e8 soltanto ci\u00f2 che sta alla base dei nostri rapporti, ma anche ci\u00f2 che rende viva la nostra spiritualit\u00e0 ed il nostro rapporto con Dio. Ges\u00f9 viene a liberarci da quel mutismo spirituale, sia che siamo noi ad avvicinarci a lui sia che sia qualcun altro, come sottolinea Matteo, a portarci da lui. E come ci libera? Nei modi meno convenzionali, ma pi\u00f9 amorevoli. Nel testo leggiamo che Ges\u00f9 aveva compassione delle folle, stanche e sfinite e senza una direzione, senza un pastore: possiamo dire che anche loro sono cadute in un mutismo spirituale, senza relazione col Padre. Ed allora cosa fa? Non chiede di pregare per una messe abbondante, bens\u00ec per dei nuovi operai: non chiede un miracolo, che tutto si sistemi all'improvviso, che ogni terra ritorni fertile ed ogni vita salva, chiede che ciascuno noi, con le proprie mani possa seminare e, salvandosi, aiutare anche il prossimo, in un infinito circolo virtuoso.", "riflettere": "Come reagisco dopo essermi chiuso in me? Come esco dal \u201cmutismo spirituale\u201d che mi allontana da Dio? Provo a rompere questo circolo vizioso, ricordandomi che sono anche io chiamato ad essere un operaio, un collaboratore del Regno di Dio.", "preghfin": "Ti preghiamo Signore perch\u00e9 molti\nvogliano accogliere la tua voce\ne rallegrino la tua Chiesa\ncon la generosit\u00e0 e la fedelt\u00e0\ndelle loro risposte.\nTi preghiamo, Signore,\nper coloro che stanno aprendo\nil loro animo alla tua chiamata:\nla tua Parola li illumini,\nil tuo esempio li conquisti,\nla tua grazia li guidi.\n<i>(Commissione diocesana delle Vocazioni di Lugano)</i>"}