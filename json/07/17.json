{"day": 17, "month": 7, "year": 2022, "weekday": 7, "date_str": "domenica 17 luglio 2022", "quotes": "Gn 18,1-10a; Sal 14; Col 1,24-28", "quote_vangelo": "secondo Luca (10,38-42)", "curatore": "Ilaria Leonardo", "prevangelo": "", "indications": "Salterio: quarta settimana", "preghiniz": "Colui che cammina senza colpa,\npratica la giustizia\ne dice la verit\u00e0 che ha nel cuore,\nnon sparge calunnie con la sua lingua,\nnon fa danno al suo prossimo\ne non lancia insulti al suo vicino.\nAi suoi occhi \u00e8 spregevole il malvagio,\nma onora chi teme il Signore.\nNon presta il suo denaro a usura\ne non accetta doni contro l'innocente.\nColui che agisce in questo modo\nrester\u00e0 saldo per sempre.\n<i>(Salmo 14)</i>", "vangelo": "In quel tempo, mentre erano in cammino, Ges\u00f9 entr\u00f2 in un villaggio e una donna, di nome Marta, lo ospit\u00f2.\nElla aveva una sorella, di nome Maria, la quale, seduta ai piedi del Signore, ascoltava la sua parola. Marta invece era distolta per i molti servizi.\nAllora si fece avanti e disse: \u00abSignore, non t'importa nulla che mia sorella mi abbia lasciata sola a servire? Dille dunque che mi aiuti\u00bb. Ma il Signore le rispose: \u00abMarta, Marta, tu ti affanni e ti agiti per molte cose, ma di una cosa sola c'\u00e8 bisogno. Maria ha scelto la parte migliore, che non le sar\u00e0 tolta\u00bb.", "medita": "\u00abSignore, non t'importa nulla che mia sorella mi abbia lasciata sola a servire? Dille dunque che mi aiuti\u00bb. L'operosit\u00e0 che si oppone alla meditazione: ad una prima lettura questo Vangelo sembra raccontare proprio questo, ma forse c'\u00e8 qualcosa di pi\u00f9 profondo. Anche la Chiesa, come la nostra quotidianit\u00e0, ha spazio per la contemplazione, come per l'azione operosa, e questa \u00e8 proprio la sua potenza, il mettere insieme queste due forze. Ma allora cosa condanna Ges\u00f9? Non di certo il darsi da fare di Marta, la questione non \u00e8 contrapporre le due in una dicotomia giusto-sbagliato. Quello che ci \u00e8 chiesto in realt\u00e0 \u00e8 tenere queste due realt\u00e0 sempre unite facendo s\u00ec che una, l'azione, prenda sempre ispirazione dall'altra, la contemplazione. Maria, anche quando Lazzaro suo fratello muore, rimane nella contemplazione, non si agita; l'unico momento in cui si alza e corre \u00e8 quando \u00e8 chiamata da sua sorella poich\u00e9 Ges\u00f9 la cerca, ma la sua \u00e8 un'azione che ha radici nella contemplazione. Ci\u00f2 che forse stupisce di pi\u00f9 di questo Vangelo \u00e8 che Maria non risponde alla sorella: anche davanti alla sua accusa resta ferma, in contemplazione, non cerca di spiegarsi o giustificarsi, le basta essere ai piedi di Ges\u00f9 per avere tutto ci\u00f2 di cui ha bisogno.", "riflettere": "Qual \u00e8 il fondamento delle mie azioni? Quando faccio del bene, quando lavoro per e con la Chiesa, quando aiuto mio fratello, da cosa sto traendo le forze? Non devo scegliere tra l'agire e la contemplazione ma piuttosto far s\u00ec che la mia azione sia sempre pi\u00f9 contemplativa, ascoltando ed ascoltandomi.", "preghfin": "Insegnami ad ascoltare, oh Dio,\nquelli pi\u00f9 vicini a me,\nla mia famiglia, i miei amici, i miei colleghi.\nAiutami a essere consapevole che,\nqualsiasi parola senta,\nil messaggio sia\n\u201cAccetta la persona che sono. Ascoltami\u201d.\nInsegnami ad ascoltare, Spirito Santo,\nla tua voce\u2014negli impegni e nella noia,\nnella certezza e nel dubbio,\nnel rumore e nel silenzio.\n<i>(adattata da John Veltri, </i>Al Dio sempre pi\u00f9 grande<i>, Edizioni Ancora)</i>"}