{"day": 28, "month": 7, "year": 2022, "weekday": 4, "date_str": "gioved\u00ec 28 luglio 2022", "quotes": "Ger 18,1-6; Sal 145", "quote_vangelo": "secondo Matteo (13,47-53)", "curatore": "Ilaria Leonardo", "prevangelo": "", "indications": "", "preghiniz": "Loda il Signore, anima mia:\nloder\u00f2 il Signore finch\u00e9 ho vita,\ncanter\u00f2 inni al mio Dio finch\u00e9 esisto.\nNon confidate nei potenti,\nin un uomo che non pu\u00f2 salvare.\nEsala lo spirito e ritorna alla terra:\nin quel giorno svaniscono tutti i suoi disegni.\nBeato chi ha per aiuto il Dio di Giacobbe:\nla sua speranza \u00e8 nel Signore suo Dio,\nche ha fatto il cielo e la terra,\nil mare e quanto contiene,\nche rimane fedele per sempre.\n<i>(Salmo 145)</i>", "vangelo": "In quel tempo Ges\u00f9 disse ai suoi discepoli: \u00abAncora, il regno dei cieli \u00e8 simile a una rete gettata nel mare, che raccoglie ogni genere di pesci. Quando \u00e8 piena, i pescatori la tirano a riva, si mettono a sedere, raccolgono i pesci buoni nei canestri e buttano via i cattivi. Cos\u00ec sar\u00e0 alla fine del mondo. Verranno gli angeli e separeranno i cattivi dai buoni e li getteranno nella fornace ardente, dove sar\u00e0 pianto e stridore di denti.\nAvete compreso tutte queste cose?\u00bb. Gli risposero: \u00abS\u00ec\u00bb. Ed egli disse loro: \u00abPer questo ogni scriba, divenuto discepolo del regno dei cieli, \u00e8 simile a un padrone di casa che estrae dal suo tesoro cose nuove e cose antiche\u00bb.\nTerminate queste parabole, Ges\u00f9 part\u00ec di l\u00e0.", "medita": "\u00abIl regno dei cieli \u00e8 simile a una rete gettata nel mare, che raccoglie ogni genere di pesci\u00bb: ancora una volta Ges\u00f9, per farci comprendere la logica di Dio, usa un linguaggio umano. Come per noi \u00e8 naturale pensare che le reti intrappolino ogni tipo di pesce, cos\u00ec per Dio \u00e8 naturale accogliere e cercare tutti noi; e non solo: proprio come le reti per la pesca cos\u00ec anche per Dio non \u00e8 solo il modo pi\u00f9 naturale per farlo, ma \u00e8 proprio l'unico modo che ha per manifestarsi. L'elemento interessante in questa parabola \u00e8 che la distinzione tra i pesci buoni e quelli cattivi c'\u00e8 solo successivamente e non a prescindere: la rete prende tutto, solo dopo un attento sguardo si sapr\u00e0 riconoscere i pesci buoni da quelli cattivi. L'annuncio di Dio arriva ovunque, prende tutti, e allora cosa ci fa essere pesci buoni e pesci cattivi? La grazia che deriva dalla fede e che ci \u00e8 data senza il nostro merito, senza la nostra partecipazione, ma anche una scelta, la nostra, allo stile che ci viene proposto. Ancora una volta quindi Ges\u00f9 ci ricorda che la salvezza la costruiamo insieme a Lui.", "riflettere": "Getta le tue reti, / buona pesca ci sar\u00e0; / e canta le tue canzoni / che burrasca calmer\u00e0. /Pesca, forza, tira pescatore, / pesca, non ti fermare, / anche quando l'onda ti solleva forte / e ti toglie dal tuo guanciale. (Pierangelo Bertoli, <i>Il pescatore</i>)", "preghfin": "Voglio unire la mia vita alla tua vita\ni miei pensieri ai tuoi pensieri,\ni miei affetti ai tuoi affetti,\nil mio cuore al tuo cuore,\nle mie opere alle tue opere,\ntutta la mia persona alla tua,\nper diventare attraverso quest'unione\npi\u00f9 misericordioso e gradito al cospetto di tuo Padre\ne per rendere la mia vita\npi\u00f9 degna della tua grazia\ne della ricompensa dell'eternit\u00e0.\n<i>(Jean-Pierre M\u00e9daille, </i>Al Dio sempre pi\u00f9 grande<i>, Edizioni Ancora)</i>"}