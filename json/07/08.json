{"day": 8, "month": 7, "year": 2022, "weekday": 5, "date_str": "venerd\u00ec 8 luglio 2022", "quotes": "Os 14,2-10; Sal 50", "quote_vangelo": "secondo Matteo (10,16-23)", "curatore": "Ilaria Leonardo", "prevangelo": "", "indications": "", "preghiniz": "Piet\u00e0 di me, o Dio, nel tuo amore;\nnella tua grande misericordia\ncancella la mia iniquit\u00e0.\nLavami tutto dalla mia colpa,\ndal mio peccato rendimi puro.\nTu gradisci la sincerit\u00e0 nel mio intimo,\nnel segreto del cuore mi insegni la sapienza.\nAspergimi con rami d'iss\u00f2po e sar\u00f2 puro;\nlavami e sar\u00f2 pi\u00f9 bianco della neve.\nCrea in me, o Dio, un cuore puro,\nrinnova in me uno spirito saldo.\nNon scacciarmi dalla tua presenza\ne non privarmi del tuo santo spirito.\n<i>(Salmo 50)</i>", "vangelo": "In quel tempo, disse Ges\u00f9 ai suoi apostoli: \u00abEcco: io vi mando come pecore in mezzo a lupi; siate dunque prudenti come i serpenti e semplici come le colombe.\nGuardatevi dagli uomini, perch\u00e9 vi consegneranno ai tribunali e vi flagelleranno nelle loro sinagoghe; e sarete condotti davanti a governatori e re per causa mia, per dare testimonianza a loro e ai pagani. Ma, quando vi consegneranno, non preoccupatevi di come o di che cosa direte, perch\u00e9 vi sar\u00e0 dato in quell'ora ci\u00f2 che dovrete dire: infatti non siete voi a parlare, ma \u00e8 lo Spirito del Padre vostro che parla in voi.\nIl fratello far\u00e0 morire il fratello e il padre il figlio, e i figli si alzeranno ad accusare i genitori e li uccideranno. Sarete odiati da tutti a causa del mio nome. Ma chi avr\u00e0 perseverato fino alla fine sar\u00e0 salvato.\nQuando sarete perseguitati in una citt\u00e0, fuggite in un'altra; in verit\u00e0 io vi dico: non avrete finito di percorrere le citt\u00e0 d'Israele, prima che venga il Figlio dell'uomo\u00bb.", "medita": "\u00abEcco: io vi mando come pecore in mezzo a lupi; siate dunque prudenti come i serpenti e semplici come le colombe\u00bb: immaginiamo la gioia dei discepoli, di chi viene scelto ed inviato ad annunciare un cos\u00ec bell'insegnamento; pensiamo poi a come sia ascoltare le parole di Ges\u00f9 subito dopo, parole dure, che sembrano quasi voler spegnere l'entusiasmo, ma che fano una cosa essenziale: riportano alla realt\u00e0. Ges\u00f9 ribalta ogni logica e ci dice che non siamo solo chiamati ad annunciarlo ma soprattutto a farlo con il suo stile, con la mansuetudine e la mitezza di un agnello. Le parole del maestro ci fanno fare un tuffo nella concretezza della vita, non per spaventare ma per mostrare meglio ci\u00f2 che ci aspetta, i pericoli in cui potremo incorrere: una realt\u00e0 fatta anche di conflitti e di soprusi. Anche qui Ges\u00f9 ci d\u00e0 istruzioni su come affrontare questi ostacoli: non evitandoli, bens\u00ec passandoci attraverso e, addirittura, usandoli per dare testimonianza. In queste difficolt\u00e0 Dio non ci lascia deboli e indifesi, ma forti del suo spirito: a noi \u00e8 chiesto solo di rimanere integri e di affidarci a lui con cuore sincero, ricordandoci (letteralmente \u201criportando al cuore\u201d) che nell'incertezza ci\u00f2 che manca lo mette Dio.", "riflettere": "Riesco ad affrontare gli ostacoli e le difficolt\u00e0 che si presentano nella quotidianit\u00e0 del mio essere cristiano senza cedere alla tentazione di sfuggirle? Provo a liberarmi del peso di dover fare tutto da solo ricordandomi anche dei fratelli con cui sono chiamato a condividere il cammino di fede.", "preghfin": "Prendi, Signore,\ne accetta tutta la mia libert\u00e0,\nla mia memoria, il mio intelletto,\ne tutta la mia volont\u00e0,\ntutto ci\u00f2 che ho e possiedo;\ntu mi hai dato tutte queste cose,\na te, Signore, le restituisco;\nsono tutte tue,\ndisponine secondo la tua volont\u00e0.\nDammi il tuo amore e la tua grazia,\nqueste sole, mi bastano.\n<i>(Sant'Ignazio di Loyola)</i>"}