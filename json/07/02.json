{"day": 2, "month": 7, "year": 2022, "weekday": 6, "date_str": "sabato 2 luglio 2022", "quotes": "Am 9,11-15; Sal 84", "quote_vangelo": "secondo Matteo (9,14-17)", "curatore": "Ilaria Leonardo", "prevangelo": "", "indications": "", "preghiniz": "Ascolter\u00f2 che cosa dice Dio, il Signore:\negli annuncia la pace\nper il suo popolo, per i suoi fedeli,\nper chi ritorna a lui con fiducia.\nAmore e verit\u00e0 s'incontreranno,\ngiustizia e pace si baceranno.\nVerit\u00e0 germoglier\u00e0 dalla terra\ne giustizia si affaccer\u00e0 dal cielo.\nCerto, il Signore doner\u00e0 il suo bene\ne la nostra terra dar\u00e0 il suo frutto;\ngiustizia camminer\u00e0 davanti a lui:\ni suoi passi tracceranno il cammino.\n<i>(Salmo 84)</i>", "vangelo": "In quel tempo, si avvicinarono a Ges\u00f9 i discepoli di Giovanni e gli dissero: \u00abPerch\u00e9 noi e i farisei digiuniamo molte volte, mentre i tuoi discepoli non digiunano?\u00bb.\nE Ges\u00f9 disse loro: \u00abPossono forse gli invitati a nozze essere in lutto finch\u00e9 lo sposo \u00e8 con loro? Ma verranno giorni quando lo sposo sar\u00e0 loro tolto, e allora digiuneranno. Nessuno mette un pezzo di stoffa grezza su un vestito vecchio, perch\u00e9 il rattoppo porta via qualcosa dal vestito e lo strappo diventa peggiore. N\u00e9 si versa vino nuovo in otri vecchi, altrimenti si spaccano gli otri e il vino si spande e gli otri vanno perduti. Ma si versa vino nuovo in otri nuovi, e cos\u00ec l'uno e gli altri si conservano\u00bb.", "medita": "\u00abPerch\u00e9 noi e i farisei digiuniamo molte volte, mentre i tuoi discepoli non digiunano?\u00bb: in questa scena a porre la domanda sono i discepoli di Giovanni che, assieme ai farisei, sono quasi infastiditi dalle scelte dei discepoli di Ges\u00f9. I farisei racchiudono tutto il formalismo di chi \u00e8 intento a rispettare diligentemente le leggi, sono attaccati alla Parola di Dio, ma vivono nel passato. I discepoli di Giovanni invece vivono nell'attesa del Messia, il loro sguardo \u00e8 sul futuro, aspettano e sperano che qualcosa accadr\u00e0. La risposta di Ges\u00f9 \u00e8 diretta e arriva dritta al punto: il presente. Sono tutti intenti a digiunare, a seguire le scritture e non si rendono conto che Dio \u00e8 l\u00ec con loro: non \u00e8 nelle leggi da seguire attentamente, n\u00e9 nel futuro da attendere. I discepoli di Ges\u00f9 vivono nel presente, mangiano, sono vivi, perch\u00e9 viva \u00e8 la presenza di Dio nelle loro vite. Il pi\u00f9 grande problema della vita cristiana forse \u00e8 proprio questo: riconoscere Dio qui ed ora, piuttosto che pensarlo nella nostalgia del passato o nell'attesa di un futuro; riconoscere davvero che Dio \u00e8 accanto a noi, che abbiamo una veste nuova, non una da rattoppare, che abbiamo un vino nuovo e dobbiamo essere noi stessi otri nuovi per poterlo contenere.", "riflettere": "Riesco a sciogliere le rigidit\u00e0 che spesso mi autoimpongo e che mi tengono immobile? Riesco a scorgere la presenza di Dio nelle piccole cose che appartengono alla quotidianit\u00e0? Provo ad abbracciare la mia vita cos\u00ec come \u00e8 nel presente, e, con l'aiuto della preghiera, a scorgere i piccoli e grandi frammenti di luce della mia quotidianit\u00e0.", "preghfin": "Signore,\naiutaci a vivere l'oggi,\na non indugiare nel passato.\nCi\u00f2 che \u00e8 stato \u00e8 stato,\ne tutto il mio rammarico non lo far\u00e0 risorgere.\nIl momento immediatamente presente\n\u00e8 quasi sempre tollerabile.\nSoltanto il rimpianto del passato\ne l'apprensione del futuro\nlo rendono insopportabile.\nAiutaci a capire\nche accettare il dono di ogni giorno\n\u00e8 lasciarsi guidare\ndocilmente da Te.\n<i>(S\u00f8ren Kierkegaard)</i>"}