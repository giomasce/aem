{"day": 18, "month": 7, "year": 2022, "weekday": 1, "date_str": "luned\u00ec 18 luglio 2022", "quotes": "Mic 6,1-4.6-8; Sal 49", "quote_vangelo": "secondo Matteo (12,38-42)", "curatore": "Ilaria Leonardo", "prevangelo": "", "indications": "", "preghiniz": "\u201cDavanti a me riunite i miei fedeli,\nche hanno stabilito con me l'alleanza\noffrendo un sacrificio\u201d.\nI cieli annunciano la sua giustizia:\n\u00e8 Dio che giudica.\n\u201cNon ti rimprovero per i tuoi sacrifici,\ni tuoi olocausti mi stanno sempre davanti.\nNon prender\u00f2 vitelli dalla tua casa\nn\u00e9 capri dai tuoi ovili\u201d.\n\u201cPerch\u00e9 vai ripetendo i miei decreti\ne hai sempre in bocca la mia alleanza,\ntu che hai in odio la disciplina\ne le mie parole ti getti alle spalle?\u201d\n<i>(Salmo 49)</i>", "vangelo": "In quel tempo, alcuni scribi e farisei dissero a Ges\u00f9: \u00abMaestro, da te vogliamo vedere un segno\u00bb. Ed egli rispose loro: \u00abUna generazione malvagia e adultera pretende un segno! Ma non le sar\u00e0 dato alcun segno, se non il segno di Giona il profeta. Come infatti Giona rimase tre giorni e tre notti nel ventre del pesce, cos\u00ec il Figlio dell'uomo rester\u00e0 tre giorni e tre notti nel cuore della terra.\nNel giorno del giudizio, quelli di N\u00ecnive si alzeranno contro questa generazione e la condanneranno, perch\u00e9 essi alla predicazione di Giona si convertirono. Ed ecco, qui vi \u00e8 uno pi\u00f9 grande di Giona! Nel giorno del giudizio, la regina del Sud si alzer\u00e0 contro questa generazione e la condanner\u00e0, perch\u00e9 ella venne dagli estremi confini della terra per ascoltare la sapienza di Salomone. Ed ecco, qui vi \u00e8 uno pi\u00f9 grande di Salomone!\u00bb.", "medita": "\u00abMaestro, da te vogliamo vedere un segno\u00bb: quale richiesta pi\u00f9 umana di questa? Tutti abbiamo bisogno di segni, di sentire la presenza di Dio, che \u00e8 con noi e non ci lascia soli mai. Il punto qui non \u00e8 non desiderare i segni, dei segni ne abbiamo bisogno, siamo esseri umani, bens\u00ec imparare a riconoscere i segni stessi. Il pretendere un segno, quel \u201cvogliamo\u201d che suona come un'imposizione, \u00e8 indice del fatto che i segni non si sanno riconoscere, ed \u00e8 questo che Ges\u00f9 critica aspramente. Ges\u00f9 non d\u00e0 loro dei segni perch\u00e9 non vede in loro la capacit\u00e0 di riconoscerli e di meravigliarsi per essi. Ma la grandezza di Ges\u00f9 sta nel seguito della sua risposta: il segno di Giona. Qui ci sta dicendo che a quella \u201cgenerazione malvagia ed adultera\u201d dar\u00e0 per\u00f2 il segno di Giona, che \u00e8 un richiamo esplicito alla sua morte e resurrezione. Il gesto pi\u00f9 grande e cruciale sar\u00e0 per chi non ha saputo cogliere i segni, quasi a dire che pi\u00f9 grande \u00e8 il nostro peccato, la nostra incredulit\u00e0, e pi\u00f9 grande \u00e8 il suo amore per noi.", "riflettere": "Parlando dei segni dico che bisogna considerare non ci\u00f2 che sono in s\u00e9 ma piuttosto il fatto che sono segni, cio\u00e8 che significano qualcosa. Difatti il segno \u00e8 una cosa che, oltre all'immagine che trasmette ai sensi di se stesso, fa venire in mente, con la sua presenza, qualcos'altro [diverso da s\u00e9]. (Sant'Agostino)", "preghfin": "Assisti con bont\u00e0 il tuo popolo, o Signore,\ne poich\u00e9 lo hai colmato della grazia di questi santi misteri,\ndonagli di passare dall'antica condizione di peccato\nalla pienezza della vita nuova.\nPer Cristo nostro Signore.\n<i>(dalla liturgia del giorno)</i>"}