{"day": 20, "month": 7, "year": 2022, "weekday": 3, "date_str": "mercoled\u00ec 20 luglio 2022", "quotes": "Ger 1,1.4-10; Sal 70", "quote_vangelo": "secondo Matteo (13,1-9)", "curatore": "Ilaria Leonardo", "prevangelo": "", "indications": "", "preghiniz": "In te, Signore, mi sono rifugiato,\nmai sar\u00f2 deluso.\nPer la tua giustizia, liberami e difendimi,\ntendi a me il tuo orecchio e salvami.\nSii tu la mia roccia,\nuna dimora sempre accessibile;\nhai deciso di darmi salvezza:\ndavvero mia rupe e mia fortezza tu sei!\nMio Dio, liberami dalle mani del malvagio.\nSei tu, mio Signore, la mia speranza,\nla mia fiducia, Signore, fin dalla mia giovinezza.\nSu di te mi appoggiai fin dal grembo materno,\ndal seno di mia madre sei tu il mio sostegno.\n<i>(Salmo 70)</i>", "vangelo": "Quel giorno Ges\u00f9 usc\u00ec di casa e sedette in riva al mare. Si radun\u00f2 attorno a lui tanta folla che egli sal\u00ec su una barca e si mise a sedere, mentre tutta la folla stava sulla spiaggia.\nEgli parl\u00f2 loro di molte cose con parabole. E disse: \u00abEcco, il seminatore usc\u00ec a seminare. Mentre seminava, una parte cadde lungo la strada; vennero gli uccelli e la mangiarono. Un'altra parte cadde sul terreno sassoso, dove non c'era molta terra; germogli\u00f2 subito, perch\u00e9 il terreno non era profondo, ma quando spunt\u00f2 il sole, fu bruciata e, non avendo radici, secc\u00f2. Un'altra parte cadde sui rovi, e i rovi crebbero e la soffocarono. Un'altra parte cadde sul terreno buono e diede frutto: il cento, il sessanta, il trenta per uno. Chi ha orecchi, ascolti\u00bb.", "medita": "\u00abEcco, il seminatore usc\u00ec a seminare\u00bb. Ci immagineremmo un seminatore attento e scrupoloso, un contadino che a lungo e con cura ha preparato il terreno e getta i semi sapientemente ed invece ci troviamo davanti ad un seminatore che sparge semi ovunque, senza tener conto di dove finiscano, senza calcolare la probabilit\u00e0 che possa portare frutto. Ges\u00f9 sparge la Parola, la diffonde ovunque e a chiunque, senza distinzioni e senza fare troppi calcoli, senza usare strategie. Ai nostri occhi sembra forse insensata questa azione, d\u00e0 quasi fastidio, non capiamo che senso abbia sprecare cos\u00ec. Se da una parte questo Vangelo \u00e8 un invito a curare il nostro terreno, a prepararlo ad accogliere, dall'altro \u00e8 una grandissima buona notizia: ci dice che quando non ce la facciamo, anche quando siamo terreno sassoso o i rovi ci soffocano, anche l\u00ec Dio non perde le speranze e continua a farsi vicino, non si risparmia, ma spreca con e per noi. E allora forse, se ribaltiamo il tutto, se ci immedesimiamo nella terra inospitale, un contadino che semina anche sul nostro terreno non ci sembra pi\u00f9 uno sprecone, ma un uomo misericordioso.", "riflettere": "Continua a piantare i tuoi semi, perch\u00e9 non saprai mai quali cresceranno\u2014forse lo faranno tutti. (Albert Einstein)", "preghfin": "Non tentate di aprirla a forza con la mente.\nNon fareste che ucciderne il seme.\nSeminatela dove il terreno \u00e8 ricco.\nSeminatela nei vostri cuori.\nE datele tempo.\nDite addio ai tempi d'oro\n\u2014o il vostro cuore non imparer\u00e0 mai\nad amare il presente.\n<i>(Anthony de Mello, </i>Al Dio sempre pi\u00f9 grande<i>, Edizioni Ancora)</i>"}