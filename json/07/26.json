{"day": 26, "month": 7, "year": 2022, "weekday": 2, "date_str": "marted\u00ec 26 luglio 2022", "quotes": "Sir 44,1.10-15; Sal 131", "quote_vangelo": "secondo Matteo (13,16-17)", "curatore": "Ilaria Leonardo", "prevangelo": "", "indications": "Santi Gioacchino ed Anna", "preghiniz": "Ric\u00f2rdati, Signore, di Davide,\ndi tutte le sue fatiche,\nquando giur\u00f2 al Signore,\nal Potente di Giacobbe fece voto:\n\u201cNon entrer\u00f2 nella tenda in cui abito,\nnon mi stender\u00f2 sul letto del mio riposo\u201d.\nEcco, abbiamo saputo che era in \u00c8frata,\nl'abbiamo trovata nei campi di Iaar.\nEntriamo nella sua dimora,\nprostriamoci allo sgabello dei suoi piedi.\nSorgi, Signore, verso il luogo del tuo riposo,\ntu e l'arca della tua potenza.\nI tuoi sacerdoti si rivestano di giustizia\ned esultino i tuoi fedeli.\n<i>(Salmo 131)</i>", "vangelo": "In quel tempo, Ges\u00f9 disse ai suoi discepoli: \u00abBeati invece i vostri occhi perch\u00e9 vedono e i vostri orecchi perch\u00e9 ascoltano.\nIn verit\u00e0 io vi dico: molti profeti e molti giusti hanno desiderato vedere ci\u00f2 che voi guardate, ma non lo videro, e ascoltare ci\u00f2 che voi ascoltate, ma non lo ascoltarono!\u00bb.", "medita": "\u00abBeati invece i vostri occhi perch\u00e9 vedono e i vostri orecchi perch\u00e9 ascoltano\u00bb. Ges\u00f9 oggi ci dice che la differenza sta tutta in come posiamo lo sguardo e dove direzioniamo le orecchie. Guardare e ascoltare sono due verbi ben diversi da vedere e sentire, poich\u00e9 presuppongono un coinvolgimento della persona che compie l'azione, una soggettivit\u00e0 che non distorce ci\u00f2 che accade ma che va pi\u00f9 in profondit\u00e0. La beatitudine allora non \u00e8 riuscire a scorgere pezzi di realt\u00e0 nascosti ed inscrutabili, non \u00e8 avere superpoteri, ma \u00e8 un po' come guardare il mondo con degli occhiali puliti, dopo che a lungo si erano portati occhiali appannati dalle paure e dalle preoccupazioni, \u00e8 ascoltare una voce amica lontano dai rumori della citt\u00e0 e del traffico per darle spazio. \u00c8 un privilegio del discepolo, di chi segue Ges\u00f9, non di chi ha tutto chiaro sempre, ma di chi non smette di cercare e di domandare, per poter illuminare la realt\u00e0 con la luce della fede.", "riflettere": "Abbiamo occhi per vedere, orecchie per sentire, mani tese per aiutare, oppure ripetiamo quel \u201ctorna domani\u201d? (Papa Francesco)", "preghfin": "O Padre, tu hai voluto che il tuo Figlio unigenito\nnascesse dall'umana famiglia\nperch\u00e9 gli uomini rinascessero da te a nuova vita:\nsantifica con lo spirito di adozione\ncoloro che hai saziato con il pane dei figli.\n<i>(dalla liturgia del giorno)</i>"}