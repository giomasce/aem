{"day": 1, "month": 7, "year": 2022, "weekday": 5, "date_str": "venerd\u00ec 1 luglio 2022", "quotes": "Am 8,4-6.9-12; Sal 118", "quote_vangelo": "secondo Matteo (9,9-13)", "curatore": "Ilaria Leonardo", "prevangelo": "", "indications": "Tempo ordinario\nSalterio: prima settimana", "preghiniz": "Beato chi custodisce i suoi insegnamenti\ne lo cerca con tutto il cuore.\nCon tutto il mio cuore ti cerco:\nnon lasciarmi deviare dai tuoi comandi.\nIo mi consumo nel desiderio\ndei tuoi giudizi in ogni momento.\nHo scelto la via della fedelt\u00e0,\nmi sono proposto i tuoi giudizi.\nEcco, desidero i tuoi precetti:\nfammi vivere nella tua giustizia.\nApro anelante la mia bocca,\nperch\u00e9 ho sete dei tuoi comandi.\n<i>(Salmo 118)</i>", "vangelo": "In quel tempo, Ges\u00f9, vide un uomo, chiamato Matteo, seduto al banco delle imposte, e gli disse: \u00abSeguimi\u00bb. Ed egli si alz\u00f2 e lo segu\u00ec.\nMentre sedeva a tavola nella casa, sopraggiunsero molti pubblicani e peccatori e se ne stavano a tavola con Ges\u00f9 e con i suoi discepoli. Vedendo ci\u00f2, i farisei dicevano ai suoi discepoli: \u00abCome mai il vostro maestro mangia insieme ai pubblicani e ai peccatori?\u00bb.\nUdito questo, disse: \u00abNon sono i sani che hanno bisogno del medico, ma i malati. Andate a imparare che cosa vuol dire: \u201cMisericordia io voglio e non sacrifici\u201d. Io non sono venuto infatti a chiamare i giusti, ma i peccatori\u00bb.", "medita": "\u00abSeguimi\u00bb, una parola semplice e forte allo stesso tempo, una parola attesa, da cui scaturisce un gesto altrettanto semplice e forte di un uomo. Matteo, seduto al banco delle imposte, svolge il suo lavoro con naturalezza: ormai \u00e8 diventato quasi un automatismo, parte integrante della sua vita. Ges\u00f9 si avvicina a questa quotidianit\u00e0, ormai strutturata, e propone con semplicit\u00e0 una nuova via: non irrompe, ma con parole semplici d\u00e0 a Matteo una nuova occasione. Il discepolo, da parte sua, si fa trovare pronto, pur essendo immerso nel suo lavoro: coglie subito la chiamata del maestro e si alza per andare dietro a lui. Cos\u00ec, allo stesso modo e con la stessa\u2014forte\u2014semplicit\u00e0, Dio viene a cercare ciascuno di noi, senza mai stancarsi, si avvicina a noi sempre, anche e soprattutto mentre siamo presi dalle nostre vite, dalla nostra quotidianit\u00e0, dai nostri affanni. Allo stesso tempo siamo anche noi parte attiva della nostra salvezza: come scrive Sant'Agostino, \u201cDio, che ti ha creato senza di te, non pu\u00f2 salvarti senza di te\u201d; siamo chiamati a riconoscere e ad accogliere la chiamata di un Dio che si propone e non si impone mai.", "riflettere": "Sono attento a riconoscere la voce di Dio tra le mille voci della quotidianit\u00e0? Provo a cercare uno spazio di silenzio durante la giornata per ascoltarLo e ascoltarmi. In quali \u201cautomatismi\u201d sono incastrato? Imparo a riconoscere ci\u00f2 che mi blocca per essere pronto ad accogliere la chiamata.", "preghfin": "O Padre, tu ci fai rivivere nell'Eucaristia\nl'esperienza gioiosa di san Matteo,\nche accolse come ospite il nostro Salvatore;\nfa' che possiamo sempre recuperare le nostre energie\nalla mensa di colui che \u00e8 venuto a chiamare a salvezza\nnon i giusti, ma i peccatori,\nGes\u00f9 Cristo, nostro Signore.\nEgli vive e regna nei secoli dei secoli.\n<i>(dalla liturgia)</i>"}