{"day": 30, "month": 7, "year": 2022, "weekday": 6, "date_str": "sabato 30 luglio 2022", "quotes": "Ger 26,11-16.24; Sal 68", "quote_vangelo": "secondo Matteo (14,1-12)", "curatore": "Ilaria Leonardo", "prevangelo": "", "indications": "", "preghiniz": "Liberami dal fango, perch\u00e9 io non affondi,\nche io sia liberato dai miei nemici e dalle acque profonde.\nNon mi travolga la corrente,\nl'abisso non mi sommerga,\nla fossa non chiuda su di me la sua bocca.\nIo sono povero e sofferente:\nla tua salvezza, Dio, mi ponga al sicuro.\nLoder\u00f2 il nome di Dio con un canto,\nlo magnificher\u00f2 con un ringraziamento.\nVedano i poveri e si rallegrino;\nvoi che cercate Dio, fatevi coraggio,\nperch\u00e9 il Signore ascolta i miseri\ne non disprezza i suoi che sono prigionieri.\n<i>(Salmo 68)</i>", "vangelo": "In quel tempo al tetrarca Erode giunse notizia della fama di Ges\u00f9. Egli disse ai suoi cortigiani: \u00abCostui \u00e8 Giovanni il Battista. \u00c8 risorto dai morti e per questo ha il potere di fare prodigi!\u00bb.\nErode infatti aveva arrestato Giovanni e lo aveva fatto incatenare e gettare in prigione a causa di Erod\u00ecade, moglie di suo fratello Filippo. Giovanni infatti gli diceva: \u00abNon ti \u00e8 lecito tenerla con te!\u00bb. Erode, bench\u00e9 volesse farlo morire, ebbe paura della folla perch\u00e9 lo considerava un profeta.\nQuando fu il compleanno di Erode, la figlia di Erod\u00ecade danz\u00f2 in pubblico e piacque tanto a Erode che egli le promise con giuramento di darle quello che avesse chiesto. Ella, istigata da sua madre, disse: \u00abDammi qui, su un vassoio, la testa di Giovanni il Battista\u00bb.\nIl re si rattrist\u00f2, ma a motivo del giuramento e dei commensali ordin\u00f2 che le venisse data e mand\u00f2 a decapitare Giovanni nella prigione. La sua testa venne portata su un vassoio, fu data alla fanciulla e lei la port\u00f2 a sua madre.\nI suoi discepoli si presentarono a prendere il cadavere, lo seppellirono e andarono a informare Ges\u00f9.", "medita": "\u201cIl re si rattrist\u00f2, ma a motivo del giuramento e dei commensali ordin\u00f2 che le venisse data e mand\u00f2 a decapitare Giovanni nella prigione\u201d. Oggi il Vangelo ci d\u00e0 un grande esempio di discernimento, presentandoci un esempio di come questo possa non funzionare quando non ci ascoltiamo.\nAbbiamo qui rappresentata da una parte la razionalit\u00e0 e l'emotivit\u00e0 del rattristarsi di Erode contrapposta alla tentazione della bellezza di Erodiade e al condizionamento della folla.\nErode \u00e8 posto, senza rendersene conto, davanti ad una scelta che \u00e8 il risultato di pi\u00f9 forze che entrano in gioco. Vediamo inizialmente che il re si fa contagiare dalla sinuosa danza di Erodiade fino al punto di assecondare il desiderio malato della madre della fanciulla di avere la testa di Giovanni. Nonostante Erode si senta rattristato per questo, nonostante abbia un sentore dal suo cuore e dalla sua mente di star facendo qualcosa di sbagliato, egli persevera \u201ca motivo del giuramento e dei commensali\u201d, persevera nel peccato semplicemente per onore alla parola data. Questo ci dice molto di quelle che spesso sono le dinamiche di peccato che ci sono dietro le nostre azioni, spesso si parte da qualcosa di bello, come una danza il giorno del compleanno, che si trasforma in peccato nel momento in cui non ascoltiamo ci\u00f2 che si muove dentro di noi e nella nostra testa e ci ritroviamo magari a perseverare in questo poich\u00e9 ci sembra ormai di aver fatto troppo, di essere andati troppo avanti e che non ci sia pi\u00f9 via di scampo. La buona notizia di questo Vangelo \u00e8 per\u00f2 presentata proprio all'inizio di questo Vangelo: Giovanni Battista rappresenta la verit\u00e0, una verit\u00e0 che non muore con lui, tanto che, Erode stesso dir\u00e0, usando il presente: \u00abCostui \u00e8 Giovanni il Battista. \u00c8 risorto dai morti e per questo ha il potere di fare prodigi\u00bb.", "riflettere": "A coloro che passano da un peccato mortale all'altro, il demonio comunemente \u00e8 solito proporre piaceri apparenti, facendo loro immaginare diletti e piaceri sensuali, per meglio mantenerli e farli crescere nei loro vizi e peccati. Con questi, lo spirito buono usa il metodo opposto, stimolando al rimorso la loro coscienza con il giudizio della ragione. (Sant'Ignazio di Loyola)", "preghfin": "Oh mio Signore, quando ti sar\u00e0 gradito\ndammi la grazia di rimanere sempre\nin quell'unione tra la mia volont\u00e0\ne la tua amabile volont\u00e0.\nLascia allora che io reciti senza sosta\nin una consueta disposizione del cuore:\n\u201c<i>Fiat!</i> S\u00ec, mio Signore, s\u00ec,\ntutto ci\u00f2 che vuoi.\nChe i tuoi desideri divini\nsiano realizzati completamente.\nAbbandono i miei, che sono ciechi,\nperversi e corrotti da quel miserabile amore di s\u00e9\nche \u00e8 nemico mortale della tua grazia e amore puro,\ndella tua gloria e della mia santificazione\u201d.\n<i>(Jean-Pierre de Caussade, </i>Al Dio sempre pi\u00f9 grande<i>, Edizioni Ancora)</i>"}