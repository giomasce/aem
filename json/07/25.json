{"day": 25, "month": 7, "year": 2022, "weekday": 1, "date_str": "luned\u00ec 25 luglio 2022", "quotes": "2Cor 4,7-15; Sal 125", "quote_vangelo": "secondo Matteo (20,20-28)", "curatore": "Ilaria Leonardo", "prevangelo": "", "indications": "San Giacomo", "preghiniz": "Quando il Signore ristabil\u00ec la sorte di Sion,\nci sembrava di sognare.\nAllora la nostra bocca si riemp\u00ec di sorriso,\nla nostra lingua di gioia.\nAllora si diceva tra le genti:\n\u00abIl Signore ha fatto grandi cose per loro\u00bb.\nGrandi cose ha fatto il Signore per noi:\neravamo pieni di gioia.\nRistabilisci, Signore, la nostra sorte,\ncome i torrenti del Negheb.\nChi semina nelle lacrime\nmieter\u00e0 nella gioia.\n<i>(Salmo 125)</i>", "vangelo": "In quel tempo, si avvicin\u00f2 a Ges\u00f9 la madre dei figli di Zebed\u00e8o con i suoi figli e si prostr\u00f2 per chiedergli qualcosa. Egli le disse: \u00abChe cosa vuoi?\u00bb. Gli rispose: \u00abDi' che questi miei due figli siedano uno alla tua destra e uno alla tua sinistra nel tuo regno\u00bb. Rispose Ges\u00f9: \u00abVoi non sapete quello che chiedete. Potete bere il calice che io sto per bere?\u00bb. Gli dicono: \u00abLo possiamo\u00bb. Ed egli disse loro: \u00abIl mio calice, lo berrete; per\u00f2 sedere alla mia destra e alla mia sinistra non sta a me concederlo: \u00e8 per coloro per i quali il Padre mio lo ha preparato\u00bb.\nGli altri dieci, avendo sentito, si sdegnarono con i due fratelli. Ma Ges\u00f9 li chiam\u00f2 a s\u00e9 e disse: \u00abVoi sapete che i governanti delle nazioni d\u00f3minano su di esse e i capi le opprimono. Tra voi non sar\u00e0 cos\u00ec; ma chi vuole diventare grande tra voi, sar\u00e0 vostro servitore e chi vuole essere il primo tra voi, sar\u00e0 vostro schiavo. Come il Figlio dell'uomo, che non \u00e8 venuto per farsi servire, ma per servire e dare la propria vita in riscatto per molti\u00bb.", "medita": "\u00abDi' che questi miei due figli siedano uno alla tua destra e uno alla tua sinistra nel tuo regno\u00bb: una richiesta umana di una madre, che vorrebbe il meglio per i suoi figli, a cui Ges\u00f9 con compostezza risponde, ancora una volta, guidandoci a comprendere meglio il progetto di Dio. Forse \u00e8 proprio questa la buona notizia di questo brano: Ges\u00f9 non si stanca di spiegare ai discepoli, e con loro a noi, la logica di Dio. Gi\u00e0 altre due volte abbiamo visto Ges\u00f9 riprendere e spiegare ai discepoli qual \u00e8 il centro del suo stile, cosa significa per lui la gloria: qui lo fa poco prima di entrare a Gerusalemme, dunque fino all'ultimo continua a cercare di farci comprendere, finch\u00e8, con la sua morte, non ce lo mostrer\u00e0. Ges\u00f9 ci aiuta cos\u00ec a passare, assieme a lui, da una logica dell'uomo fatta di supremazia, della corsa per il primo posto, alla logica del figlio dell'uomo, che \u00e8 venuto per servire e sar\u00e0 glorificato con la sua morte. Questo riscatto per cui Lui d\u00e0 la sua vita non \u00e8 per\u00f2 il prezzo che si paga ad un creditore esigente, bens\u00ec ha le sue fondamenta nell'amore di Dio per noi.", "riflettere": "Guarda i girasoli: loro si inchinano al sole, ma se uno \u00e8 troppo inchinato vuol dire che \u00e8 morto. Tu sei un servitore, non un servo. Servire \u00e8 l'arte suprema. Dio \u00e8 il primo servitore; Lui \u00e8 il servitore di tutti gli uomini, ma non \u00e8 il servo di nessuno. (dal film \u201cLa vita \u00e8 bella\u201d)", "preghfin": "Fa' che abbia un senso dell'umorismo cos\u00ec profondo\nda non essere mai orgoglioso.\nFa' che riconosca la mia assurdit\u00e0\nprima che io agisca in modo assurdo.\nFa' che mi renda conto\nche quando sono umile sono pi\u00f9 umano,\npi\u00f9 sincero, e pi\u00f9 degno\ndella tua grande considerazione.\n<i>(Daniel A. Lord, </i>Al Dio sempre pi\u00f9 grande<i>, Edizioni Ancora)</i>"}