{"day": 24, "month": 7, "year": 2022, "weekday": 7, "date_str": "domenica 24 luglio 2022", "quotes": "Gn 18,20-32; Sal 137; Col 2,12-14", "quote_vangelo": "secondo Luca (11,1-13)", "curatore": "Ilaria Leonardo", "prevangelo": "", "indications": "Salterio: prima settimana", "preghiniz": "Ti rendo grazie, Signore, con tutto il cuore:\nhai ascoltato le parole della mia bocca.\nNon agli d\u00e8i, ma a te voglio cantare,\nmi prostro verso il tuo tempio santo.\nRendo grazie al tuo nome per il tuo amore e la tua fedelt\u00e0:\nhai reso la tua promessa pi\u00f9 grande del tuo nome.\nNel giorno in cui ti ho invocato, mi hai risposto,\nhai accresciuto in me la forza.\nPerch\u00e9 eccelso \u00e8 il Signore, ma guarda verso l'umile;\nil superbo invece lo riconosce da lontano.\nSe cammino in mezzo al pericolo,\ntu mi ridoni vita;\ncontro la collera dei miei avversari stendi la tua mano.\n<i>(Salmo 137)</i>", "vangelo": "Ges\u00f9 si trovava in un luogo a pregare; quando ebbe finito, uno dei suoi discepoli gli disse: \u00abSignore, insegnaci a pregare, come anche Giovanni ha insegnato ai suoi discepoli\u00bb. Ed egli disse loro: \u00abQuando pregate, dite: \u201cPadre, sia santificato il tuo nome, venga il tuo regno; dacci ogni giorno il nostro pane quotidiano, e perdona a noi i nostri peccati, anche noi infatti perdoniamo a ogni nostro debitore, e non abbandonarci alla tentazione\u201d\u00bb.\nPoi disse loro: \u00abSe uno di voi ha un amico e a mezzanotte va da lui a dirgli: \u201cAmico, prestami tre pani, perch\u00e9 \u00e8 giunto da me un amico da un viaggio e non ho nulla da offrirgli\u201d; e se quello dall'interno gli risponde: \u201cNon m'importunare, la porta \u00e8 gi\u00e0 chiusa, io e i miei bambini siamo a letto, non posso alzarmi per darti i pani\u201d, vi dico che, anche se non si alzer\u00e0 a darglieli perch\u00e9 \u00e8 suo amico, almeno per la sua invadenza si alzer\u00e0 a dargliene quanti gliene occorrono.\nEbbene, io vi dico: chiedete e vi sar\u00e0 dato, cercate e troverete, bussate e vi sar\u00e0 aperto. Perch\u00e9 chiunque chiede riceve e chi cerca trova e a chi bussa sar\u00e0 aperto.\nQuale padre tra voi, se il figlio gli chiede un pesce, gli dar\u00e0 una serpe al posto del pesce? O se gli chiede un uovo, gli dar\u00e0 uno scorpione? Se voi dunque, che siete cattivi, sapete dare cose buone ai vostri figli, quanto pi\u00f9 il Padre vostro del cielo dar\u00e0 lo Spirito Santo a quelli che glielo chiedono!\u00bb.", "medita": "\u00abSignore, insegnaci a pregare, come anche Giovanni ha insegnato ai suoi discepoli\u00bb. Immaginiamo i discepoli che hanno visto Ges\u00f9 pregare a lungo e spesso che, forse un po' come noi, si trovano a volte disorientati davanti alla preghiera, cercano di capire come sia giusto farlo, se ci sia una tecnica. Ges\u00f9 ci risponde con la preghiera del Padre Nostro, qui nella versione pi\u00f9 essenziale del Vangelo di Luca, che ci dice due cose essenziali: possiamo rivolgerci a Dio come padre, non come qualcuno di distante, quasi inarrivabile, ma come qualcuno che ci sta accanto, e che possiamo farlo \u201cnoi\u201d, non \u201cio\u201d. Tutta la preghiera \u00e8 al plurale, quasi a ricordarci che facciamo parte di una comunit\u00e0 sempre e che quando preghiamo lo facciamo anche per chi ci sta accanto. Ma perch\u00e9 dobbiamo pregare? Dio ha davvero bisogno delle nostre parole per sapere ci\u00f2 di cui abbiamo bisogno? La preghiera \u00e8 cos\u00ec importante non perch\u00e9 Dio abbia bisogno delle nostre parole, ma perch\u00e9 ci aiuta a prendere consapevolezza di ci\u00f2 che desideriamo, ci fa ricordare di essere figli, e, come bambini, ci ricorda che siamo bisognosi del Padre e che possiamo parlare a lui in confidenza, anche chiedendo esplicitamente, anche insistentemente.", "riflettere": "La preghiera deve essere insistente, l'insistenza denota fede. (Padre Pio)", "preghfin": "Padre Nostro, dei poveri e degli emarginati.\nPadre Nostro, dei martiri e torturati.\nIl tuo nome \u00e8 santificato in chi muore nel difendere la vita;\nil tuo nome \u00e8 glorificato quando la giustizia \u00e8 la nostra misura.\nIl tuo regno \u00e8 di libert\u00e0, di fraternit\u00e0, pace e comunione.\nMaledetta tutta la violenza che divora l'uomo con la repressione.\nSia fatta la tua volont\u00e0, Tu sei il vero Dio liberatore.\nNon seguiremo le dottrine truccate dal potere oppressore.\nChiediamo il pane della vita, pane di speranza, il pane dei poveri;\nil pane che porta l'umanit\u00e0 e ricostruisce l'uomo al posto dei cannoni.\nPerdonaci quando per la paura restiamo in silenzio di fronte alla morte.\nPerdona e distruggi il regno della corruzione come una legge pi\u00f9 forte.\nProteggici dal male, dei prepotenti e degli assassini.\nDio Padre rivoluzionario, fratello del povero, Dio degli oppressi.\n<i>(Oto Miguel, Bogot\u00e0)</i>"}