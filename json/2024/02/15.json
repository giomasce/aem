{"day": 15, "month": 2, "year": 2024, "weekday": 4, "date_str": "gioved\u00ec 15 febbraio 2024", "quotes": "Dt 30,15-20; Sal 1", "quote_vangelo": "secondo Luca (9,22-25)", "curatore": "Cristina e Marzio Daddi, Giovanni Mascellani", "prevangelo": "", "indications": "", "preghiniz": "Beato l'uomo che non segue il consiglio degli empi,\nnon indugia nella via dei peccatori\ne non siede in compagnia degli stolti;\nma si compiace della legge del Signore,\nla sua legge medita giorno e notte.\nSar\u00e0 come albero piantato lungo corsi d'acqua,\nche dar\u00e0 frutto a suo tempo\ne le sue foglie non cadranno mai;\nriusciranno tutte le sue opere.\nNon cos\u00ec, non cos\u00ec gli empi:\nma come pula che il vento disperde.\nIl Signore veglia sul cammino dei giusti,\nma la via degli empi andr\u00e0 in rovina.", "vangelo": "In quel tempo, Ges\u00f9 disse ai suoi discepoli: \u00abIl Figlio dell'uomo deve soffrire molto, essere rifiutato dagli anziani, dai capi dei sacerdoti e dagli scribi, venire ucciso e risorgere il terzo giorno\u00bb.\nPoi, a tutti, diceva: \u00abSe qualcuno vuole venire dietro a me, rinneghi se stesso, prenda la sua croce ogni giorno e mi segua. Chi vuole salvare la propria vita, la perder\u00e0, ma chi perder\u00e0 la propria vita per causa mia, la salver\u00e0. Infatti, quale vantaggio ha un uomo che guadagna il mondo intero, ma perde o rovina se stesso?\u00bb.", "medita": "Il Signore non ci chiede di cercare la sofferenza o di accoglierla senza combattere. Ges\u00f9 non ha amato la croce, n\u00e9 l'ha cercata e ne avrebbe anche fatto a meno. Ma, ad un certo punto, quella croce \u00e8 stata l'unico strumento che ancora aveva per ridire senza ambiguit\u00e0, senza tentennamenti, senza ombra di dubbio ci\u00f2 che egli voleva dire. La croce \u00e8 diventata, allora, l'unico modo per il Signore di manifestare l'amore per il Padre e per gli uomini. Quell'amore siamo chiamati ad imitare, quell'amore siamo chiamati a cercare e a donare anche se fa male, anche se non riusciamo, a costo di perdere la vita. Proprio perch\u00e9 la vita piena, la vita vera, la vita dell'Eterno vale la pena di essere vissuta fino in fondo. Seguire un vincente \u00e8 fin troppo facile. Stare dietro a qualcuno che \u00e8 rifiutato diventa pi\u00f9 complesso.\nGes\u00f9 dice con chiarezza che il suo destino umano non \u00e8 il successo, bens\u00ec il rifiuto. Le scelte a cui ci spinge Ges\u00f9 sono scelte controcorrente. Molto spesso vivere secondo il vangelo significa essere rifiutati dalla mentalit\u00e0 del mondo. A nessuno piace essere messo fuori dal coro. A nessuno piace sentirsi isolato rispetto alla massa. Eppure arriva un tempo in cui dobbiamo domandarci se siamo disposti a seguire Ges\u00f9 fino all'estreme conseguenze. Se qualcuno vuole andare dietro a Ges\u00f9 deve imparare a dire di no a se stesso, deve smettere di lamentarsi della propria vita e deve scegliere di prendersene la responsabilit\u00e0.\nTutti coloro che si agitano per auto-salvarsi alla fine affogano prima; coloro invece che si affidano al Signore accettando di lasciarsi salvare alla fine rimangono a galla. A che serve continuare a vivere la propria vita in maniera compulsiva non accorgendoci che non \u00e8 il possesso a farci vivere ma bens\u00ec il sentirci di Qualcuno? Ecco allora come il vangelo di oggi ci indica un percorso preciso: non avere paura di tirare le estreme conseguenze della nostra sequela a Cristo; comportarci da persone libere e non pi\u00f9 da vittime in cerca di colpevoli; lasciarsi salvare; rinunciare al possesso delle cose per riscoprire un'appartenenza che ci salva.", "riflettere": "Chi perder\u00e0 la propria vita per causa mia, la salver\u00e0.", "preghfin": "Il Signore ascolta la preghiera di chi riconosce le doppiezze\ne le contraddizioni della propria condotta morale."}