{"day": 12, "month": 2, "year": 2024, "weekday": 1, "date_str": "luned\u00ec 12 febbraio 2024", "quotes": "Gc 1,1-11; Sal 118", "quote_vangelo": "secondo Marco (8,11-13)", "curatore": "Cristina e Marzio Daddi, Giovanni Mascellani", "prevangelo": "", "indications": "", "preghiniz": "Prima di essere umiliato andavo errando,\nma ora osservo la tua promessa.\nTu sei buono e fai il bene:\ninsegnami i tuoi decreti.\nBene per me se sono stato umiliato,\nperch\u00e9 impari i tuoi decreti.\nBene per me \u00e8 la legge della tua bocca,\npi\u00f9 di mille pezzi d'oro e d'argento.\nSignore, io so che i tuoi giudizi sono giusti\ne con ragione mi hai umiliato.\nIl tuo amore sia la mia consolazione,\nsecondo la promessa fatta al tuo servo.", "vangelo": "In quel tempo, vennero i farisei e si misero a discutere con Ges\u00f9, chiedendogli un segno dal cielo, per metterlo alla prova.\nMa egli sospir\u00f2 profondamente e disse: \u00abPerch\u00e9 questa generazione chiede un segno? In verit\u00e0 io vi dico: a questa generazione non sar\u00e0 dato alcun segno\u00bb.\nLi lasci\u00f2, risal\u00ec sulla barca e part\u00ec per l'altra riva.", "medita": "Perch\u00e9 anche nella nostra vita di cristiani a volte chiediamo dei segni? Ci possono essere due motivi: il primo \u00e8 che a volte c'\u00e8 dentro di noi un cos\u00ec grande bisogno di essere rassicurati che la ricerca di conferme \u00e8 solo una grande dichiarazione di umanit\u00e0; l'altro motivo \u00e8 meno nobile, \u00e8 solo un modo per prendere tempo, per non lasciarsi mettere in discussione, per affermare la validit\u00e0 del mio pensare ed agire, per la sfiducia che ho verso tutti. \u00c8 contro quest'ultimo tipo di motivazione che Ges\u00f9 si scaglia nel vangelo di oggi. I farisei chiedono un segno dal cielo, cio\u00e8 un segno potente, evidente che costringa tutti a dire: \u201cVeramente \u00e8 cos\u00ec\u201d.\nUn segno di potere. Ora Dio non d\u00e0 mai segni di potere. D\u00e0 solo segni di amore e di compassione. Quindi chiedere a Dio un segno di potere \u00e8 una assurdit\u00e0, perch\u00e9 il suo potere \u00e8 il contrario di quello che pensiamo noi. Per cui \u00e8 una tentazione o meglio una bestemmia quella di chiedere un segno dal cielo a Ges\u00f9, un segno di potenza. Quando nasce Ges\u00f9 a Betlemme, gli angeli dicono: \u201cSar\u00e0 dato a voi un segno\u201d. Qual \u00e8 il segno? Un bambino. Il segno di Dio \u00e8 la debolezza, \u00e8 la piccolezza, perch\u00e9 Dio \u00e8 amore e l'amore \u00e8 umile, \u00e8 piccolo, si dona, non si impone; se si imponesse non sarebbe pi\u00f9 amore, non ci sarebbe pi\u00f9 la libert\u00e0.\nIn questo senso Ges\u00f9 riempie di segni la vita dei semplici, ma lascia completamente digiuni quelli che pensano di sapere tutto, di aver compreso tutto, e di avere solo loro le redini in mano. La presunzione, la saccenza, la superbia alla fine ci fanno rimanere da soli e poveri di tutto. Ges\u00f9 non si lascia trovare da coloro che vogliono manovrarlo, possederlo o strumentalizzarlo, ma solo da coloro che lo cercano con cuore sincero e colmo di fiducia. Il vangelo di oggi \u00e8 un grande invito a non entrare nella paranoia dei segni a tutti i costi, e a lasciare che il Signore si manifesti nella nostra vita cos\u00ec come Egli riterr\u00e0 pi\u00f9 opportuno.", "riflettere": "La risurrezione di Cristo \u00e8 il grande segno della nostra fede.", "preghfin": "Signore, che ci hai nutriti al convito eucaristico,\nfa' che ricerchiamo sempre quei beni\nche ci danno la vera vita."}