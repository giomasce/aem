{"day": 10, "month": 2, "year": 2024, "weekday": 6, "date_str": "sabato 10 febbraio 2024", "quotes": "1Re 12,26-32;13,33-34; Sal 105", "quote_vangelo": "secondo Marco (8,1-10)", "curatore": "Cristina e Marzio Daddi, Giovanni Mascellani", "prevangelo": "", "indications": "Santa Scolastica", "preghiniz": "Prima che nascessero i monti\ne la terra e il mondo fossero generati,\nda sempre e per sempre tu sei, o Dio.\nTu fai ritornare l'uomo in polvere,\nquando dici: \u00abRitornate, figli dell'uomo\u00bb.\nMille anni, ai tuoi occhi,\nsono come il giorno di ieri che \u00e8 passato,\ncome un turno di veglia nella notte.\nTu li sommergi:\nsono come un sogno al mattino,\ncome l'erba che germoglia;\nal mattino fiorisce e germoglia,\nalla sera \u00e8 falciata e secca.\nInsegnaci a contare i nostri giorni\ne acquisteremo un cuore saggio.\nRitorna, Signore: fino a quando?\nAbbi piet\u00e0 dei tuoi servi!", "vangelo": "In quei giorni, poich\u00e9 vi era di nuovo molta folla e non avevano da mangiare, Ges\u00f9 chiam\u00f2 a s\u00e9 i discepoli e disse loro: \u00abSento compassione per la folla; ormai da tre giorni stanno con me e non hanno da mangiare. Se li rimando digiuni alle loro case, verranno meno lungo il cammino; e alcuni di loro sono venuti da lontano\u00bb.\nGli risposero i suoi discepoli: \u00abCome riuscire a sfamarli di pane qui, in un deserto?\u00bb. Domand\u00f2 loro: \u00abQuanti pani avete?\u00bb. Dissero: \u00abSette\u00bb.\nOrdin\u00f2 alla folla di sedersi per terra. Prese i sette pani, rese grazie, li spezz\u00f2 e li dava ai suoi discepoli perch\u00e9 li distribuissero; ed essi li distribuirono alla folla. Avevano anche pochi pesciolini; recit\u00f2 la benedizione su di essi e fece distribuire anche quelli.\nMangiarono a saziet\u00e0 e portarono via i pezzi avanzati: sette sporte. Erano circa quattromila. E li conged\u00f2.\nPoi sal\u00ec sulla barca con i suoi discepoli e subito and\u00f2 dalle parti di Dalmanut\u00e0.", "medita": "Ges\u00f9 \u00e8 la provvidenza del Padre. Egli provvede a ciascuno di noi attraverso le nostre piccole realt\u00e0, che trasforma in abbondanza e in segni del suo amore che raggiunge ogni persona. Ma occorre la disponibilit\u00e0 del nostro piccolo fardello, senza il quale Dio non opera i miracoli della moltiplicazione. Egli sceglie noi per partecipare al disegno del suo amore per l'umanit\u00e0. Dio sceglie il nostro poco per benedirlo a favore della necessit\u00e0 del momento: senza il nostro poco Dio potrebbe fare tutto, ma senza la nostra partecipazione.\nPerch\u00e9 in quel poco si rispecchia il suo cammino. Egli parte dal poco e dal nulla per sovvenire alle necessit\u00e0. L'identit\u00e0 di Dio si manifesta proprio nella mancanza di identit\u00e0 dell'umanit\u00e0, entra l\u00e0 dove escono le nostre possibilit\u00e0; un incontro sempre proficuo e prolifico, ma che necessita, per la scelta operata da Dio, della nostra partecipazione. Dobbiamo capire che Dio si comunica nelle realt\u00e0 difficoltose dell'umanit\u00e0, e non quando tutto va per il meglio; dobbiamo capire che Dio \u00e8 colui che passa l\u00e0 dove vi \u00e8 il bisogno, la necessit\u00e0, la povert\u00e0 e dove tutto pare esaurirsi: l\u00ec Dio pone il suo miracolo, perch\u00e9 la sua identit\u00e0 \u00e8 proprio quella di Colui che parte dal nulla e dal poco per trasformarlo in tutto.\nLa moltiplicazione parte sempre da una sottrazione: quella di noi stessi. E da una addizione: il dono del poco che abbiamo.\nOggi il Signore ci domanda, semplicemente, quanti pani abbiamo. Lui ha bisogno solo di quelli che abbiamo, anche se pochissimi. Il Signore vuole raggiungere tutti\u2014perci\u00f2 la Chiesa vuole riconoscersi dalla sua cattolicit\u00e0\u2014e chiede il nostro aiuto. Offriamo la nostra preghiera: \u00e8 un pane. Offriamo la nostra Eucarestia vissuta: \u00e8 un altro pane. Offriamo la nostra decisione di riconciliazione con quelli che ci hanno offeso (parenti o amici o sconosciuti): \u00e8 un altro pane. Offriamo la nostra riconciliazione sacramentale con la Chiesa: \u00e8 un altro pane ancora!\nOffriamo il nostro piccolo sacrificio quotidiano, il nostro digiuno, il nostro lavoro, la nostra solidariet\u00e0: \u00e8 un altro pane! Offriamo al Signore il nostro amore alla Sua Parola che ci offre forza e conforto: \u00e8 un altro pane! Offriamogli, infine, qualunque cosa Egli ci chieda, anche se pensiamo che sia solo un semplice pezzo di pane.", "riflettere": "Beati quelli che hanno fame e sete della giustizia: saranno saziati.", "preghfin": "Padre misericordioso, che con il corpo e sangue di Cristo\ncontinui a sfamare una moltitudine di persone,\nallarga il nostro cuore alle necessit\u00e0 dei fratelli perch\u00e9,\nattraverso la nostra solidariet\u00e0, conoscano te, unico vero Dio,\ne il Signore nostro Ges\u00f9 Cristo, e vi rendano lode per i secoli eterni."}