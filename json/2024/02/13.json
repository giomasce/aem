{"day": 13, "month": 2, "year": 2024, "weekday": 2, "date_str": "marted\u00ec 13 febbraio 2024", "quotes": "Gc 1,12-18; Sal 93", "quote_vangelo": "secondo Marco (8,14-21)", "curatore": "Cristina e Marzio Daddi, Giovanni Mascellani", "prevangelo": "", "indications": "", "preghiniz": "Date al Signore, figli di Dio,\ndate al Signore gloria e potenza.\nDate al Signore la gloria del suo nome,\nprostratevi al Signore nel suo atrio santo.\nLa voce del Signore \u00e8 sopra le acque,\nil Signore sulle grandi acque.\nLa voce del Signore \u00e8 forza,\nla voce del Signore \u00e8 potenza.\ntuona il Dio della gloria,\nnel suo tempio tutti dicono: \u00abGloria!\u00bb.\nIl Signore \u00e8 seduto sull'oceano del cielo,\nil Signore siede re per sempre.", "vangelo": "In quel tempo, i discepoli avevano dimenticato di prendere dei pani e non avevano con s\u00e9 sulla barca che un solo pane. Allora Ges\u00f9 li ammoniva dicendo: \u00abFate attenzione, guardatevi dal lievito dei farisei e dal lievito di Erode!\u00bb. Ma quelli discutevano fra loro perch\u00e9 non avevano pane.\nSi accorse di questo e disse loro: \u00abPerch\u00e9 discutete che non avete pane? Non capite ancora e non comprendete? Avete il cuore indurito? Avete occhi e non vedete, avete orecchi e non udite? E non vi ricordate, quando ho spezzato i cinque pani per i cinquemila, quante ceste colme di pezzi avete portato via?\u00bb. Gli dissero: \u00abDodici\u00bb. \u00abE quando ho spezzato i sette pani per i quattromila, quante sporte piene di pezzi avete portato via?\u00bb. Gli dissero: \u00abSette\u00bb. E disse loro: \u00abNon comprendete ancora?\u00bb.", "medita": "Anche gli amici di Ges\u00f9 spesso non comprendono. Prima di partire i discepoli avevano dimenticato di prendere i pani. Ges\u00f9 li invita a non perdere tempo in discussioni inutili; piuttosto, aggiunge, \u00e8 bene tenersi lontano dal lievito dei farisei. C'\u00e8 una distanza tra loro e il Maestro, come se parlassero lingue diverse. Ges\u00f9 li incalza con domande provocatorie fino all'ultima: \u201cNon comprendete ancora?\u201d. Quel giorno la domanda non riceve risposta. I Dodici si chiudono in un imbarazzante silenzio. Noi invece dobbiamo rispondere e riconoscere che esiste un divario inevitabile tra la parola che Dio ci consegna e quello che noi possiamo comprendere e vivere. Per colmare questo divario, occorre anzitutto evitare il \u201clievito dei farisei\u201d che \u00e8 l'ipocrisia, evitare cio\u00e8 la doppia vita, la schizofrenia spirituale. Una cosa \u00e8 riconoscere di non comprendere, altra cosa \u00e8 mostrare di accogliere la Parola di Dio e poi\u2026 continuare a seguire i propri ragionamenti e i propri comodi. Invece chi riconosce di non comprendere si mette umilmente in ascolto di Dio e si lascia istruire dallo Spirito.\nInoltre oggi comprendiamo la differenza che c'\u00e8 tra un cuore indurito (discepoli), e un cuore compassionevole (Ges\u00f9). Un cuore senza compassione \u00e8 un cuore idolatrico, \u00e8 un cuore autosufficiente, egoistico, che diventa forte soltanto con le ideologie. Ma esiste un antidoto contro la durezza del cuore ed \u00e8 il ricordo delle tante grazie ricevute dal Signore in modo assolutamente gratuito. Il cuore duro porta alle liti, porta alle guerre, porta alla distruzione del fratello, perch\u00e9 non c'\u00e8 compassione. E il messaggio di salvezza pi\u00f9 grande \u00e8 che Dio ha avuto compassione di noi. Ges\u00f9 \u00e8 la compassione del Padre; Ges\u00f9 \u00e8 lo schiaffo a ogni durezza di cuore.\nChiediamo dunque la grazia di avere un cuore non ideologizzato e indurito, ma aperto e compassionevole di fronte a quanto accade nel mondo, perch\u00e9 da questo saremo giudicati il giorno del giudizio, non dalle nostre idee o dalle nostre ideologie. E l'umilt\u00e0, il ricordo delle nostre radici e della nostra salvezza, ci aiuteranno a conservarlo tale. Dunque prestiamo attenzione a quello che si indurisce nel nostro cuore. Nei cuori duri e ideologici non pu\u00f2 entrare il Signore. Egli entra solo nei cuori che sono come il Suo cuore: i cuori compassionevoli e aperti che hanno piet\u00e0.", "riflettere": "Le preoccupazioni terrene spesso ci impediscono di comprendere il messaggio di Cristo. Memori di quanto egli ha fatto per noi, invochiamolo per la Chiesa e per il mondo.", "preghfin": "Questa nostra offerta, Signore,\nci purifichi e ci rinnovi,\ne ottenga a chi \u00e8 fedele alla tua volont\u00e0\nla ricompensa eterna."}