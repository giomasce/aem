{"day": 8, "month": 2, "year": 2024, "weekday": 4, "date_str": "gioved\u00ec 8 febbraio 2024", "quotes": "1Re 11,4-13; Sal 105", "quote_vangelo": "secondo Marco (7,24-30)", "curatore": "Cristina e Marzio Daddi, Giovanni Mascellani", "prevangelo": "", "indications": "", "preghiniz": "Beato chi teme il Signore\ne cammina nelle sue vie.\nDella fatica delle tue mani ti nutrirai,\nsarai felice e avrai ogni bene.\nLa tua sposa come vite feconda\nnell'intimit\u00e0 della tua casa;\ni tuoi figli come virgulti d'ulivo\nintorno alla tua mensa.\nEcco com'\u00e8 benedetto\nl'uomo che teme il Signore.\nTi benedica il Signore da Sion.\nPossa tu vedere il bene di Gerusalemme\ntutti i giorni della tua vita!", "vangelo": "In quel tempo, Ges\u00f9 and\u00f2 nella regione di Tiro. Entrato in una casa, non voleva che alcuno lo sapesse, ma non pot\u00e9 restare nascosto.\nUna donna, la cui figlioletta era posseduta da uno spirito impuro, appena seppe di lui, and\u00f2 e si gett\u00f2 ai suoi piedi. Questa donna era di lingua greca e di origine siro-fenicia.\nElla lo supplicava di scacciare il demonio da sua figlia. Ed egli le rispondeva: \u00abLascia prima che si sazino i figli, perch\u00e9 non \u00e8 bene prendere il pane dei figli e gettarlo ai cagnolini\u00bb. Ma lei gli replic\u00f2: \u00abSignore, anche i cagnolini sotto la tavola mangiano le briciole dei figli\u00bb. Allora le disse: \u00abPer questa tua parola, va': il demonio \u00e8 uscito da tua figlia\u00bb.\nTornata a casa sua, trov\u00f2 la bambina coricata sul letto e il demonio se n'era andato.", "medita": "Leggiamo che Ges\u00f9, \u201centrato in una casa, voleva che nessuno lo sapesse, ma non pot\u00e9 restare nascosto\u201d. Quando Ges\u00f9 entra nella nostra vita \u00e8 impossibile che rimanga nascosto, perch\u00e9 quando entra, ci\u00f2 che cambia, anche esternamente, \u00e8 la qualit\u00e0 della vita stessa. Se infatti non si vede che siamo cristiani dalla qualit\u00e0 della nostra vita ma solo dal nostro parlare, allora il nostro cristianesimo \u00e8 solo una questione di discorsi. Ma il Vangelo di oggi, pur iniziando con questo dettaglio, vuole che fissiamo il nostro sguardo sulla storia di questa donna anonima, senza nome. \u00c8 una madre greca, di origine siro-fenicia, quindi straniera, che nella disperazione per la condizione della figlia va da Ges\u00f9 a implorare l'aiuto. La replica di Ges\u00f9 \u00e8 incomprensibile e piuttosto dura. Spesso nella vita della fede ci si aspetta di ricevere solo le carezze. E di Ges\u00f9 ci immaginiamo forse solo la sua tenerezza, la sua bont\u00e0. Ma alla luce del vangelo di oggi si intuisce che nel credere ci si pu\u00f2 anche scontrare con paradossi, come la sensazione di non essere ascoltati, di sentirsi esclusi, lasciati da parte, abbandonati, ignorati e se non si \u00e8 forti interiormente si cade facilmente nello scoraggiamento. Mai dobbiamo dimenticare che avere fede significa anche saper starci proprio quando credere sembra la cosa pi\u00f9 difficile, quando tutto sembra assurdo, senza via d'uscita. Aver fede vuol dire anche essere consapevoli che a volte dobbiamo affrontare delle prove nella vita. \u00c8 quello che avviene con quella apparente mancanza di dolcezza da parte di Ges\u00f9. Questa madre greca di oggi ci d\u00e0 una grandissima lezione di pazienza, di perseveranza e di umilt\u00e0. Sono queste le qualit\u00e0 che Ges\u00f9 apprezza in tutti coloro che vogliono rivolgersi a Lui. Ecco che cosa significa credere: fidarsi ciecamente di Dio, anche nelle assurdit\u00e0 della vita.", "riflettere": "Cerchiamo di aver compassione di tutti, specialmente dei pi\u00f9 deboli, e chi \u00e8 cresciuto senza l'affetto della famiglia possa incontrare persone serene ed affettuose.", "preghfin": "Rendiamo grazie al Signore per la sua misericordia,\nper i suoi prodigi verso i figli degli uomini;\negli sazia il desiderio dell'assetato e\nricolma di beni l'affamato.\n<i>(Salmo 107, 8--9)</i>"}