{"day": 5, "month": 2, "year": 2024, "weekday": 1, "date_str": "luned\u00ec 5 febbraio 2024", "quotes": "1Re 8,1-7.9-13; Sal 131", "quote_vangelo": "secondo Marco (6,53-56)", "curatore": "Cristina e Marzio Daddi, Giovanni Mascellani", "prevangelo": "", "indications": "Santa Agata", "preghiniz": "Benedici il Signore, anima mia!\nSei tanto grande, Signore, mio Dio!\nSei rivestito di maest\u00e0 e di splendore,\navvolto di luce come di un manto.\nEgli fond\u00f2 la terra sulle sue basi:\nnon potr\u00e0 mai vacillare.\nTu l'hai coperta con l'oceano come una veste;\nal di sopra dei monti stavano le acque.\nTu mandi nelle valli acque sorgive\nperch\u00e9 scorrano tra i monti,\nIn alto abitano gli uccelli del cielo\ne cantano tra le fronde.\nQuante sono le tue opere, Signore!\nLe hai fatte tutte con saggezza;\nla terra \u00e8 piena delle tue creature.\nBenedici il Signore, anima mia.", "vangelo": "In quel tempo, Ges\u00f9 e i suoi discepoli, compiuta la traversata fino a terra, giunsero a Genn\u00e8saret e approdarono. Scesi dalla barca, la gente subito lo riconobbe e, accorrendo da tutta quella regione, cominciarono a portargli sulle barelle i malati, dovunque udivano che egli si trovasse.\nE l\u00e0 dove giungeva, in villaggi o citt\u00e0 o campagne, deponevano i malati nelle piazze e lo supplicavano di poter toccare almeno il lembo del suo mantello; e quanti lo toccavano venivano salvati.", "medita": "Il passaggio di Ges\u00f9 cambia letteralmente la vita e le giornate dei villaggi e ci fa capire che finalmente \u00e8 giunto tra gli uomini il compassionevole, Colui che sa commuoversi sul dolore degli uomini. Tutti confidano in Lui, \u00e8 sufficiente per molti anche solo toccare il suo mantello per essere guariti. Dobbiamo chiederci se non dovrebbe ogni comunit\u00e0 cristiana essere come il mantello del Signore che i poveri e i malati possono raggiungere con le loro mani.\nC'\u00e8 bisogno che i deboli e i poveri possano \u201ctoccare\u201d con le loro mani il \u201cCorpo di Cristo\u201d che \u00e8 la comunit\u00e0 dei discepoli per essere sanati e guariti. In questa pericope non viene menzionato l'insegnamento di Ges\u00f9, ma sono soltanto ricordate le numerose guarigioni. Infatti Egli compie molte guarigioni, ma non parla. Nelle folle persiste l'equivoco sulla buona novella che Egli era inviato ad annunciare, sulla salvezza, sulla sua stessa identit\u00e0.\nLe folle cercano il pane, cercano la guarigione, e dimenticano la conversione del cuore, l'adesione alla persona di Ges\u00f9, il perdono dei peccati che Egli \u00e8 venuto a portare. Quanta gente attende ancora oggi un simile \u201csbarco\u201d di Ges\u00f9: che porti la salvezza esteriore, facile, ottenuta semplicemente \u201ctoccando le sue vesti\u201d, recitando una preghiera, o magari entrando in un'associazione o in un ordine religioso. La salvezza invece \u00e8 profonda, interiore, radicale: guarisce il profondo del cuore. Le altre guarigioni sono soltanto dei segni della volont\u00e0 di Cristo di donarci la vera salvezza totale. Ges\u00f9 vuole mettere la sua potenza soprattutto a servizio della conversione del cuore.\nFinch\u00e9 l'esperienza cristiana si ferma ad essere solo un dato intellettuale, nozionistico, teorico, questo non cambia la nostra vita. Abbiamo bisogno di fare esperienza di Cristo e non semplicemente ragionamenti su di Lui. In questo senso i sacramenti sono un modo reale e vivo di entrare in rapporto con Lui. E la nostra vita di preghiera dovrebbe sempre puntare all'esperienza e non alla semplice riflessione. Quasi mai per\u00f2 pensiamo al fatto che se la nostra preghiera la maggior parte delle volte non finisce con una decisione allora \u00e8 stato solo un puro esercizio teorico. Sono le nostre decisioni di conversione la prova se abbiamo incontrato Cristo oppure no.", "riflettere": "Molto spesso siamo inquieti e ci sentiamo soli ed infelici. Lasciamoci attirare dal Signore, perch\u00e9 possiamo sperimentare il potere benefico della sua compassione.", "preghfin": "O Dio eterno, presente nella creazione e ancor pi\u00f9 nella redenzione,\nfa' che accogliamo con gratitudine i doni che ci hai elargito\ne siamo solerti collaboratori della tua opera nel mondo."}