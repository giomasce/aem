{"day": 3, "month": 2, "year": 2024, "weekday": 6, "date_str": "sabato 3 febbraio 2024", "quotes": "1Re 3,4-13; Sal 118", "quote_vangelo": "secondo Marco (6,30-34)", "curatore": "Cristina e Marzio Daddi, Giovanni Mascellani", "prevangelo": "", "indications": "", "preghiniz": "Il Signore \u00e8 il mio pastore:\nnon manco di nulla\nSu pascoli erbosi mi fa riposare,\nad acque tranquille mi conduce.\nRinfranca l'anima mia.\nMi guida per il giusto cammino\na motivo del suo nome.\nAnche se vado per una valle oscura,\nnon temo alcun male, perch\u00e9 tu sei con me.\nIl tuo bastone e il tuo vincastro\nmi danno sicurezza.\nDavanti a me tu prepari una mensa\nsotto gli occhi dei miei nemici.\nUngi di olio il mio capo;\nil mio calice trabocca.\nS\u00ec, bont\u00e0 e fedelt\u00e0 mi saranno compagne\ntutti i giorni della mia vita,\nabiter\u00f2 ancora nella casa del Signore\nper lunghi giorni.", "vangelo": "In quel tempo, gli apostoli si riunirono attorno a Ges\u00f9 e gli riferirono tutto quello che avevano fatto e quello che avevano insegnato. Ed egli disse loro: \u00abVenite in disparte, voi soli, in un luogo deserto, e riposatevi un po'\u00bb. Erano infatti molti quelli che andavano e venivano e non avevano neanche il tempo di mangiare.\nAllora andarono con la barca verso un luogo deserto, in disparte. Molti per\u00f2 li videro partire e capirono, e da tutte le citt\u00e0 accorsero l\u00e0 a piedi e li precedettero.\nSceso dalla barca, egli vide una grande folla, ebbe compassione di loro, perch\u00e9 erano come pecore che non hanno pastore, e si mise a insegnare loro molte cose.", "medita": "\u201cVenite in disparte, voi soli, in un luogo deserto, e riposatevi un po\u201d\u2026 C'\u00e8 un tempo per agire, annunciare, per guarire, per pellegrinare. Oggi l'invito del Signore ai suoi discepoli e anche a ciascuno di noi \u00e8 trovare non un luogo ma lo spazio esistenziale, \u201cil deserto\u201d che nella Bibbia \u00e8 lo spazio personale che Dio utilizza per parlare al cuore dell'uomo; il tempo per fermarsi e fare quello che dice Sant'Ambrogio: \u201cSe vuoi fare bene tutte le cose, ogni tanto smetti di farle\u201d. \u00c8 un tempo per ritrovare i motivi del fare. Andare in disparte per far memoria delle grandi opere che Dio compie nella vita di ciascuno di noi.\nNella Scrittura il fare memoria esprime una vita spirituale intensa, dove una persona si impegna a riflettere su se stessa. Ma il ricordarsi nella Bibbia \u00e8 prima di tutto un'attivit\u00e0 di Dio: la persona vive perch\u00e9 Dio si ricorda di lei. Il ricordarsi da parte di Dio \u00e8 un evento attivo e creativo: quando egli si ricorda vuol dire che fa sorgere una situazione nuova, cambia tutto in noi; quando egli si ricorda pensa all'alleanza e crea legami, li rinnova per amore della mia persona.\nLa Chiesa si caratterizza come \u201cpopolo della memoria\u201d: questa fa parte della spiritualit\u00e0 del popolo amato del Signore. \u00c8 necessario quanto mai oggi sviluppare una teologia del ricordo del dono ricevuto: ci far\u00e0 molto bene. La teologia del ricordo \u00e8 uno dei fili conduttori non solo della Scrittura, ma anche nella vita della Chiesa (pensiamo alla Liturgia) e anche della nostra vita. E la Scrittura ci educa a leggere la nostra vita come storia della salvezza. Il ricordo serve a mantenere pura la fede; fa parte dell'educazione alla fede; rende presente in noi tutta l'opera della salvezza, tutta l'opera meravigliosa di Dio.\nS\u00ec, l'Amore di Dio ci chiama continuamente: facciamo \u201cdeserto\u201d in noi per sentirlo, per rinnovare il nostro essere amati, per riposare nella mitezza e umilt\u00e0 del Salvatore. Facciamo \u201cdeserto\u201d in noi per imparare la compassione, per evitare di cadere nella voragine del fare e passare alla dinamica dell'essere per capire con pi\u00f9 profondit\u00e0 il prossimo che cerca la salvezza, che ha fame del nostro essere. (Padre Juan Carlos Silva Yacila FSA)", "riflettere": "Chiediamo al Signore di essere sempre mossi dal desiderio di cercare Ges\u00f9 e mettersi in ascolto della sua parola.", "preghfin": "Ecco, Dio \u00e8 il mio aiuto,\nil Signore sostiene la mia vita.\nA te con gioia offrir\u00f2 sacrifici\ne loder\u00f2 il tuo nome, o Signore,\nperch\u00e9 tu sei buono."}