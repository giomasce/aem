{"day": 21, "month": 2, "year": 2024, "weekday": 3, "date_str": "mercoled\u00ec 21 febbraio 2024", "quotes": "Gio 3,1-10; Sal 50", "quote_vangelo": "secondo Luca (11,29-32)", "curatore": "Cristina e Marzio Daddi, Giovanni Mascellani", "prevangelo": "", "indications": "", "preghiniz": "Piet\u00e0 di me, o Dio, nel tuo amore;\nnella tua grande misericordia\ncancella la mia iniquit\u00e0.\nLavami tutto dalla mia colpa,\ndal mio peccato rendimi puro.\nCrea in me, o Dio, un cuore puro,\nrinnova in me uno spirito saldo.\nNon scacciarmi dalla tua presenza\ne non privarmi del tuo santo spirito.\nTu non gradisci il sacrificio;\nse offro oloc\u00e0usti, tu non li accetti.\nUno spirito contrito \u00e8 sacrificio a Dio;\nun cuore contrito e affranto tu, o Dio, non disprezzi.\n<i>(Salmo 50)</i>", "vangelo": "In quel tempo, mentre le folle si accalcavano, Ges\u00f9 cominci\u00f2 a dire: \u00abQuesta generazione \u00e8 una generazione malvagia; essa cerca un segno, ma non le sar\u00e0 dato alcun segno, se non il segno di Giona. Poich\u00e9, come Giona fu un segno per quelli di N\u00ecnive, cos\u00ec anche il Figlio dell'uomo lo sar\u00e0 per questa generazione.\nNel giorno del giudizio, la regina del Sud si alzer\u00e0 contro gli uomini di questa generazione e li condanner\u00e0, perch\u00e9 ella venne dagli estremi confini della terra per ascoltare la sapienza di Salomone. Ed ecco, qui vi \u00e8 uno pi\u00f9 grande di Salomone.\nNel giorno del giudizio, gli abitanti di N\u00ecnive si alzeranno contro questa generazione e la condanneranno, perch\u00e9 essi alla predicazione di Giona si convertirono. Ed ecco, qui vi \u00e8 uno pi\u00f9 grande di Giona\u00bb.", "medita": "La generazione di cui parla Ges\u00f9 \u00e8 anche la nostra generazione nella misura in cui continuiamo a rimandare i grandi cambiamenti attendendo il \u201csegnale\u201d giusto. Questo \u00e8 innanzitutto vero nella vita personale di ciascuno di noi. Quasi mai siamo disposti a cambiare rotta, anche quando constatiamo con chiarezza che siamo degli infelici e che viviamo una vita che sfiora la soglia della mediocrit\u00e0. Preferiamo la nostra pigrizia, la nostra abitudine e rimandiamo l'inizio dei nostri cambiamenti a un domani prossimo. Eppure basterebbe semplicemente tornare ad aprire gli occhi, ad usare un minimo di buon senso e ad avere l'umilt\u00e0 di lasciarci aiutare l\u00ec dove ci accorgiamo che la nostra libert\u00e0 si \u00e8 un po' paralizzata. Delle volte ricominciare ad avere una vita spirituale coincide con il ricominciare ad usare la propria libert\u00e0 muovendo battaglia alla nostra pigrizia. Non facciamo ci\u00f2 che potremmo fare. Rinunciamo al possibile e chiediamo a Dio di compiere invece l'impossibile, dandoci un segno. Ma il segno di Dio \u00e8 la piccolezza, Dio \u00e8 uno che si mette nelle nostre mani, perch\u00e9 Dio \u00e8 amore e si mette nelle nostre mani. I segni che Dio non ci potr\u00e0 mai dare sono quelli delle tentazioni: del pane, del potere, del prestigio religioso e non. Il Suo segno \u00e8 invece l'umilt\u00e0, non la potenza. \u00c8 la povert\u00e0 di chi dona fino a dare tutto se stesso, e non invece il possedere cose o persone.\nDio \u00e8 uno che ci lascia tutto lo spazio, che quasi scompare, si ritrae, perch\u00e9 l'amore lascia spazio all'altro; il suo segno \u00e8 la nostra libert\u00e0, che vive con gioia la relazione con Lui e con tutti. Dovremmo imparare che il suo segno definitivo \u00e8 la croce, dove dona tutto se stesso e quindi si rivela come amore assoluto. Questi segni li d\u00e0, mentre gli altri segni, no: quelli che noi vorremmo. Ci d\u00e0 il segno di dare il suo corpo e il suo Spirito, cio\u00e8 la sua vita e il suo amore, perch\u00e9 viviamo di questo, che \u00e8 la nostra vera ed unica realt\u00e0. Per questo dice: nessun segno sar\u00e0 dato a questa generazione che \u00e8 anche la nostra. Il segno che Dio ci d\u00e0 \u00e8 la realt\u00e0 di Lui che d\u00e0 la vita per noi.\nLa nostra fragilit\u00e0 e debolezza sta nel cercare segni perch\u00e9 non crediamo a Dio come amore. Non crediamo al segno massimo, che \u00e8 il segno di Giona, che \u00e8 Cristo che muore e risorge per noi, che d\u00e0 la vita per noi, che ci dona il suo Spirito. Il segno di Giona sar\u00e0, anche per noi oggi e per sempre, Ges\u00f9, il Figlio dell'uomo, che muore e risorge, che d\u00e0 la vita e vince la morte; \u00e8 il segno definitivo di Dio, anzi \u00e8 la realt\u00e0 assoluta e presente di Dio dove non c'\u00e8 pi\u00f9 nessun segno.", "riflettere": "La regina del Sud \u201cvenne dagli estremi confini della terra per ascoltare la sapienza di Salomone\u201d: noi quanto sforzo siamo disposti a durare per ascoltare Ges\u00f9 e conformarci al modello che ci propone? O c'\u00e8 sempre qualcosa di pi\u00f9 importante nella nostra vita?", "preghfin": "Maestro Buono,\ndonaci la fede dei niniviti\ne la caparbiet\u00e0 della regina del Sud.\nChe le parole che meditiamo nel Vangelo\nnon restino una parentesi nella nostra vita,\nma la illuminino e la trasfigurino\nrendendola sempre orientata al bene pi\u00f9 grande:\nla conversione al Signore\ne l'ascolto della sua Parola."}