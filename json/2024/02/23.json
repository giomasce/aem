{"day": 23, "month": 2, "year": 2024, "weekday": 5, "date_str": "venerd\u00ec 23 febbraio 2024", "quotes": "Ez 18,21-28; Sal 129", "quote_vangelo": "secondo Matteo (5,20-26)", "curatore": "Cristina e Marzio Daddi, Giovanni Mascellani", "prevangelo": "", "indications": "San Policarpo", "preghiniz": "Lode a te, o Cristo, re di eterna gloria!\nLiberatevi da tutte le iniquit\u00e0 commesse, dice il Signore,\ne formatevi un cuore nuovo e uno spirito nuovo.\nLode a te, o Cristo, re di eterna gloria!", "vangelo": "In quel tempo, Ges\u00f9 disse ai suoi discepoli: \u00abSe la vostra giustizia non superer\u00e0 quella degli scribi e dei farisei, non entrerete nel regno dei cieli.\nAvete inteso che fu detto agli antichi: \u201cNon ucciderai\u201d; chi avr\u00e0 ucciso dovr\u00e0 essere sottoposto al giudizio. Ma io vi dico: chiunque si adira con il proprio fratello dovr\u00e0 essere sottoposto al giudizio. Chi poi dice al fratello: \u201cStupido\u201d, dovr\u00e0 essere sottoposto al sin\u00e8drio; e chi gli dice: \u201cPazzo\u201d, sar\u00e0 destinato al fuoco della Ge\u00e8nna.\nSe dunque tu presenti la tua offerta all'altare e l\u00ec ti ricordi che tuo fratello ha qualche cosa contro di te, lascia l\u00ec il tuo dono davanti all'altare, va' prima a riconciliarti con il tuo fratello e poi torna a offrire il tuo dono.\nMettiti presto d'accordo con il tuo avversario mentre sei in cammino con lui, perch\u00e9 l'avversario non ti consegni al giudice e il giudice alla guardia, e tu venga gettato in prigione. In verit\u00e0 io ti dico: non uscirai di l\u00e0 finch\u00e9 non avrai pagato fino all'ultimo spicciolo!\u00bb.", "medita": "Per l'uomo la felicit\u00e0 sembra essere a volte quella farisaica: riuscire ad apparire bene. Nell'apparire bene, nell'immagine, emerge quello che all'altro piace o quello che convince l'altro, naturalmente non in senso cristiano. Ne consegue che non si guarda pi\u00f9 alla sostanza delle cose ma alla loro apparenza, che deve essere convincente: devo convincere l'altro a credere che io sono cos\u00ec anche se non lo sono, tutto il resto non conta. Diventa necessario lodarmi spesso per fare apparire i risultati sperati e soprattutto non quelli raggiunti, per far s\u00ec che io metta in risalto ci\u00f2 che va bene, nascondendo quello che bene non va. \u00c8 la filosofia e la religione del fariseo. Una religione che ci porta a vivere senza amore e senza passione e che ammazza il nostro cuore.\n\u00c8 il gioco dei potenti, \u00e8 il gioco del fariseo: sopravvivo con l'apparenza che inganna, ma che mi salva. Non \u00e8 pi\u00f9 Ges\u00f9 Cristo che ci salva, ma l'apparenza demoniaca che si infila all'interno delle nostre relazioni sociali.\nMa come possiamo fare a non farci schiacciare dalla morsa dell'apparenza, della compiacenza, del dire falsit\u00e0 per rimanere a galla e non cadere sotto la mannaia della censura sociale? Mettendo al centro della nostra esistenza Cristo Signore della storia. Preoccupiamoci di appassionarci alla vita, di amare, di testimoniare la carit\u00e0 come ci insegna Ges\u00f9 senza perdere mai di vista la volont\u00e0 del Padre.\nCos\u00ec un po' alla volta lo Spirito del Cristo potr\u00e0 liberarci dal nostro demone dell'apparenza. Non saremo pi\u00f9 preoccupati di demolire, ma di costruire. Potremo cogliere sempre meglio le apparenze fasulle che a volte segnano la nostra esistenza. Invece di fare la guerra a qualcuno faremo un'azione pacifica e non violenta, ma forte contro il maligno che inquina le nostre relazioni.\nLa giustizia che il Padre ci invita a vivere in Cristo non \u00e8 la giustizia del bilancino, ma \u00e8 la sua volont\u00e0. Non \u00e8 neppure la giustizia della legge italiana usata a nostro piacimento. La giustizia di Dio, che \u00e8 la sua volont\u00e0, \u00e8 il vivere in pienezza l'amore di Dio.\nNon \u00e8 pi\u00f9 sufficiente non uccidere, ma \u00e8 necessario imparare a non adirarsi col fratello. Sappiamo che ne uccide pi\u00f9 la lingua che la spada, per questo \u00e8 importante imparare a non dire neppure \u201cstupido\u201d, cio\u00e8 \u201ctesta vuota, senza cervello\u201d, al proprio fratello. Il perdono nei rapporti fraterni \u00e8 il cuore della volont\u00e0 del Padre: siamo chiamati ad essere misericordiosi come \u00e8 misericordioso il Padre che \u00e8 nei cieli. Non valgono le preghiere se non c'\u00e8 questa verit\u00e0 di rapporto col fratello e quindi con Dio. Affiniamo il nostro palato, impariamo a cogliere la volont\u00e0 del Padre, la sua giustizia nel nostro quotidiano e domandiamo la grazia di riconoscere quello che non riusciamo a vivere della giustizia del Padre e di camminare con pazienza, costanza e fiducia verso il regno dei cieli.", "riflettere": "Signore, tu che sei fonte di vita e di gioia per i peccatori che si pentono, rendi ciascuno di noi capace di riconciliazione.", "preghfin": "Dal profondo a te grido, o Signore; Signore, ascolta la mia voce.\nSiano i tuoi orecchi attenti alla voce della mia supplica.\nSe consideri le colpe, Signore, Signore, chi ti pu\u00f2 resistere?\nMa con te \u00e8 il perdono: cos\u00ec avremo il tuo timore."}