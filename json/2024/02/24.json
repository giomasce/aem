{"day": 24, "month": 2, "year": 2024, "weekday": 6, "date_str": "sabato 24 febbraio 2024", "quotes": "Dt 26,16-19; Sal 118", "quote_vangelo": "secondo Matteo (5,43-48)", "curatore": "Cristina e Marzio Daddi, Giovanni Mascellani", "prevangelo": "", "indications": "", "preghiniz": "La legge del Signore \u00e8 perfetta e rinfranca il cuore;\nla testimonianza del Signore \u00e8 verace\ne rende saggi i semplici.\n<i>(Salmo 19)</i>", "vangelo": "In quel tempo, Ges\u00f9 disse ai suoi discepoli: \u00abAvete inteso che fu detto: \u201cAmerai il tuo prossimo\u201d e odierai il tuo nemico. Ma io vi dico: amate i vostri nemici e pregate per quelli che vi perseguitano, affinch\u00e9 siate figli del Padre vostro che \u00e8 nei cieli; egli fa sorgere il suo sole sui cattivi e sui buoni, e fa piovere sui giusti e sugli ingiusti.\nInfatti, se amate quelli che vi amano, quale ricompensa ne avete? Non fanno cos\u00ec anche i pubblicani? E se date il saluto soltanto ai vostri fratelli, che cosa fate di straordinario? Non fanno cos\u00ec anche i pagani? Voi, dunque, siate perfetti come \u00e8 perfetto il Padre vostro celeste\u00bb.", "medita": "Ges\u00f9 oggi ci chiede esplicitamente di amare i nostri nemici disarmando tutti quei cristiani che credono di rendere culto a Dio impugnando armi di ogni genere. A volte sono le pietre delle parole usate male, a volte sono le armi delle lobby, a volte sono le logiche di esclusione che ci sentiamo autorizzati ad attuare per amore di verit\u00e0. La verit\u00e0 \u00e8 per\u00f2 che Ges\u00f9 ci chiede di non scendere a patti con il male, ma di amare il nemico. E amare \u00e8 una cosa seria, che non pu\u00f2 essere risolta con qualche preghiera di rito verso un cielo di cui fondamentalmente non ci fidiamo. L'amore \u00e8 sempre amore per la verit\u00e0, ma \u00e8 anche sempre amore per il volto di chi ho accanto pur se non la pensa come me.\nGes\u00f9 dice: \u201cAmate i vostri nemici\u201d, e per amare si intende appunto quell'amore oblativo che desidera e vuole il bene e la libert\u00e0 dell'altro come altro, senza che me ne venga nulla in cambio. Come vuole un genitore coi figli, cos\u00ec lo voglio io per i fratelli, perch\u00e9 l'altro \u00e8 amato dal Padre come me, \u00e8 mio fratello. E se io non amo l'altro anche se mi \u00e8 nemico, io non amo il Padre che gli \u00e8 Padre. Il Padre non ha nemici, ha solo figli; se io ho conosciuto il Padre e l'amore gratuito del Padre, non posso non amare il fratello anche se nemico. Questa \u00e8 l'essenza del cristianesimo.\nEvidentemente questo \u00e8 un amore che \u00e8 dono dello Spirito Santo, perch\u00e9 un essere umano ha enorme difficolt\u00e0 ad amare il nemico; a stento amiamo noi stessi, a stento riusciamo ad amare l'amico di amore disinteressato. E l'amore gratuito che c'\u00e8 tra padre e figlio, il Padre e il Figlio lo hanno verso tutti gli uomini; e se io partecipo alla vita di Dio in Cristo, devo avere lo stesso amore verso tutti gli uomini. Questo non vuole dire che il male e il bene sono uguali, ma vuol dire un'altra cosa: che il male \u00e8 male e dobbiamo combattere il male, ma proprio per questo amo il fratello che \u00e8 nel peccato, perch\u00e9 \u00e8 la prima vittima del male. Quindi l'amore verso il peccatore e il nemico indica la mia libert\u00e0 dal male e dal peccato e indica la mia conoscenza di Dio e la mia conoscenza dell'altro come fratello.\nTocchiamo davvero l'essenza del cristianesimo in questo amore del nemico, l'essenza stessa di Dio. E questo mondo di inimicizia e di miseria, di divisione, \u00e8 il mondo in cui si vive nel modo pi\u00f9 profondo la verit\u00e0 di Dio che \u00e8 amore gratuito. E quando pecchiamo e mettiamo anche noi in croce nostro Signore e Lui d\u00e0 la vita per noi, non possiamo pi\u00f9 dubitare che ci ama gratuitamente. Quindi proprio nel male che ho fatto, capisco l'essenza di Dio come amore gratuito. \u00c8 questo che fa dire a Sant'Agostino <i>\u201cFelix culpa\u201d</i>. Ne consegue che nessun male, nessun peccato \u00e8 un luogo definitivo di chiusura ma pu\u00f2 diventare il luogo della conoscenza pi\u00f9 profonda dell'amore di Dio.", "riflettere": "O Signore nostro Padre, aiutaci ad imitarti nel dono dell'amore, perch\u00e9 ogni nostro fratello, anche il nemico, diventi qualcosa di particolare per noi.", "preghfin": "O Dio, Padre di eterna misericordia,\nfa' che si convertano a te i nostri cuori,\nperch\u00e9 nella ricerca dell'unico bene necessario\ne nelle opere di carit\u00e0 fraterna\nsiamo sempre consacrati alla tua lode."}