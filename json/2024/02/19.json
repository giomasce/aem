{"day": 19, "month": 2, "year": 2024, "weekday": 1, "date_str": "luned\u00ec 19 febbraio 2024", "quotes": "Lv 19,1-2.11-18; Sal 18", "quote_vangelo": "secondo Matteo (25,31-46)", "curatore": "Cristina e Marzio Daddi, Giovanni Mascellani", "prevangelo": "", "indications": "", "preghiniz": "La legge del Signore \u00e8 perfetta, rinfranca l'anima;\nla testimonianza del Signore \u00e8 stabile, rende saggio il semplice.\nI precetti del Signore sono retti, fanno gioire il cuore;\nil comando del Signore \u00e8 limpido, illumina gli occhi.\nIl timore del Signore \u00e8 puro, rimane per sempre;\ni giudizi del Signore sono fedeli, sono tutti giusti.\nTi siano gradite le parole della mia bocca;\ndavanti a te i pensieri del mio cuore,\nSignore, mia roccia e mio redentore.", "vangelo": "In quel tempo, Ges\u00f9 disse ai suoi discepoli: \u00abQuando il Figlio dell'uomo verr\u00e0 nella sua gloria, e tutti gli angeli con lui, sieder\u00e0 sul trono della sua gloria. Davanti a lui verranno radunati tutti i popoli. Egli separer\u00e0 gli uni dagli altri, come il pastore separa le pecore dalle capre, e porr\u00e0 le pecore alla sua destra e le capre alla sinistra.\nAllora il re dir\u00e0 a quelli che saranno alla sua destra: \u201cVenite, benedetti del Padre mio, ricevete in eredit\u00e0 il regno preparato per voi fin dalla creazione del mondo, perch\u00e9 ho avuto fame e mi avete dato da mangiare, ho avuto sete e mi avete dato da bere, ero straniero e mi avete accolto, nudo e mi avete vestito, malato e mi avete visitato, ero in carcere e siete venuti a trovarmi\u201d.\nAllora i giusti gli risponderanno: \u201cSignore, quando ti abbiamo visto affamato e ti abbiamo dato da mangiare, o assetato e ti abbiamo dato da bere? Quando mai ti abbiamo visto straniero e ti abbiamo accolto, o nudo e ti abbiamo vestito? Quando mai ti abbiamo visto malato o in carcere e siamo venuti a visitarti?\u201d. E il re risponder\u00e0 loro: \u201cIn verit\u00e0 io vi dico: tutto quello che avete fatto a uno solo di questi miei fratelli pi\u00f9 piccoli, l'avete fatto a me\u201d.\nPoi dir\u00e0 anche a quelli che saranno alla sinistra: \u201cVia, lontano da me, maledetti, nel fuoco eterno, preparato per il diavolo e per i suoi angeli, perch\u00e9 ho avuto fame e non mi avete dato da mangiare, ho avuto sete e non mi avete dato da bere, ero straniero e non mi avete accolto, nudo e non mi avete vestito, malato e in carcere e non mi avete visitato\u201d.\nAnch'essi allora risponderanno: \u201cSignore, quando ti abbiamo visto affamato o assetato o straniero o nudo o malato o in carcere, e non ti abbiamo servito?\u201d. Allora egli risponder\u00e0 loro: \u201cIn verit\u00e0 io vi dico: tutto quello che non avete fatto a uno solo di questi pi\u00f9 piccoli, non l'avete fatto a me\u201d.\nE se ne andranno: questi al supplizio eterno, i giusti invece alla vita eterna\u00bb.", "medita": "Questo brano \u00e8 molto drammatico e splendido, unico, si trova solo in Matteo e ci offre la sintesi di tutta la sua teologia. Il giudizio di Dio sulla storia dipende da quello che faccio ora verso il pi\u00f9 piccolo dei fratelli. Ges\u00f9 desidera che noi ci riconosciamo nel pi\u00f9 piccolo fra tutti, e questo \u00e8 il centro della fede cristiana. Il mistero di un Dio-povero come Ges\u00f9 che sar\u00e0 affamato, assetato, in croce, nudo, legato, ultimo di tutti. Noi troveremo sempre il Nostro Signore nell'ultimo degli uomini e ci\u00f2 che facciamo all'ultimo \u00e8 fatto a Lui e la misura di validit\u00e0 delle nostre azioni \u00e8 la nostra attenzione verso l'ultimo. Tra l'altro oggi riusciamo a capire che se noi vogliamo salvare l'uomo basta avere attenzione verso l'ultimo. E salvare davvero l'umanit\u00e0 dell'uomo vuol dire cambiare logica: uscire dalla logica della violenza ed entrare nella logica dell'accoglienza e del dono. Vuol dire cambiare vita, fare di una vita destinata alla morte, alla prepotenza, all'ingiustizia, una vita destinata alla vita, all'amore, alla giustizia. E allora Ges\u00f9 ci scopre il giudizio futuro per dirci come agire con giudizio ora.\nGes\u00f9 si identifica con tutte le forme di povert\u00e0, questo \u00e8 il primo punto. Il secondo \u00e8 che Lui ci salva in quanto povero. Non siamo noi che aiutiamo i poveri, i poveri aiutano noi: \u00e8 il povero che mi salva, dando al povero salvo me stesso, perch\u00e9 il povero \u00e8 Cristo. Il povero \u00e8 il povero cristo che porta su di s\u00e9 il male del mondo, il male anche mio. Dando a lui, io esco dalla logica del male ed entro nella stessa logica di Dio che d\u00e0 tutto: dare al povero salva me, non lui. Per cui il problema non \u00e8 togliere la povert\u00e0, \u00e8 molto pi\u00f9 radicale: \u00e8 togliere quell' ingiustizia, quella brama di ricchezza che crea la povert\u00e0. Il valore \u00e8 la povert\u00e0. Il povero, l'ultimo, il carcerato, il malato rappresentano il valore.\n\u00c8 il grande mistero dell'identificazione del Cristo crocifisso con tutti i crocifissi della storia, dove a Lui continua ancora la sua passione per la salvezza del mondo. In un sistema di violenza come \u00e8 ancora quello attuale essi la subiscono e quindi portano su di s\u00e9 la nostra violenza, il nostro male. Continuano la storia di Cristo. Riconoscendo in loro il mio male e soccorendoli, divento io stesso loro fratello e mi salvo diventando loro fratello, come uno che esce dalla logica della violenza e del male ed entra nella logica del dono e dell'amore. Non \u00e8 per compassione, per piet\u00e0 che si fa: \u00e8 per nobilt\u00e0. Il Re si identifica ed ama immensamente quell'uomo povero ed ultimo.", "riflettere": "La nostra vita sia eucaristia per gli altri, amando il prossimo come noi stessi.", "preghfin": "O Padre, che mandi incontro a noi nella persona dei poveri lo stesso tuo Figlio,\ndisponi i nostri cuori all'accoglienza e al dono dell'amore,\nliberandoli dalla freddezza e dall'egoismo."}