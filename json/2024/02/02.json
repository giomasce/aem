{"day": 2, "month": 2, "year": 2024, "weekday": 5, "date_str": "venerd\u00ec 2 febbraio 2024", "quotes": "Ml 3,1-4 <i>opp</i> Eb 2,14-18; Sal 23", "quote_vangelo": "secondo Luca (2,22-40)", "curatore": "Cristina e Marzio Daddi, Giovanni Mascellani", "prevangelo": "", "indications": "Presentazione del Signore", "preghiniz": "Alzate, o porte, la vostra fronte,\nalzatevi, soglie antiche,\ned entri il re della gloria.\nChi \u00e8 questo re della gloria?\nIl Signore forte e valoroso,\nil Signore valoroso in battaglia.\nAlzate, o porte, la vostra fronte,\nalzatevi, soglie antiche,\ned entri il re della gloria.\nChi \u00e8 mai questo re della gloria?\nIl Signore degli eserciti \u00e8 il re della gloria.", "vangelo": "Quando furono compiuti i giorni della loro purificazione rituale, secondo la legge di Mos\u00e8, Maria e Giuseppe portarono il bambino a Gerusalemme per presentarlo al Signore \u2013 come \u00e8 scritto nella legge del Signore: \u00abOgni maschio primogenito sar\u00e0 sacro al Signore\u00bb \u2013 e per offrire in sacrificio una coppia di tortore o due giovani colombi, come prescrive la legge del Signore.\nOra a Gerusalemme c'era un uomo di nome Simeone, uomo giusto e pio, che aspettava la consolazione d'Israele, e lo Spirito Santo era su di lui. Lo Spirito Santo gli aveva preannunciato che non avrebbe visto la morte senza prima aver veduto il Cristo del Signore.\nMosso dallo Spirito, si rec\u00f2 al tempio e, mentre i genitori vi portavano il bambino Ges\u00f9 per fare ci\u00f2 che la Legge prescriveva a suo riguardo, anch'egli lo accolse tra le braccia e benedisse Dio, dicendo: \u00abOra puoi lasciare, o Signore, che il tuo servo vada in pace, secondo la tua parola, perch\u00e9 i miei occhi hanno visto la tua salvezza, preparata da te davanti a tutti i popoli: luce per rivelarti alle genti e gloria del tuo popolo, Israele\u00bb.\nIl padre e la madre di Ges\u00f9 si stupivano delle cose che si dicevano di lui. Simeone li benedisse e a Maria, sua madre, disse: \u00abEcco, egli \u00e8 qui per la caduta e la risurrezione di molti in Israele e come segno di contraddizione \u2013 e anche a te una spada trafigger\u00e0 l'anima \u2013, affinch\u00e9 siano svelati i pensieri di molti cuori\u00bb.\nC'era anche una profetessa, Anna, figlia di Fanu\u00e8le, della trib\u00f9 di Aser. Era molto avanzata in et\u00e0, aveva vissuto con il marito sette anni dopo il suo matrimonio, era poi rimasta vedova e ora aveva ottantaquattro anni. Non si allontanava mai dal tempio, servendo Dio notte e giorno con digiuni e preghiere. Sopraggiunta in quel momento, si mise anche lei a lodare Dio e parlava del bambino a quanti aspettavano la redenzione di Gerusalemme.\nQuando ebbero adempiuto ogni cosa secondo la legge del Signore, fecero ritorno in Galilea, alla loro citt\u00e0 di N\u00e0zaret. Il bambino cresceva e si fortificava, pieno di sapienza, e la grazia di Dio era su di lui.", "medita": "Oggi si celebra la presentazione di Ges\u00f9 al tempio: Giuseppe e Maria, in ossequio alla tradizione, portano il figlio per offrirlo al Signore.\nOffrire a Dio la parte migliore della nostra vita, di ci\u00f2 che ci accade, di ci\u00f2 che ci viene donato, non significa privarsene, ma valorizzarla al massimo e salvarla per sempre.\nNella vita di fede tutto ci\u00f2 che \u00e8 offerto a Dio diventa salvezza; il gesto della nostra offerta non \u00e8 un modo per \u201cpagare\u201d la benevolenza della divinit\u00e0 (questa \u00e8 la mentalit\u00e0 pagana), ma riconoscere che, proprio perch\u00e9 Dio \u00e8 Amore, \u00e8 affidabile, e tutto ci\u00f2 che viene dato a Lui diventa un bene meraviglioso che ci d\u00e0 tanta gioia.\nLe cose migliori della nostra vita, ma anche le peggiori, se date a Lui possono diventare redenzione. Quindi se c'\u00e8 una cosa bella nella nostra vita, non viviamola con spirito di possesso, ma offriamola a Lui. Se ci sta capitando di soffrire per qualcosa, non teniamoci quella sofferenza come se dovessimo affrontarla in solitudine, ma offriamola Lui, e da quel momento quella sofferenza comincer\u00e0 a lavorare al nostro stesso bene, che \u00e8 l'intima amicizia con Ges\u00f9.\nNell'episodio raccontato nel Vangelo di oggi c'\u00e8 l'aggiunta della testimonianza di due anziani: Simeone ed Anna. Essi rappresentano due atteggiamenti che tante volte perdiamo nella vita: l'attesa e la lode.\nSimeone \u00e8 colui che ha saputo attendere tutta la sua vita, senza trasformare l'attesa in pretesa. Anna \u00e8 colei che nonostante la sofferenza non ha trasformato la sua sofferenza in frustrazione, ma in lode. Saper attendere e saper ringraziare sono due atteggiamenti che ci mettono sempre nella condizione di incontrare Ges\u00f9. Se davvero vogliamo vivere in pienezza, se non vogliamo sciupare la vita inseguendo ideali di carta e falsi idoli, dobbiamo guardare verso Ges\u00f9. Noi che tante volte rendiamo la storia degli uomini e anche la nostra storia cos\u00ec complicata, noi che dissipiamo la nostra vita nell'infinita variet\u00e0 dei pettegolezzi, abbiamo tanto bisogno di concentrarci nel guardare quest'uomo Ges\u00f9. Guardarlo bene, guardarlo fino a capire che Lui e noi siamo destinati ad esser uno e che quest'uno \u00e8 destinato ad essere uno con il Padre.", "riflettere": "Tu che conosci il buio e le ombre di morte del nostro tempo, aiutaci a vedere in Ges\u00f9 la luce che dissolve le nostre oscurit\u00e0.", "preghfin": "O Dio, fonte e principio di ogni luce,\nche oggi hai manifestato al giusto Simeone\nil Cristo, luce per rivelarti alle genti,\nti supplichiamo di aiutarci a vivere nella luce\ne di ascoltare le preghiere del tuo popolo\nche viene incontro a te con inni di lode;\nguidalo sulla via del bene,\nperch\u00e9 giunga alla luce che non ha fine."}