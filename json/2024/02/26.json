{"day": 26, "month": 2, "year": 2024, "weekday": 1, "date_str": "luned\u00ec 26 febbraio 2024", "quotes": "Dn 9,4b-10; Sal 78", "quote_vangelo": "secondo Luca (6,36-38)", "curatore": "Cristina e Marzio Daddi, Giovanni Mascellani", "prevangelo": "", "indications": "", "preghiniz": "Non imputare a noi le colpe dei nostri antenati:\npresto ci venga incontro la tua misericordia,\nperch\u00e9 siamo cos\u00ec poveri!\nAiutaci, o Dio, nostra salvezza,\nper la gloria del tuo nome;\nliberaci e perdona i nostri peccati\na motivo del tuo nome.\nGiunga fino a te il gemito dei prigionieri;\ncon la grandezza del tuo braccio\nsalva i condannati a morte.\nE noi, tuo popolo e gregge del tuo pascolo,\nti renderemo grazie per sempre;\ndi generazione in generazione narreremo la tua lode.\n<i>(Salmo 78)</i>", "vangelo": "In quel tempo, Ges\u00f9 disse ai suoi discepoli: \u00abSiate misericordiosi, come il Padre vostro \u00e8 misericordioso.\nNon giudicate e non sarete giudicati; non condannate e non sarete condannati; perdonate e sarete perdonati. Date e vi sar\u00e0 dato: una misura buona, pigiata, colma e traboccante vi sar\u00e0 versata nel grembo, perch\u00e9 con la misura con la quale misurate, sar\u00e0 misurato a voi in cambio\u00bb.", "medita": "Buona, pigiata, colma e traboccante! Il linguaggio del Vangelo \u00e8 spesso asciutto e sintetico, ma qui Luca non riesce ad usare meno di quattro aggettivi per esprimere la generosit\u00e0 che ha Dio nei nostri confronti. La \u201cmisura\u201d era il recipiente di dimensioni standard per acquistare il grano in un'epoca in cui le bilance non erano sempre disponibili: l'acquirente pagava il prezzo della misura e il venditore gli dava tanto grano quanto ce ne stava nel suo recipiente. Il meccanismo non era privo di incidenti: stando al profeta Amos (8, 4--6) era gioco facile per un venditore senza scrupoli usare una misura (<i>efa</i>, nel testo di Amos) troppo piccola, o magari non preoccuparsi di riempirla fino all'orlo, in modo da approfittarsi di chi non aveva \u201csanti in paradiso\u201d a cui appellarsi: \u201ccomprare con denaro gli indigenti e il povero per un paio di sandali\u201d, come scrive Amos.\nNon \u00e8 questo lo scenario che ci presenta il Signore. La misura di Dio \u00e8 buona, quindi semmai pi\u00f9 grande dello standard; \u00e8 pigiata, in maniera da farci entrare tutto quello che ci pu\u00f2 stare; \u00e8 colma: nella vecchia traduzione CEI si diceva che \u00e8 scossa, perch\u00e9 quando si scuote un recipiente con del grano i chicchi occupano tutto lo spazio possibile e quindi ce ne stanno di pi\u00f9; \u00e8 infine traboccante, perch\u00e9 il nostro Padre, anche quando abbiamo ricevuto tutto quello che potevamo, continua a darcene.\nIn cambio di tutta questa generosit\u00e0 Ges\u00f9 non ci chiede un prezzo, n\u00e9 tanto meno un pagamento anticipato: ci chiede solo reciprocit\u00e0 nei confronti dei nostri fratelli. Non lesiniamo quando dobbiamo misurare qualcosa al nostro fratello, quando il nostro fratello ci chiede pazienza, perdono, quando ha bisogno della nostra disponibilit\u00e0, della nostra gentilezza. Se saremo avari a dare, anche la misura che riceveremo sar\u00e0 avara.", "riflettere": "Quando faccio qualcosa per i miei fratelli sono sicuro che la mia misura sia buona, pigiata, colma e traboccante? O faccio il minimo sindacale per togliermi via l'incombenza il prima possibile?", "preghfin": "Signore, la misura che tu ci dai\n\u00e8 cos\u00ec traboccante che neanche volendo\nla possiamo tenere tutta per noi.\n\u00c8 necessario condividerla con chi ci sta vicino.\nMetti all'interno dei nostri cuori\nla tua stessa generosit\u00e0,\nperch\u00e9 i tuoi grandi doni non vadano sprecati."}