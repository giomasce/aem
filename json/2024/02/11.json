{"day": 11, "month": 2, "year": 2024, "weekday": 7, "date_str": "domenica 11 febbraio 2024", "quotes": "Lv 13,1-2.45-46; Sal 31; 1Cor 10,31-11,1", "quote_vangelo": "secondo Marco (1,40-45)", "curatore": "Cristina e Marzio Daddi, Giovanni Mascellani", "prevangelo": "", "indications": "Beata Vergine Maria di Lourdes\nSalterio: seconda settimana", "preghiniz": "Entrate: prostr\u00e0ti, adoriamo,\nin ginocchio davanti al Signore che ci ha fatti.\n\u00c8 lui il nostro Dio\ne noi il popolo del suo pascolo,\nil gregge che egli conduce.\nSe ascoltaste oggi la sua voce!\n\u00abNon indurite il cuore come a Mer\u00ecba,\ncome nel giorno di Massa nel deserto,\ndove mi tentarono i vostri padri:\nmi misero alla prova\npur avendo visto le mie opere.\nPer quarant'anni mi disgust\u00f2 quella generazione\ne dissi: \u201cSono un popolo dal cuore traviato,\nnon conoscono le mie vie\u201d.\nPerci\u00f2 ho giurato nella mia ira:\nnon entreranno nel luogo del mio riposo\u00bb.", "vangelo": "In quel tempo, venne da Ges\u00f9 un lebbroso, che lo supplicava in ginocchio e gli diceva: \u00abSe vuoi, puoi purificarmi!\u00bb. Ne ebbe compassione, tese la mano, lo tocc\u00f2 e gli disse: \u00abLo voglio, sii purificato!\u00bb. E subito la lebbra scomparve da lui ed egli fu purificato.\nE, ammonendolo severamente, lo cacci\u00f2 via subito e gli disse: \u00abGuarda di non dire niente a nessuno; va', invece, a mostrarti al sacerdote e offri per la tua purificazione quello che Mos\u00e8 ha prescritto, come testimonianza per loro\u00bb.\nMa quello si allontan\u00f2 e si mise a proclamare e a divulgare il fatto, tanto che Ges\u00f9 non poteva pi\u00f9 entrare pubblicamente in una citt\u00e0, ma rimaneva fuori, in luoghi deserti; e venivano a lui da ogni parte.", "medita": "Il lebbroso del Vangelo \u00e8 un uomo molto coraggioso, infrange le norme per le quali \u00e8 segregato e va da Ges\u00f9, lo supplica: \u201cSe tu vuoi, puoi purificarmi\u201d. I lebbrosi non soltanto soffrivano l'umiliazione di un corpo che fa impressione per la malattia, ma sentivano su di s\u00e9 il pregiudizio della gente che li riteneva puniti da Dio, come se lui o i suoi genitori avevano commesso chiss\u00e0 quali peccati per meritarsi un tale castigo. Ecco perch\u00e9 il lebbroso dice \u201cSe tu vuoi, puoi purificarmi\u201d: cio\u00e8 puoi togliermi quei peccati, e donarmi la guarigione fisica dopo che mi hai dato la guarigione spirituale.\nGes\u00f9 abbatte ogni prescrizione e ha compassione, tende la sua mano, lo tocca e gli dice: \u201cLo voglio, sii purificato!\u201d. Cosa vuole Dio? Dio non vuole il male, non vuole il castigo del peccato, non vuole il disprezzo. Dio vuole il nostro benessere, la nostra salvezza, la nostra guarigione interiore. Ges\u00f9 \u00e8 venuto a dirci che, nonostante il dolore e la sofferenza, il volto di Dio \u00e8 il volto di un Dio buono, che vuole il bene, vuole la pienezza dell'esistenza, vuole la purificazione vera. La guarigione fisica \u00e8 un segno di questo amore misericordioso di Dio che \u00e8 Padre buono ed esprime a noi la tenerezza del suo amore. \u201cLo voglio\u201d: il Signore vuole la vita, la dignit\u00e0, lo sviluppo di ogni persona. Quando si parla della lebbra e della emarginazione, che anche oggi comporta sempre una esclusione, pensiamo a tutte le emarginazioni della societ\u00e0 e del mondo\u2026 Basta essere attenti per vedere come nella societ\u00e0 ci sono tanti poveri, emarginati, disprezzati, esclusi, giudicati, additati.\nPapa Francesco spesso ci aiuta a prendere coscienza di queste realt\u00e0, per farci diventare persone che vanno alla ricerca degli esclusi e promuovono forme di giustizia, di dignit\u00e0 e di fraternit\u00e0. \u00c8 facile fare delle speculazioni sulle belle parole del Vangelo, ma poi non si \u00e8 capaci di informarci sulla situazione di tante persone: disabili, anziani, carcerati, quanti si rivolgono alla Caritas, immigrati. Questo vangelo \u00e8 un richiamo e un aiuto alla nostra sensibilit\u00e0 di persone cristiane. Meraviglioso \u00e8 Ges\u00f9 che ha dato vita piena al lebbroso e vuole togliere ogni emarginazione. Meravigliosa ogni persona che si accosta ai poveri, a quanti soffrono solitudine, esclusione, sfruttamento, pregiudizi, e porta dignit\u00e0, giustizia, amore comprensione, accoglienza.", "riflettere": "Operiamo da veri fratelli di Cristo, e dopo esserci purificati dal nostro egoismo, contribuiamo alla guarigione del nostro vicino.", "preghfin": "Alleluia, alleluia.\nGes\u00f9 annunciava il vangelo del Regno\ne guariva ogni sorta di malattie e infermit\u00e0 nel popolo.\nAlleluia."}