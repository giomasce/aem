{"day": 7, "month": 2, "year": 2024, "weekday": 3, "date_str": "mercoled\u00ec 7 febbraio 2024", "quotes": "1Re 10,1-10; Sal 36", "quote_vangelo": "secondo Marco (7,14-23)", "curatore": "Cristina e Marzio Daddi, Giovanni Mascellani", "prevangelo": "", "indications": "", "preghiniz": "Benedici il Signore, anima mia!\nSei tanto grande, Signore, mio Dio!\nSei rivestito di maest\u00e0 e di splendore,\navvolto di luce come di un manto.\nTutti da te aspettano\nche tu dia loro cibo a tempo opportuno.\nTu lo provvedi, essi lo raccolgono;\napri la tua mano, si saziano di beni.\nTogli loro il respiro: muoiono,\ne ritornano nella loro polvere.\nMandi il tuo spirito, sono creati,\ne rinnovi la faccia della terra.", "vangelo": "In quel tempo, chiamata di nuovo la folla, diceva loro: \u00abAscoltatemi tutti e comprendete bene! Non c'\u00e8 nulla fuori dell'uomo che, entrando in lui, possa renderlo impuro. Ma sono le cose che escono dall'uomo a renderlo impuro\u00bb.\nQuando entr\u00f2 in una casa, lontano dalla folla, i suoi discepoli lo interrogavano sulla parabola. E disse loro: \u00abCos\u00ec neanche voi siete capaci di comprendere? Non capite che tutto ci\u00f2 che entra nell'uomo dal di fuori non pu\u00f2 renderlo impuro, perch\u00e9 non gli entra nel cuore ma nel ventre e va nella fogna?\u00bb. Cos\u00ec rendeva puri tutti gli alimenti.\nE diceva: \u00abCi\u00f2 che esce dall'uomo \u00e8 quello che rende impuro l'uomo. Dal di dentro infatti, cio\u00e8 dal cuore degli uomini, escono i propositi di male: impurit\u00e0, furti, omicidi, adult\u00e8ri, avidit\u00e0, malvagit\u00e0, inganno, dissolutezza, invidia, calunnia, superbia, stoltezza. Tutte queste cose cattive vengono fuori dall'interno e rendono impuro l'uomo\u00bb.", "medita": "Nel Vangelo di oggi Ges\u00f9 ci offre il nostro quadro clinico, che a dire il vero non \u00e8 molto confortante: un elenco di vizi, di propositi di male che, come dice Ges\u00f9, escono proprio dal nostro cuore e non sono imputabili ad altri come la societ\u00e0, l'ambiente, l'educazione, i condizionamenti, eccetera. Ges\u00f9 mette in evidenza quell'atteggiamento farisaico da cui non siamo mai al sicuro. Quando crediamo di essere a posto, in realt\u00e0, continuiamo a tentar di lavare la nostra vita nell'acqua sporca della presunzione e dell'ipocrisia, scusando ogni nostro atto e dando la colpa ad altri. Da un cuore puro e semplice usciranno solo cose belle; non solo: nei momenti difficili verr\u00e0 fuori dal nostro cuore ci\u00f2 che in realt\u00e0 c'era gi\u00e0 dentro. Una persona buona, che ha Dio nel cuore, nei momenti della prova sar\u00e0 molto pi\u00f9 docile, si lascer\u00e0 lavorare, si far\u00e0 coccolare, si far\u00e0 amare, sapr\u00e0 ringraziare, sar\u00e0 umile. Al contrario, una persona dal cuore duro nei momenti della prova scatener\u00e0 una tempesta di cattiverie ed ogni suo vizio, tenuto nascosto, verr\u00e0 fuori in tutto il suo orrore. Non sono le sofferenze che fanno diventare una persona perfida, ma \u00e8 l'assenza di Dio nel cuore che rende i suoi comportamenti odiosi e lo fanno soffrire in modo insopportabile. Un cuore bello e puro fa brillare tutta la persona e i suoi comportamenti saranno degni di un discepolo del Signore. \u00c8 vero che siamo immersi nelle cose brutte e negative del mondo, ma se confidiamo in Dio riusciremo a respingere tutte le cattiverie e superare tutte le noie, perch\u00e9 Lui \u00e8 il nostro scudo.\nProviamo allora ad assumerci la responsabilit\u00e0 di ci\u00f2 che facciamo o diciamo, perch\u00e9 se il mondo va male la colpa non \u00e8 sempre degli altri\u2026 Gli altri sono sempre cattivi, noi i buoni; ci fa tanta fatica accettare consigli da altri che capiscono sempre meno di noi stessi; e questo rivela quanto non sappiamo e non accettiamo di metterci in discussione.\nChiediamo allora al buon Dio di rafforzare la nostra fede e di rendere il nostro cuore simile al Suo, perch\u00e9 solo i puri di cuore avranno il privilegio di vederLo e di aiutarci, di darci la pazienza perch\u00e9 Lui possa cambiare il nostro cuore di pietra in un cuore di carne; perch\u00e9 le nostre parole corrispondano ai pensieri del cuore, pensieri di amore di pace e di giustizia. Cos\u00ec il nostro quadro clinico potr\u00e0 migliorare!", "riflettere": "Prima di giudicare gli altri, guardiamo dentro noi stessi e chiediamo a Dio che ci insegni la conversione e la purificazione del nostro cuore.", "preghfin": "Ringraziamo il Signore per il suo amore,\nper le sue meraviglie a favore degli uomini,\nperch\u00e9 ha saziato un animo assetato,\nun animo affamato ha ricolmato di bene."}