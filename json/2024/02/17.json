{"day": 17, "month": 2, "year": 2024, "weekday": 6, "date_str": "sabato 17 febbraio 2024", "quotes": "Is 58,9b-14; Sal 85", "quote_vangelo": "secondo Luca (5,27-32)", "curatore": "Cristina e Marzio Daddi, Giovanni Mascellani", "prevangelo": "", "indications": "", "preghiniz": "Signore, tendi l'orecchio, rispondimi,\nperch\u00e9 io sono povero e misero.\nCustodiscimi perch\u00e9 sono fedele;\ntu, Dio mio, salva il tuo servo, che in te confida.\nPiet\u00e0 di me, Signore,\na te grido tutto il giorno.\nRallegra la vita del tuo servo,\nperch\u00e9 a te, Signore, rivolgo l'anima mia.\nTu sei buono, Signore, e perdoni,\nsei pieno di misericordia con chi t'invoca.\nPorgi l'orecchio, Signore, alla mia preghiera\ne sii attento alla voce delle mie suppliche.", "vangelo": "In quel tempo, Ges\u00f9 vide un pubblicano di nome Levi, seduto al banco delle imposte, e gli disse: \u00abSeguimi!\u00bb. Ed egli, lasciando tutto, si alz\u00f2 e lo segu\u00ec.\nPoi Levi gli prepar\u00f2 un grande banchetto nella sua casa. C'era una folla numerosa di pubblicani e d'altra gente, che erano con loro a tavola. I farisei e i loro scribi mormoravano e dicevano ai suoi discepoli: \u00abCome mai mangiate e bevete insieme ai pubblicani e ai peccatori?\u00bb. Ges\u00f9 rispose loro: \u00abNon sono i sani che hanno bisogno del medico, ma i malati; io non sono venuto a chiamare i giusti, ma i peccatori perch\u00e9 si convertano\u00bb.", "medita": "L'esattore era il mestiere pi\u00f9 odiato al mondo. Inoltre Levi era esattore per conto degli occupanti stranieri, collaborazionista degli oppressori. Il suo dio, l'unico che gli d\u00e0 una gratifica, sono i soldi che guadagna.\nA Levi Ges\u00f9 fa la sua proposta: \u201cSegui me!\u201d. Nella bibbia si segue solo Dio, la sua Parola. Ed \u00e8 la proposta che il Signore fa a tutti. La cosa pi\u00f9 bella \u00e8 seguire Lui e seguendo Lui diventiamo noi stessi e diventiamo figli. Levi \u00e8 il primo chiamato a seguire il Figlio. E questa proposta \u00e8 il senso del cristianesimo, che non \u00e8 una dottrina, una morale, tanto meno un'ideologia, una religione: \u00e8 una persona concreta, Ges\u00f9, che ci fa un invito: \u201cSe vuoi segui me\u201d. Il Vangelo ci propone questo cammino verso casa, verso la nostra identit\u00e0, che \u00e8 la stessa identit\u00e0 del Figlio di Dio. \u00c8 una persona concreta che ci invita a seguire Lui.\nTutti noi cerchiamo casa, cerchiamo dove stare, dove siamo accolti e l\u00ec possiamo anche noi accogliere. Matteo trova la sua casa, trova dove \u00e8 accolto e pu\u00f2 anche lui accogliere e a questo punto diventa uomo nuovo. Il bisogno che ognuno ha \u00e8 quello di essere accolto e Levi accoglie il Signore. Il Signore che era uscito per cercare, cosa cercava? Cercava solo di essere accolto, fin dal primo giorno della creazione dell'uomo. Un peccatore lo accoglie in casa sua. Pensate la gioia di Dio, che finalmente \u00e8 accolto, perch\u00e9 Dio \u00e8 amore. Vive dove \u00e8 accolto. Perch\u00e9 finalmente un peccatore lo accoglie come Dio, cio\u00e8 come amore gratuito, non come salario delle sue bravure. Solo il peccatore pu\u00f2 accoglierlo, non il giusto.\nIn questa pericope c'\u00e8 la pi\u00f9 bella immagine di chiesa: ci siamo dentro tutti noi. Ma un credente si pu\u00f2 sentire non peccatore e quindi giusto? \u00c8 il grande dramma dell'uomo serio, che sente la distanza infinita tra il bene al quale \u00e8 chiamato\u2014perch\u00e9 \u00e8 immagine di Dio\u2014e la sua realt\u00e0 dilaniante di peccatore. Siamo chiamati cos\u00ec come siamo. Proprio nel nostro peccato scopriamo chi \u00e8 Dio, cio\u00e8 che \u00e8 amore gratuito. Senza questo penseremmo che Dio \u00e8 la ricompensa al nostro meritevole impegno, quindi \u00e8 monetizzabile, cio\u00e8 trattato da mercenario. Solo cos\u00ec conosciamo noi stessi. Chi siamo noi? Siamo questo sguardo di amore infinito. \u00c8 non conoscere questo sguardo che ci rende infelici peccatori. Conoscere questo sguardo ci rid\u00e0 la nostra identit\u00e0, ci fa tornare a casa. Ci rende capaci di accogliere anche tutti gli altri.", "riflettere": "Non sono venuto a chiamare i giusti, ma i peccatori perch\u00e9 si convertano.", "preghfin": "O Signore, Padre nostro, che hai mandato\nil tuo figlio Ges\u00f9 a chiamare i peccatori a conversione,\nchinati su di noi che siamo diventati terra arida a causa del peccato,\ne attendiamo il ristoro della tua grazia."}