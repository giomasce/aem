{"day": 16, "month": 2, "year": 2024, "weekday": 5, "date_str": "venerd\u00ec 16 febbraio 2024", "quotes": "Is 58,1-9a; Sal 50", "quote_vangelo": "secondo Matteo (9,14-15)", "curatore": "Cristina e Marzio Daddi, Giovanni Mascellani", "prevangelo": "", "indications": "", "preghiniz": "Piet\u00e0 di me, o Dio, nel tuo amore;\nnella tua grande misericordia\ncancella la mia iniquit\u00e0.\nLavami tutto dalla mia colpa,\ndal mio peccato rendimi puro.\nS\u00ec, le mie iniquit\u00e0 io le riconosco,\nil mio peccato mi sta sempre dinanzi.\nContro di te, contro te solo ho peccato,\nquello che \u00e8 male ai tuoi occhi, io l'ho fatto.\nTu non gradisci il sacrificio;\nse offro oloc\u00e0usti, tu non li accetti.\nUno spirito contrito \u00e8 sacrificio a Dio;\nun cuore contrito e affranto tu, o Dio, non disprezzi.", "vangelo": "In quel tempo, si avvicinarono a Ges\u00f9 i discepoli di Giovanni e gli dissero: \u00abPerch\u00e9 noi e i farisei digiuniamo molte volte, mentre i tuoi discepoli non digiunano?\u00bb.\nE Ges\u00f9 disse loro: \u00abPossono forse gli invitati a nozze essere in lutto finch\u00e9 lo sposo \u00e8 con loro? Ma verranno giorni quando lo sposo sar\u00e0 loro tolto, e allora digiuneranno\u00bb.", "medita": "Un aspetto fondamentale della spiritualit\u00e0 cristiana \u00e8 questo: \u00e8 proprio di Dio dare gioia. Come \u00e8 proprio del fuoco bruciare, dell'acqua \u00e8 bagnare, \u00e8 proprio di Dio dare gioia. \u00c8 una cosa dimenticata dai cristiani perch\u00e9 noi conosciamo spesso il dovere, conosciamo spesso tanti impegni giusti, ma conoscere la gioia \u00e8 conoscere Dio. \u00c8 una gioia che sa resistere alle difficolt\u00e0 perch\u00e9 \u00e8 proprio del nemico toglierci la gioia in tutti i modi; basta una contrariet\u00e0, basta subire una ingiustizia. Il male, il peccato e i miei limiti ci sono. Dio tuttavia mi d\u00e0 gioia. Perch\u00e9 il mio male \u00e8 il luogo del perdono, la mia miseria \u00e8 quello della misericordia, il mio limite \u00e8 il luogo della comunione, ed \u00e8 la forza di questa gioia che fa s\u00ec che questa nostra vita umana diventi divina. Se io invece guardo sempre i miei limiti, allora mi abbatto, mi avvilisco, e di vita cristiana non se ne pu\u00f2 parlare, se non come di un impegno moralistico che \u00e8 negazione del Vangelo. La forza stessa del Vangelo \u00e8 questa gioia che \u00e8 il segno della presenza di Dio. Ed \u00e8 quello che leggiamo oggi con i termini del mangiare, delle nozze, del vestito nuovo, del vino nuovo, degli otri nuovi. La pi\u00f9 grande ascesi spirituale \u00e8 cacciare via i pensieri tristi e vivere degli altri.\nI discepoli di Giovanni e i farisei digiunano, i discepoli di Ges\u00f9 sono mangioni e beoni come lo stesso Ges\u00f9. I farisei, sono persone brave e oneste, attaccate alla Parola di Dio, alla legge codificata nel passato. Quindi per loro la vita \u00e8 il passato, \u00e8 l'osservanza di quella legge. Essi non vivono il presente, osservano quella legge, osservano ci\u00f2 che \u00e8 passato. I discepoli di Giovanni invece sono in un'altra forma di religiosit\u00e0, tutta rivolta verso il futuro. La vita sar\u00e0 quella futura, adesso dobbiamo aspettare. Quindi nel presente cosa si fa? Digiuniamo. Digiunare vuol dire morire, vuol dire non vivere. Mangiare \u00e8 la vita. Invece i discepoli di Ges\u00f9 mangiano. Per loro Dio \u00e8 colui che \u00e8 qui, ora, con noi. Tutti i Suoi doni sono Sua presenza e quindi li viviamo come eucaristia, come ringraziamento. Quindi la vita cristiana \u00e8 vita vissuta alla presenza di Dio. Qui e ora mangio e vivo. C'\u00e8 questo duplice rischio nel vivere l'esperienza religiosa: cio\u00e8 il rischio di essere ancorati al passato, che \u00e8 una forma di alienazione che lega la tradizione, e blocca. Il rischio opposto \u00e8 quello di una fuga nel futuro: \u00e8 l'alienazione che manda gli occhi cos\u00ec avanti, per vedere il Signore, che non vede nel presente. Invece il dono della fede \u00e8 puntare gli occhi sul presente, per l'esperienza di Dio che \u00e8 qui presente. Dio \u00e8 colui che \u00e8, \u00e8 l'eterno presente; l'esperienza di fede urge sul presente, valorizza il presente. E ci riempie di gioia e felicit\u00e0.", "riflettere": "Il digiuno, che il vangelo paragona all'attesa dello sposo, ci prepari a testimoniare pi\u00f9 concretamente la fede e l'amore.", "preghfin": "Il sacrificio che ti offriamo, Signore, in questo tempo di penitenza,\nrenda a te graditi i nostri cuori, e ci dia la forza per pi\u00f9 generose rinunce.\nPer Cristo nostro Signore."}