{"day": 14, "month": 2, "year": 2024, "weekday": 3, "date_str": "mercoled\u00ec 14 febbraio 2024", "quotes": "Gl 2,12-18; Sal 50; 2Cor 5,20-6,2", "quote_vangelo": "secondo Matteo (6,1-6.16-18)", "curatore": "Cristina e Marzio Daddi, Giovanni Mascellani", "prevangelo": "", "indications": "Mercoled\u00ec delle Ceneri\nTempo di quaresima\nSanti Cirillo e Metodio", "preghiniz": "Beato l'uomo che teme il Signore\ne nei suoi precetti trova grande gioia.\nPotente sulla terra sar\u00e0 la sua stirpe,\nla discendenza degli uomini retti sar\u00e0 benedetta.\nProsperit\u00e0 e ricchezza nella sua casa,\nla sua giustizia rimane per sempre.\nSpunta nelle tenebre, luce per gli uomini retti:\nmisericordioso, pietoso e giusto.\nEgli dona largamente ai poveri,\nla sua giustizia rimane per sempre,\nla sua fronte s'innalza nella gloria.", "vangelo": "In quel tempo, Ges\u00f9 disse ai suoi discepoli: \u00abState attenti a non praticare la vostra giustizia davanti agli uomini per essere ammirati da loro, altrimenti non c'\u00e8 ricompensa per voi presso il Padre vostro che \u00e8 nei cieli.\nDunque, quando fai l'elemosina, non suonare la tromba davanti a te, come fanno gli ipocriti nelle sinagoghe e nelle strade, per essere lodati dalla gente. In verit\u00e0 io vi dico: hanno gi\u00e0 ricevuto la loro ricompensa. Invece, mentre tu fai l'elemosina, non sappia la tua sinistra ci\u00f2 che fa la tua destra, perch\u00e9 la tua elemosina resti nel segreto; e il Padre tuo, che vede nel segreto, ti ricompenser\u00e0.\nE quando pregate, non siate simili agli ipocriti che, nelle sinagoghe e negli angoli delle piazze, amano pregare stando ritti, per essere visti dalla gente. In verit\u00e0 io vi dico: hanno gi\u00e0 ricevuto la loro ricompensa. Invece, quando tu preghi, entra nella tua camera, chiudi la porta e prega il Padre tuo, che \u00e8 nel segreto; e il Padre tuo, che vede nel segreto, ti ricompenser\u00e0.\nE quando digiunate, non diventate malinconici come gli ipocriti, che assumono un'aria disfatta per far vedere agli altri che digiunano. In verit\u00e0 io vi dico: hanno gi\u00e0 ricevuto la loro ricompensa. Invece, quando tu digiuni, prof\u00f9mati la testa e l\u00e0vati il volto, perch\u00e9 la gente non veda che tu digiuni, ma solo il Padre tuo, che \u00e8 nel segreto; e il Padre tuo, che vede nel segreto, ti ricompenser\u00e0\u00bb.", "medita": "Il gesto proprio ed esclusivo del primo giorno della Quaresima \u00e8 l'imposizione delle Ceneri. Ma qual \u00e8 il suo significato? Ai gesti esteriori deve sempre corrispondere la sincerit\u00e0 dell'animo e la coerenza delle opere. La Quaresima \u00e8 il \u00abtempo favorevole\u00bb, per rinnovare il nostro cammino di conversione: si tratta di rifiutare gli idoli seducenti che ci inducono a dimenticare il Vangelo. Come peccatori dobbiamo chiedere perdono a Dio, l'unico in grado di restituirci gioia e speranza.\nUn altro aspetto della spiritualit\u00e0 quaresimale \u00e8 quello \u00abagonistico\u00bb. Ogni giorno, ma particolarmente in Quaresima, il cristiano deve affrontare una lotta, come quella di Cristo nel deserto di Giuda e nel Getsemani. Si tratta di una battaglia spirituale, che \u00e8 diretta contro il peccato e contro Satana e che investe l'intera persona e ci richiede un'attenta e costante vigilanza. Una lotta nella quale vanno utilizzate le \u00abarmi\u00bb della preghiera, del digiuno e della penitenza. Lottare contro il male, contro ogni forma di odio, e morire a s\u00e8 stessi \u00e8 l'itinerario ascetico che ognuno \u00e8 chiamato a percorrere con umilt\u00e0 e pazienza, con generosit\u00e0 e perseveranza. Questo itinerario rende i cristiani testimoni e apostoli di pace. Alla violenza che minaccia la pace nel mondo la nostra risposta \u00e8 quella di Colui che ha abbracciato la Croce, seguendo il sentiero pi\u00f9 lungo ma efficace dell'amore. Dobbiamo impegnarci nell'opporci al male con il bene, alla menzogna con la verit\u00e0, all'odio con l'amore.\nL'amore, deve poi tradursi in gesti concreti specialmente verso i poveri e i bisognosi. Siamo chiamati a lottare contro l'ipocrisia, l'ostentazione, la ritualit\u00e0 esteriore, che si compiace dei propri atti ma senza incidenza nell'interiorit\u00e0, nell'impegno esistenziale e sociale. Quando facciamo qualcosa di bene subito nasce in noi il desiderio di essere stimati di essere ammirati, di avere una ricompensa, una ricompensa falsa, per\u00f2, perch\u00e9 \u00e8 la gloria umana, la nostra soddisfazione. E questo ci chiude in noi stessi, mentre contemporaneamente ci porta fuori di noi, per vivere solo di quello che gli altri pensano di noi, di noi lodano e ammirano. Il Signore ci chiede di fare il bene perch\u00e9 \u00e8 Bene e perch\u00e9 Dio \u00e8 Dio e ci d\u00e0 anche il modo per vivere cos\u00ec: vivere in rapporto col Padre. Per fare il bene noi abbiamo bisogno di vivere nell'amore di qualcuno. Se viviamo nell'amore del Padre, nel segreto con il Padre, il bene lo faremo in modo perfetto.\nIl nostro atteggiamento in questa Quaresima sia dunque di vivere nel segreto, dove solo il Padre ci vede, ci ama, ci aspetta. Se possiamo fare poco, facciamolo nella preghiera, nella mortificazione, nella carit\u00e0 fraterna, umilmente, sinceramente davanti a Dio; cos\u00ec saremo degni della vita eterna che il Signore Ges\u00f9 ci ha promesso.", "riflettere": "Il Signore predilige chi si rivolge a lui con umilt\u00e0 e povert\u00e0: riusciamo a contrastare il desiderio di essere ammirati, stimati e ricompensati quando facciamo un'opera buona?", "preghfin": "O Padre che ami chi dona con gioia, illumina le nostra azioni,\naffinch\u00e9 chiunque ci incontra possa accorgersi della grandezza del tuo amore."}