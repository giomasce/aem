{"day": 20, "month": 2, "year": 2024, "weekday": 2, "date_str": "marted\u00ec 20 febbraio 2024", "quotes": "Is 55,10-11; Sal 33", "quote_vangelo": "secondo Matteo (6,7-15)", "curatore": "Cristina e Marzio Daddi, Giovanni Mascellani", "prevangelo": "", "indications": "", "preghiniz": "Magnificate con me il Signore,\nesaltiamo insieme il suo nome.\nHo cercato il Signore: mi ha risposto\ne da ogni mia paura mi ha liberato.\nGuardate a lui e sarete raggianti,\ni vostri volti non dovranno arrossire.\nQuesto povero grida e il Signore lo ascolta,\nlo salva da tutte le sue angosce.\nGli occhi del Signore sui giusti,\ni suoi orecchi al loro grido di aiuto.\nIl volto del Signore contro i malfattori,\nper eliminarne dalla terra il ricordo.\nGridano i giusti e il Signore li ascolta,\nli libera da tutte le loro angosce.\nIl Signore \u00e8 vicino a chi ha il cuore spezzato,\negli salva gli spiriti affranti.", "vangelo": "In quel tempo, Ges\u00f9 disse ai suoi discepoli: \u00abPregando, non sprecate parole come i pagani: essi credono di venire ascoltati a forza di parole. Non siate dunque come loro, perch\u00e9 il Padre vostro sa di quali cose avete bisogno prima ancora che gliele chiediate. Voi dunque pregate cos\u00ec:\nPadre nostro che sei nei cieli, sia santificato il tuo nome, venga il tuo regno, sia fatta la tua volont\u00e0, come in cielo cos\u00ec in terra. Dacci oggi il nostro pane quotidiano, e rimetti a noi i nostri debiti come anche noi li rimettiamo ai nostri debitori, e non abbandonarci alla tentazione, ma liberaci dal male.\nSe voi infatti perdonerete agli altri le loro colpe, il Padre vostro che \u00e8 nei cieli perdoner\u00e0 anche a voi; ma se voi non perdonerete agli altri, neppure il Padre vostro perdoner\u00e0 le vostre colpe\u00bb.", "medita": "Parlandoci della preghiera e insegnandoci come bisogna pregare Ges\u00f9 ci chiama ad una conversione della nostra preghiera. La cosa pi\u00f9 importante \u00e8 l'azione di Dio, molto pi\u00f9 della nostra, e perci\u00f2 \u00e8 essere molto semplicemente in profondo rapporto con Dio. Non contano le parole, non contano i bei pensieri. Non \u00e8 quello che facciamo noi, ma quello che Dio fa in noi che conta. Noi chiediamo a Dio di esaudirci, ma pi\u00f9 ancora quando preghiamo esaudiamo Dio, che desidera trasformarci se lo lasciamo agire in noi. Se preghiamo come ci ha insegnato Ges\u00f9, noi esaudiamo Dio e la nostra \u00e8 una preghiera che pu\u00f2 veramente trasformare la vita.\n\u00c8 certamente una profonda educazione alla preghiera quella che Ges\u00f9 ci d\u00e0 incominciando con domande tutte riferentisi a Dio: dire \u201cSia santificato il tuo nome, venga il tuo regno, sia fatta la tua volont\u00e0\u201d vuol dire mettersi davanti a Dio, contemplare Dio e desiderare che egli sia conosciuto, amato, che si realizzino i suoi progetti e non i nostri, cos\u00ec limitati e senza futuro.\nAnche le preghiere concernenti direttamente la nostra vita sono educative per noi. \u201cDacci oggi il nostro pane quotidiano\u201d. \u00c8 una preghiera nello stesso tempo fiduciosa e limitata. Non si chiede la ricchezza, o di essere assicurati per tutto il resto della vita: si domanda per oggi il pane di oggi. Ed \u00e8 sicuro che Ges\u00f9, qualificando il pane che ci fa chiedere, abbia pensato sia un pane necessario s\u00ec per la nostra vita, ma anche per la nostra vita spirituale.\n\u201cRimetti a noi i nostri debiti come noi li rimettiamo ai nostri debitori\u201d: Ges\u00f9 continua ad educare la nostra preghiera mostrandoci che l'amore che Dio ci d\u00e0 \u00e8 legato al nostro amore per il prossimo. \u201cNon indurci in tentazione ma liberaci dal male\u201d: le ultime domande ci mantengono sempre al livello della vita spirituale. Non chiediamo di essere liberati dalla sofferenza, ma dal male. \u00c8 vero che si pu\u00f2 considerare un male anche la sofferenza, ma non \u00e8 la stessa cosa. Nella misura in cui essa \u00e8 un male, domandiamo di essere liberati anche dalla sofferenza, ma accettiamo di soffrire fisicamente se questo serve al nostro bene. L'importante \u00e8 che siamo liberati dal peccato, da tutto ci\u00f2 che nuoce al nostro rapporto con Dio. Per questo domandiamo di essere liberati dalla tentazione e dal male, il male spirituale.\nSiamo riconoscenti al Signore che ci ha cos\u00ec educati alla preghiera e cerchiamo di essere fedeli al suo insegnamento, per crescere nell'amore suo e dei fratelli.", "riflettere": "Meditiamo su ogni parola che nostro Padre ci ha insegnato per mezzo di Suo Figlio.", "preghfin": "O Dio, Padre del cielo e della terra, che conosci i nostri bisogni\ne non ti accontenti di parole vuote,\nfa' che la nostra preghiera sia simile a quella del tuo Figlio,\nche cercava in tutto la tua volont\u00e0."}