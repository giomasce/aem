{"day": 27, "month": 2, "year": 2024, "weekday": 2, "date_str": "marted\u00ec 27 febbraio 2024", "quotes": "Is 1,10.16-20; Sal 49", "quote_vangelo": "secondo Matteo (23,1-12)", "curatore": "Cristina e Marzio Daddi, Giovanni Mascellani", "prevangelo": "", "indications": "", "preghiniz": "Non ti rimprovero per i tuoi sacrifici,\ni tuoi oloc\u00e0usti mi stanno sempre davanti.\nNon prender\u00f2 vitelli dalla tua casa\nn\u00e9 capri dai tuoi ovili.\nPerch\u00e9 vai ripetendo i miei decreti\ne hai sempre in bocca la mia alleanza,\ntu che hai in odio la disciplina\ne le mie parole ti getti alle spalle?\nHai fatto questo e io dovrei tacere?\nForse credevi che io fossi come te!\nTi rimprovero: pongo davanti a te la mia accusa.\nChi offre la lode in sacrificio, questi mi onora;\na chi cammina per la retta via\nmostrer\u00f2 la salvezza di Dio.\n<i>(Salmo 49)</i>", "vangelo": "In quel tempo, Ges\u00f9 si rivolse alla folla e ai suoi discepoli dicendo: \u00abSulla cattedra di Mos\u00e8 si sono seduti gli scribi e i farisei. Praticate e osservate tutto ci\u00f2 che vi dicono, ma non agite secondo le loro opere, perch\u00e9 essi dicono e non fanno. Legano infatti fardelli pesanti e difficili da portare e li pongono sulle spalle della gente, ma essi non vogliono muoverli neppure con un dito.  Tutte le loro opere le fanno per essere ammirati dalla gente: allargano i loro filatt\u00e8ri e allungano le frange; si compiacciono dei posti d'onore nei banchetti, dei primi seggi nelle sinagoghe, dei saluti nelle piazze, come anche di essere chiamati \u201crabb\u00ec\u201d dalla gente.\nMa voi non fatevi chiamare \u201crabb\u00ec\u201d, perch\u00e9 uno solo \u00e8 il vostro Maestro e voi siete tutti fratelli. E non chiamate \u201cpadre\u201d nessuno di voi sulla terra, perch\u00e9 uno solo \u00e8 il Padre vostro, quello celeste. E non fatevi chiamare \u201cguide\u201d, perch\u00e9 uno solo \u00e8 la vostra Guida, il Cristo.\nChi tra voi \u00e8 pi\u00f9 grande, sar\u00e0 vostro servo; chi invece si esalter\u00e0, sar\u00e0 umiliato e chi si umilier\u00e0 sar\u00e0 esaltato\u00bb.", "medita": "Questa pagina di Vangelo ci presenta due grandi tentazioni: il giudizio, severissimo nei confronti del fratello e sempre indulgente e comprensivo verso me stesso, e l'appariscenza. Credo che l'origine di entrambi sia la stessa: nel giardino all'inizio della Genesi un serpente convince con l'inganno i nostri progenitori Adamo ed Eva che Dio, in fin dei conti, sia un cinico; che Dio ci abbia creati soffiando in noi il desiderio della vita, ma senza alcuna intenzone di darcela veramente, questa vita. Questa zizzania, ahim\u00e9, ha germogliato e tutt'ora cresce in noi, tenendoci succubi di una paura da cui \u00e8 molto difficile liberarsi: se non mi occupo io di trionfare sugli altri, costi quel che costi, finir\u00f2 per essere schiacciato.\nSe non affrontiamo questa paura con la preghiera e con l'esercizio costante della mitezza e della generosit\u00e0, essa rimane come uno stonato sottofondo nella nostra vita e un po' alla volta corrode le relazioni con gli altri: il bisogno di affermare me stesso dalla presunta minaccia che sono i miei fratelli mi costringe, come gli scribi e i farisei rimproverati da Ges\u00f9, a vivere nella perenne preoccupazione di dimostrare che gli altri hanno torto e io ho ragione; ma siccome io stesso non credo di convincere nessuno, devo anche usare ogni sorta di espediente per essere ammirato, surrogando con i vani riconoscimenti che (forse) ricevo la consapevolezza del vuoto che sto creando dentro di me. Ci sono vari modi: esibire la propria devozione (i filatt\u00e8ri e le frange), farsi vedere con le persone giuste, pretendere titoli di riconoscimento.\nLa mia vita rischia di diventare una soffocante agonia per rimanere in qualche modo a galla in mezzo ai giudizi altrettanto severi degli altri nei miei confronti, e tutta l'ammirazione che credo di accumulare si rivela di punto in bianco effimera e inutile.\nLa proposta di Ges\u00f9 \u00e8 un'altra: umiliamoci, ossia riconosciamoci terra (<i>humus</i> in latino); la terra con cui Dio cre\u00f2 l'uomo e la donna nel giardino originale aggiungendoci il soffio della vita. Fidiamoci del Dio che ci ha creati ed amati, che vede nel nostro cuore e che si prende cura della nostra vita senza che noi dobbiamo dimostrare di essere chiss\u00e0 chi. \u00c8 lui che riempie la nostra vita di ci\u00f2 di cui ha bisogno veramente.", "riflettere": "Probabilmente nessuno di noi riesce ad affrancarsi veramente dalle tentazioni di cui abbiamo parlato. Sono opera del Diavolo, sono pi\u00f9 forti della nostra umanit\u00e0. Ma non sono pi\u00f9 forti di Dio: quando ci rendiamo conto di aver giudicato o di aver pensato alla nostra apparenza, chiediamo perdono a Dio e ai fratelli e nella preghiera rinnoviamo il nostro desiderio che Dio sia il Signore della nostra vita.", "preghfin": "Signore, ci\u00f2 di cui abbiamo bisogno\nnon \u00e8 la forza di essere perfetti,\nche ci condurrebbe alla superbia e all'autocompiacimento;\nabbiamo invece bisogno della forza\ndi accettare l'imperfezione nostra e degli altri\ne di fare ampio uso di perdono e preghiera\nogni volta che ce n'\u00e8 bisogno,\ne, per stare sicuri, anche quando non ce n'\u00e8 bisogno."}