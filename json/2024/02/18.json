{"day": 18, "month": 2, "year": 2024, "weekday": 7, "date_str": "domenica 18 febbraio 2024", "quotes": "Gn 9,8-15; Sal 24; 1Pt 3,18-22", "quote_vangelo": "secondo Marco (1,12-15)", "curatore": "Cristina e Marzio Daddi, Giovanni Mascellani", "prevangelo": "", "indications": "Salterio: prima settimana", "preghiniz": "Fammi conoscere, Signore, le tue vie,\ninsegnami i tuoi sentieri.\nGuidami nella tua fedelt\u00e0 e istruiscimi,\nperch\u00e9 sei tu il Dio della mia salvezza.\nRic\u00f2rdati, Signore, della tua misericordia\ne del tuo amore, che \u00e8 da sempre.\nRic\u00f2rdati di me nella tua misericordia,\nper la tua bont\u00e0, Signore.\nBuono e retto \u00e8 il Signore,\nindica ai peccatori la via giusta;\nguida i poveri secondo giustizia,\ninsegna ai poveri la sua via.", "vangelo": "In quel tempo, lo Spirito sospinse Ges\u00f9 nel deserto e nel deserto rimase quaranta giorni, tentato da Satana. Stava con le bestie selvatiche e gli angeli lo servivano.\nDopo che Giovanni fu arrestato, Ges\u00f9 and\u00f2 nella Galilea, proclamando il vangelo di Dio, e diceva: \u00abIl tempo \u00e8 compiuto e il regno di Dio \u00e8 vicino; convertitevi e credete nel Vangelo\u00bb.", "medita": "Dio non ci lascer\u00e0 mai! Noi lo possiamo lasciare, ma lui non ci lascer\u00e0 mai. Il Vangelo di Marco non riporta, a differenza degli altri, il contenuto delle tentazioni di Ges\u00f9, ma ci ricorda l'essenziale: lo Spirito lo sospinse nel deserto, e nel deserto rimase quaranta giorni tentato da Satana. Nel deserto Ges\u00f9 gioca la sua e nostra partita decisiva, questione di vita o di morte: \u00e8 venuto per essere servito o per servire? Per avere, salire, comandare, o per scendere, avvicinarsi, offrire?\nLa tentazione \u00e8 sempre una scelta tra due vite, anzi tra due amori. E, senza scegliere, non si pu\u00f2 vivere. Se togliamo le tentazioni nessuno si salver\u00e0 pi\u00f9, perch\u00e9 verrebbe a mancare il grande mistero della nostra libert\u00e0. \u00c8 quello che apre tutta la sezione della legge nella Bibbia: Dio mette davanti a noi la vita e la morte e noi dobbiamo scegliere. Non restiamo inerti, passivi, sdraiati. \u00c8 come una supplica che Dio stesso rivolge all'uomo: scegli, ti prego, la vita! Che poi significa cercar di scegliere sempre l'umano contro il disumano, cercar di scegliere sempre ci\u00f2 che costruisce e fa crescere la vita nostra e degli altri in umanit\u00e0 e dignit\u00e0.\nE dal deserto prende avvio l'annuncio di Ges\u00f9, il suo sogno di vita. La primavera, nostra e di Dio, non si lascia sgomentare da nessun deserto, da nessun abisso di pietre, di peccati, debolezze e fragilit\u00e0. Dopo che Giovanni fu arrestato Ges\u00f9 and\u00f2 nella Galilea proclamando il Vangelo di Dio. E diceva: \u201cIl Regno di Dio \u00e8 vicino, convertitevi e credete al Vangelo\u201d. Il contenuto dell'annuncio \u00e8 il Vangelo di Dio. Dio come una bella notizia. Non era ovvio per niente. Non tutta la Bibbia \u00e8 Vangelo; non tutta \u00e8 bella, gioiosa notizia; alle volte \u00e8 minaccia e giudizio, spesso \u00e8 precetto e ingiunzione. Ma la caratteristica originale di Ges\u00f9 \u00e8 annunciare il Vangelo, una parola che conforta la vita: Dio si \u00e8 fatto vicino a ciascuno di noi, e con lui sono possibili cieli e terra nuovi.\nGes\u00f9 passa e dietro di lui, sulle strade e nei villaggi, resta una scia di Vangelo, un'eco in cui vibra il sapore bello e buono della gioia: \u00e8 possibile vivere meglio, un mondo come Dio lo sogna, una storia altra; e quel Rabbi sembra conoscerne il segreto.\nConvertitevi\u2026 Come a dire: giratevi verso la luce, perch\u00e9 la luce \u00e8 gi\u00e0 qui. Ed \u00e8 come il movimento continuo del girasole, il suo orientarsi tenace verso la pazienza e la bellezza della luce. Verso il Dio di Ges\u00f9, e il suo volto di luce.", "riflettere": "Impegniamoci a trovare forza e coraggio per combattere i nostri difetti e migliorare i rapporti con il nostro prossimo.", "preghfin": "Il pane del cielo che ci hai dato, o Padre,\nalimenti in noi la fede, accresca la speranza, rafforzi la carit\u00e0,\ne ci insegni ad aver fame di Cristo, pane vivo e vero,\ne a nutrirci di ogni parola che esce dalla tua bocca."}