{"day": 25, "month": 2, "year": 2024, "weekday": 7, "date_str": "domenica 25 febbraio 2024", "quotes": "Gn 22,1-2.9a.10-13.15-18; Sal 115; Rm 8,31b-34", "quote_vangelo": "secondo Marco (9,2-10)", "curatore": "Cristina e Marzio Daddi, Giovanni Mascellani", "prevangelo": "", "indications": "Salterio: seconda settimana", "preghiniz": "Ho creduto anche quando dicevo:\n\u00abSono troppo infelice\u00bb.\nAgli occhi del Signore \u00e8 preziosa\nla morte dei suoi fedeli.\nTi prego, Signore, perch\u00e9 sono tuo servo;\nio sono tuo servo, figlio della tua schiava:\ntu hai spezzato le mie catene.\nA te offrir\u00f2 un sacrificio di ringraziamento\ne invocher\u00f2 il nome del Signore.\nAdempir\u00f2 i miei voti al Signore\ndavanti a tutto il suo popolo,\nnegli atri della casa del Signore,\nin mezzo a te, Gerusalemme.\n<i>(Salmo 115)</i>", "vangelo": "In quel tempo, Ges\u00f9 prese con s\u00e9 Pietro, Giacomo e Giovanni e li condusse su un alto monte, in disparte, loro soli.\nFu trasfigurato davanti a loro e le sue vesti divennero splendenti, bianchissime: nessun lavandaio sulla terra potrebbe renderle cos\u00ec bianche. E apparve loro Elia con Mos\u00e8 e conversavano con Ges\u00f9. Prendendo la parola, Pietro disse a Ges\u00f9: \u00abRabb\u00ec, \u00e8 bello per noi essere qui; facciamo tre capanne, una per te, una per Mos\u00e8 e una per Elia\u00bb. Non sapeva infatti che cosa dire, perch\u00e9 erano spaventati. Venne una nube che li copr\u00ec con la sua ombra e dalla nube usc\u00ec una voce: \u00abQuesti \u00e8 il Figlio mio, l'amato: ascoltatelo!\u00bb. E improvvisamente, guardandosi attorno, non videro pi\u00f9 nessuno, se non Ges\u00f9 solo, con loro.\nMentre scendevano dal monte, ordin\u00f2 loro di non raccontare ad alcuno ci\u00f2 che avevano visto, se non dopo che il Figlio dell'uomo fosse risorto dai morti. Ed essi tennero fra loro la cosa, chiedendosi che cosa volesse dire risorgere dai morti.", "medita": "La Trasfigurazione consiste nel contemplare la croce, nel vedere che Dio \u00e8 Colui che mi ama talmente tanto da dare la vita per me. Sentirci amati in modo assoluto da Dio: \u00e8 questa la trasfigurazione. Chi capisce questo comincia a volersi bene perch\u00e9 si sente bene. Una persona \u00e8 trasfigurata quando si sente amata. Cambia la sua vita. Si passa dalla tristezza alla gioia, dall'inquietudine alla pace. La trasfigurazione \u00e8 una cosa visibilissima. Ricordiamoci dei frutti dello Spirito: amore, gioia, pace, pazienza, benevolenza, fedelt\u00e0, mitezza, libert\u00e0. Proviamo a pensare il contrario di questo e si vede subito se uno \u00e8 schiavo o se uno \u00e8 libero, se \u00e8 arrabbiato o \u00e8 mite, se uno \u00e8 triste o se \u00e8 contento, se \u00e8 in guerra o se \u00e8 in pace. Le prime sono vite che non vorremmo assolutamente vivere, meglio morire che vivere cos\u00ec. Le seconde sono vite belle, da figli di Dio, che possono crescere all'infinito. Cerchiamo di tirar fuori da noi questa forma di Dio, quel Dio che \u00e8 amore, pace, gioia, pazienza, benevolenza, fedelt\u00e0, mitezza e libert\u00e0, perch\u00e9 questa \u00e8 vita, il resto \u00e8 morte. E cos\u00ec potremmo essere anche noi nella luce piena. La luce \u00e8 pi\u00f9 che un simbolo di Dio, la luce \u00e8 quella che fa s\u00ec che ogni cosa sia se stessa. La luce \u00e8 intelligenza, \u00e8 calore, \u00e8 amore, suscita vita; se togliamo la luce c'\u00e8 il nulla. Siamo chiamati tutti ad essere trasformati in luce. Ci\u00f2 vuol dire che il nostro destino \u00e8 qualcosa di infinitamente superiore e splendido.\nSiamo destinati a questo splendore, a vedere faccia a faccia questa gloria, ad essere trasfigurati in questa gloria, dice Paolo: saremo simili a Lui perch\u00e9 lo vedremo cos\u00ec come Egli \u00e8. Noi non possiamo neanche immaginarla questa bellezza alla quale siamo destinati: \u00e8 la promessa di Dio attraverso Mos\u00e8 e i profeti. \u00c8 solo attraverso Mos\u00e8 e i profeti che comprendiamo la grandezza di un Dio che fa alleanza con noi, che vuole essere il nostro futuro, che vuole che siamo con Lui. Lui si definisce l'Emanuele: colui che sta con noi. L'Amore fa s\u00ec che l'uno diventi l'altro. Come Lui \u00e8 diventato noi, noi diventiamo Lui.\nDalla nube esce una voce. Dio non ha volto, ma \u00e8 Parola. Ges\u00f9 \u00e8 il primo che ascolta il Padre amando tutti i fratelli, per questo \u00e8 uguale al Padre, \u00e8 il volto del Padre. Ha ascoltato la Parola del Padre, ma l'unica Parola del Padre \u00e8 l'amore dei fratelli. Dio dice: \u00e8 questi il Figlio mio, il diletto! \u00c8 l'unico. Ascoltate Lui. L'unico comando di Dio Padre \u00e8: ascoltate Lui. Noi diventiamo la Parola che ascoltiamo. Se ascoltiamo la Parola del Figlio realmente diventiamo come il Figlio, siamo il volto del Padre. Ecco allora qual \u00e8 il cammino della trasfigurazione: questo ascolto che, giorno dopo giorno, ci cambia. Per questo \u00e8 importante la lettura quotidiana del Vangelo. Perch\u00e9 davvero ci d\u00e0 un modo di pensare e agire diverso un'opinione di noi diversa. Ascoltiamo il Padre, non c'\u00e8 pi\u00f9 bisogno di altre cose. Seguiamo quel Ges\u00f9 uomo. \u00c8 nella sua umanit\u00e0 che comprendiamo chi \u00e8 Dio. Cristo \u00e8 il Figlio diventato uomo, solidale con noi, in modo che noi possiamo sapere chi siamo, uguali al Padre, tramite il Suo amore e l'amore del Figlio.", "riflettere": "Sul Tabor rivelasti ai discepoli il volto glorioso del tuo Figlio. Preghiamo perch\u00e9 ciascuno di noi sappia sempre leggere i segni dei tempi che anche oggi ci offri, per sostenerci nella fiducia e nella speranza.", "preghfin": "O Padre, che ci chiami\nad ascoltare il tuo amato Figlio,\nnutri la nostra fede con la tua parola\ne purifica gli occhi del nostro spirito,\nperch\u00e9 possiamo godere la visione della tua gloria."}