{"day": 6, "month": 2, "year": 2024, "weekday": 2, "date_str": "marted\u00ec 6 febbraio 2024", "quotes": "1Re 8,22-23.27-30; Sal 83", "quote_vangelo": "secondo Marco (7,1-13)", "curatore": "Cristina e Marzio Daddi, Giovanni Mascellani", "prevangelo": "", "indications": "Santi Paolo Miki e compagni", "preghiniz": "Quando vedo i tuoi cieli, opera delle tue dita,\nla luna e le stelle che tu hai fissato,\nche cosa \u00e8 mai l'uomo perch\u00e9 di lui ti ricordi,\nil figlio dell'uomo, perch\u00e9 te ne curi?\nDavvero l'hai fatto poco meno di un dio,\ndi gloria e di onore lo hai coronato.\nGli hai dato potere sulle opere delle tue mani,\ntutto hai posto sotto i suoi piedi.\nTutte le greggi e gli armenti\ne anche le bestie della campagna,\ngli uccelli del cielo e i pesci del mare,\nogni essere che percorre le vie dei mari.", "vangelo": "In quel tempo, si riunirono attorno a Ges\u00f9 i farisei e alcuni degli scribi, venuti da Gerusalemme. Avendo visto che alcuni dei suoi discepoli prendevano cibo con mani impure, cio\u00e8 non lavate \u2013 i farisei infatti e tutti i Giudei non mangiano se non si sono lavati accuratamente le mani, attenendosi alla tradizione degli antichi e, tornando dal mercato, non mangiano senza aver fatto le abluzioni, e osservano molte altre cose per tradizione, come lavature di bicchieri, di stoviglie, di oggetti di rame e di letti \u2013, quei farisei e scribi lo interrogarono: \u00abPerch\u00e9 i tuoi discepoli non si comportano secondo la tradizione degli antichi, ma prendono cibo con mani impure?\u00bb.\nEd egli rispose loro: \u00abBene ha profetato Isa\u00eca di voi, ipocriti, come sta scritto: \u201cQuesto popolo mi onora con le labbra, ma il suo cuore \u00e8 lontano da me.  Invano mi rendono culto, insegnando dottrine che sono precetti di uomini\u201d. Trascurando il comandamento di Dio, voi osservate la tradizione degli uomini\u00bb.\nE diceva loro: \u00abSiete veramente abili nel rifiutare il comandamento di Dio per osservare la vostra tradizione. Mos\u00e8 infatti disse: \u201cOnora tuo padre e tua madre\u201d, e: \u201cChi maledice il padre o la madre sia messo a morte\u201d. Voi invece dite: \u201cSe uno dichiara al padre o alla madre: Ci\u00f2 con cui dovrei aiutarti \u00e8 korb\u00e0n, cio\u00e8 offerta a Dio\u201d, non gli consentite di fare pi\u00f9 nulla per il padre o la madre. Cos\u00ec annullate la parola di Dio con la tradizione che avete tramandato voi. E di cose simili ne fate molte\u00bb.", "medita": "Ges\u00f9 oggi smaschera un atteggiamento che riguarda anche ciascuno di noi: trasformare la fede in una semplice somma di riti, precetti e tradizioni. Se l'esperienza della fede si riduce solo ad abitudini religiose esse non potranno salvarci, perch\u00e9 sono solo puri gesti che non ci fanno vivere la cosa pi\u00f9 importante: conoscere e amare la persona di Ges\u00f9 Cristo. Se un digiuno, una preghiera, una tradizione religiosa perde di vista il suo fine ultimo che \u00e8 essere in rapporto con Cristo, alla fine potremmo essere praticamente degli atei, cio\u00e8 vivere senza Dio. Nessuna religiosit\u00e0 deve prendere il posto di un rapporto vivo con Ges\u00f9. Se un precetto diventa pi\u00f9 importante di Ges\u00f9 stesso allora ci\u00f2 significa che ci siamo ammalati di questa forma di ipocrisia denunciata da Ges\u00f9 nel Vangelo. Il cuore vicino a Lui deve essere la nostra pi\u00f9 vera preoccupazione.\nIn questo senso dobbiamo sempre vigilare. Inoltre questo testo ci pone il tema della tradizione, e delle trappole che ci sono nella tradizione, che ci impediscono di mangiare il Pane, perch\u00e9 l'unica Legge \u00e8 quella del Pane: prendete e mangiate il mio corpo dato per voi; fate questo in memoria di me, cio\u00e8 fate come ho fatto io. L'unica Legge \u00e8 lo spezzare il pane, cio\u00e8 l'amore di Dio e del prossimo. La bont\u00e0 di tutta la creazione e il bene e il male dove stanno? Entrare nel proprio cuore: l\u00ec c'\u00e8 la sorgente del bene e del male.\nC'\u00e8 un senso sbagliato della legge che consiste in questo: io ho osservato la legge quindi sono a posto. Come se la legge fosse fine a se stessa; invece la legge ha un solo fine: amare Dio e il prossimo. Quindi guardiamo se abbiamo amato loro, non se abbiamo osservato la legge. Perch\u00e9 questo \u00e8 il peccato che ci esclude da Dio: l'amore non si pu\u00f2 meritare, altrimenti \u00e8 trattare Dio come un mercenario. L'amore non \u00e8 un dovere e non serve per tenere buono l'altro perch\u00e9 mi voglia bene. Questo legalismo \u00e8 il pi\u00f9 grande insulto a Dio. E questo \u00e8 il primo senso sbagliato. C'\u00e8 un altro senso sbagliato: \u00e8 la legge di Caino, quella dei privilegi, cio\u00e8 del pi\u00f9 forte che detta legge. Anche con la legge religiosa, noi riusciamo a dettar legge a Dio: io faccio queste cose e tu Dio adesso mi devi aiutare! \u00c8 come se esigessimo un premio. Per\u00f2 importante non \u00e8 la norma, ma il valore che essa custodisce. Qui invece \u00e8 come se, rispettando quella norma, io possa esigere dal Signore quello che Lui, secondo la mia presunzione, mi deve donare. Ma \u00e8 la mia relazione con Lui che dovrebbe diventare la norma. Se l'unico valore \u00e8 l'amore di Dio e del prossimo, tutta la legge si riassume in un solo comando: amare Dio e il prossimo.", "riflettere": "Impegniamoci a sapere sempre distinguere il vero messaggio del vangelo dai precetti che vengono dagli uomini.", "preghfin": "Non permettere, o Signore, che nel nostro cuore\nsi annidino l'ipocrisia e l'arroganza,\nma orientaci verso una fede semplice e rispettosa."}