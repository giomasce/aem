{"day": 27, "month": 3, "year": 2024, "weekday": 3, "date_str": "mercoled\u00ec 27 marzo 2024", "quotes": "Is 50,4-9a; Sal 68", "quote_vangelo": "secondo Matteo (26,14-25)", "curatore": "Pasqua Cocomazzi", "prevangelo": "", "indications": "Mercoled\u00ec santo", "preghiniz": "Loder\u00f2 il nome di Dio con un canto,\nlo magnificher\u00f2 con un ringraziamento,\nVedano i poveri e si rallegrino;\nvoi che cercate Dio, fatevi coraggio,\nperch\u00e9 il Signore ascolta i miseri\ne non disprezza i suoi che sono prigionieri.\n<i>(Salmo 68)</i>", "vangelo": "In quel tempo, uno dei Dodici, chiamato Giuda Iscari\u00f2ta, and\u00f2 dai capi dei sacerdoti e disse: \u00abQuanto volete darmi perch\u00e9 io ve lo consegni?\u00bb. E quelli gli fissarono trenta monete d'argento. Da quel momento cercava l'occasione propizia per consegnare Ges\u00f9.\nIl primo giorno degli \u00c1zzimi, i discepoli si avvicinarono a Ges\u00f9 e gli dissero: \u00abDove vuoi che prepariamo per te, perch\u00e9 tu possa mangiare la Pasqua?\u00bb. Ed egli rispose: \u00abAndate in citt\u00e0 da un tale e ditegli: \u201cIl Maestro dice: Il mio tempo \u00e8 vicino; far\u00f2 la Pasqua da te con i miei discepoli\u201d\u00bb. I discepoli fecero come aveva loro ordinato Ges\u00f9, e prepararono la Pasqua.\nVenuta la sera, si mise a tavola con i Dodici. Mentre mangiavano, disse: \u00abIn verit\u00e0 io vi dico: uno di voi mi tradir\u00e0\u00bb. Ed essi, profondamente rattristati, cominciarono ciascuno a domandargli: \u00abSono forse io, Signore?\u00bb. Ed egli rispose: \u00abColui che ha messo con me la mano nel piatto, \u00e8 quello che mi tradir\u00e0. Il Figlio dell'uomo se ne va, come sta scritto di lui; ma guai a quell'uomo dal quale il Figlio dell'uomo viene tradito! Meglio per quell'uomo se non fosse mai nato!\u00bb. Giuda, il traditore, disse: \u00abRabb\u00ec, sono forse io?\u00bb. Gli rispose: \u00abTu l'hai detto\u00bb.", "medita": "Ges\u00f9 \u00e8 tradito, messo nelle mani dei sacerdoti in cambio di trenta monete d'argento che ancora tintinnano nella notte del tradimento e della tristezza. La delusione, la paura, la solitudine non fecero vacillare Ges\u00f9 tanto era fermo, saldo e radicato nell'Amore del Padre.\nGiuda, \u201ccolui che ha intinto la mano nel piatto\u201d, ha invece preferito guadagnare trenta monete d'argento piuttosto che pagare il prezzo di un amore profondo, ha preferito essere pagato per svendere l'amore, svendendo s\u00e9 stesso. Il segno del tradimento si mescola con quello della prossimit\u00e0 pi\u00f9 intima. La storia della salvezza non \u00e8 solo storia degli amori umani impossibili o falliti, ma \u00e8 la storia di Dio che ama l'uomo a partire anche dai suoi tradimenti. Il peccato, per quanto grave, non rompe il patto di amore e fedelt\u00e0 con Dio e non decreta la fine; anzi, Lui \u00e8 venuto per i malati e non per i sani e nel momento in cui annuncia il tradimento, proclama la sopravvivenza dell'amore sulla morte e sul peccato che la provoca.\nA Giuda \u00e8 mancata l'umilt\u00e0 di arrendersi, ritornare al suo Signore e riconoscere il suo peccato; ha disperato non confidando nella misericordia del Signore: se avesse guardato ancora una volta Ges\u00f9 negli occhi in essi avrebbe scoperto che non c'era rancore n\u00e9 collera, e avrebbe rivisto la stessa gioia con cui lo aveva chiamato a s\u00e9 affinch\u00e9 fosse suo apostolo.\nAnche Pietro, colui che sarebbe diventato il fondamento della Chiesa, in quella notte di tradimenti rinnega il Signore, ma poi piange il suo peccato con lacrime amare d'amore mantenendo ferma la speranza nella misericordia del Signore, perch\u00e9 per quanto grandi siano le nostre offese, sempre pi\u00f9 grande \u00e8 la misericordia di Dio.\nDi questa notte resti una certezza e una consolazione, tutto si pu\u00f2 rimediare se ritorniamo al Signore e apriamo il cuore alla grazia in modo che Cristo possa guarire le nostre ferite. Impariamo dalla forza che acquist\u00f2 l'umilt\u00e0 di Pietro: \u00abLa paura e la vergogna, che non ci permettono di essere sinceri, sono i nemici pi\u00f9 grandi della perseveranza. Siamo di creta; ma, se parliamo, la creta raggiunge la forza del bronzo\u00bb (San Josemar\u00eca).", "riflettere": "Lo scontro tra amore e tradimento mette la nostra esistenza in una condizione di inquietudine, che scopriamo sempre presente e nuova, anche quando ci sembra d'averla superata e risolta. Nel silenzio del nostro cuore inquieto troviamo una domanda capace di avvolgere tutto il mistero del nostro esistere e che si proietti in avanti, anche quando ci sentiamo peccatori e traditori.", "preghfin": "Nessuna notte dispera di un nuovo giorno, Tu sei la Via e la Verit\u00e0:\nSignore Ges\u00f9, a quelli che cercano, a quelli che dubitano, riv\u00e8lati, e sii per loro stella.\nNessuna tenebra dispera di una luce nuova, Tu illumini chi giace all'ombra della morte:\nSignore Ges\u00f9, ai popoli vittime dell'ingiustizia e della violenza,\nridona il coraggio e la grazia della Speranza.\nNessuna solitudine dispera di una nuova presenza, Tu ritorni da noi ad ogni Eucarestia:\nSignore Ges\u00f9, a quanti sono dimenticati, traditi, esclusi,\nsiediti alla loro tavola e offri loro la tua amicizia.\nNessuna offesa dispera di un perdono rinnovato, Tu ti sei consegnato per riconciliare tutto:\npiega le resistenze, guarisci le ferite, asciuga le nostre lacrime, rendici umili.\n<i>(Dieudon\u00e9 Dufrasne)</i>"}