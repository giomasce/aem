{"day": 2, "month": 3, "year": 2024, "weekday": 6, "date_str": "sabato 2 marzo 2024", "quotes": "Mic 7,14-15.18-20; Sal 102", "quote_vangelo": "secondo Luca (15,1-3.11-32)", "curatore": "Pasqua Cocomazzi", "prevangelo": "", "indications": "", "preghiniz": "Perch\u00e9 quanto il cielo \u00e8 alto sulla terra,\ncos\u00ec la sua misericordia \u00e8 potente su quelli che lo temono;\nquanto dista l'oriente dall'occidente,\ncos\u00ec egli allontana da noi le nostre colpe.\n<i>(Salmo 102)</i>", "vangelo": "In quel tempo, si avvicinavano a lui tutti i pubblicani e i peccatori per ascoltarlo. I farisei e gli scribi mormoravano dicendo: \u00abCostui accoglie i peccatori e mangia con loro\u00bb. Ed egli disse loro questa parabola: \u00abUn uomo aveva due figli. Il pi\u00f9 giovane dei due disse al padre: \u201cPadre, dammi la parte di patrimonio che mi spetta\u201d. Ed egli divise tra loro le sue sostanze.\nPochi giorni dopo, il figlio pi\u00f9 giovane, raccolte tutte le sue cose, part\u00ec per un paese lontano e l\u00e0 sperper\u00f2 il suo patrimonio vivendo in modo dissoluto. Quando ebbe speso tutto, sopraggiunse in quel paese una grande carestia ed egli cominci\u00f2 a trovarsi nel bisogno. Allora and\u00f2 a mettersi al servizio di uno degli abitanti di quella regione, che lo mand\u00f2 nei suoi campi a pascolare i porci. Avrebbe voluto saziarsi con le carrube di cui si nutrivano i porci; ma nessuno gli dava nulla.\nAllora ritorn\u00f2 in s\u00e9 e disse: \u201cQuanti salariati di mio padre hanno pane in abbondanza e io qui muoio di fame! Mi alzer\u00f2, andr\u00f2 da mio padre e gli dir\u00f2: Padre, ho peccato verso il Cielo e davanti a te; non sono pi\u00f9 degno di essere chiamato tuo figlio. Trattami come uno dei tuoi salariati\u201d. Si alz\u00f2 e torn\u00f2 da suo padre.\nQuando era ancora lontano, suo padre lo vide, ebbe compassione, gli corse incontro, gli si gett\u00f2 al collo e lo baci\u00f2.\nIl figlio gli disse: \u201cPadre, ho peccato verso il Cielo e davanti a te; non sono pi\u00f9 degno di essere chiamato tuo figlio\u201d. Ma il padre disse ai servi: \u201cPresto, portate qui il vestito pi\u00f9 bello e fateglielo indossare, mettetegli l'anello al dito e i sandali ai piedi. Prendete il vitello grasso, ammazzatelo, mangiamo e facciamo festa, perch\u00e9 questo mio figlio era morto ed \u00e8 tornato in vita, era perduto ed \u00e8 stato ritrovato\u201d. E cominciarono a far festa.\nIl figlio maggiore si trovava nei campi. Al ritorno, quando fu vicino a casa, ud\u00ec la musica e le danze; chiam\u00f2 uno dei servi e gli domand\u00f2 che cosa fosse tutto questo. Quello gli rispose: \u201cTuo fratello \u00e8 qui e tuo padre ha fatto ammazzare il vitello grasso, perch\u00e9 lo ha riavuto sano e salvo\u201d. Egli si indign\u00f2, e non voleva entrare.\nSuo padre allora usc\u00ec a supplicarlo. Ma egli rispose a suo padre: \u201cEcco, io ti servo da tanti anni e non ho mai disobbedito a un tuo comando, e tu non mi hai mai dato un capretto per far festa con i miei amici. Ma ora che \u00e8 tornato questo tuo figlio, il quale ha divorato le tue sostanze con le prostitute, per lui hai ammazzato il vitello grasso\u201d. Gli rispose il padre: \u201cFiglio, tu sei sempre con me e tutto ci\u00f2 che \u00e8 mio \u00e8 tuo; ma bisognava far festa e rallegrarsi, perch\u00e9 questo tuo fratello era morto ed \u00e8 tornato in vita, era perduto ed \u00e8 stato ritrovato\u201d\u00bb.", "medita": "Nessuno quanto Luca \u00e8 capace di illuminare la forza dell'amore di Dio nell'esperienza della perdita di qualcosa, perch\u00e9 \u00e8 sulla mancanza dell'oggetto dell'amore che si misura l'amore stesso.\nIl figlio minore cade nell'insidioso equivoco di barattare la propria storia con il denaro che aveva in tasca disperdendo il valore di s\u00e9 stesso, spendendo senza ricevere niente, perdendo senza guadagnare relazioni di sostanza, riducendosi a oggetto di consumo e soggetto di bisogni, ad una mera bocca da sfamare. Ed ecco la radice di tutto, la casa dove il padre non si \u00e8 mai arreso al ritorno del figlio tanto che lo \u201cvede da lontano\u201d, lo aspetta per far festa, lo aspetta per dargli molto di pi\u00f9 di quanto lui viene a chiedere. \u00c8 bastato quel briciolo di coraggio del figlio, quella sua libera iniziativa di ritorno a che il padre preparasse il centuplo. \u00c8 bastato che il figlio facesse l'esperienza che al mondo non si pu\u00f2 neppure sopravvivere da schiavi se non ci sono dei legami spirituali e che la vita dell'uno \u00e8 legata alla vita dell'altro e solo nell'amore fraterno e vicendevole ogni uomo pu\u00f2 vivere.\nIl padre non solo lo accoglie ma colma con il suo amore l'abisso che si era creato con il figlio; il perdono non segue il pentimento, ma lo anticipa e lo suscita tanto che i gesti che il padre compie sono materni, paterni, regali. Materno \u00e8 il suo scrutare la strada nella speranza del ritorno. Paterna \u00e8 la sua commozione profonda, il risalire del liquido di vita dal basso delle sue viscere, quando l'abbraccio verso il figlio \u00e8 come generarlo ancora fino a farne una nuova creatura. Regali sono i gesti dell'anello, della tunica e dei sandali.\nFuori dalla casa, in campagna, il figlio maggiore \u00e8 rimasto sempre a, casa prestando il proprio lavoro in cambio di garanzie e di protezione. Una vita solitaria, appesantita da un cuore chiuso, servo nelle opere, nelle parole, nell'anima, incapace di considerare la bont\u00e0 del padre come un dono e la presenza di un fratello come una incomparabile ricchezza; e incapace di capire che solo partecipando al banchetto della fraternit\u00e0 sarebbe diventato uomo libero.", "riflettere": "Dio, con il suo amore preveniente, sempre in atto, mai contraddetto, fedele e misericordioso, resta fuori dalla festa, accanto a ciascuno di noi, e ci prega: \u201cDi' che l'uomo \u00e8 tuo fratello, e allora potremo entrare e fare festa insieme\u201d.", "preghfin": "Padre mio, corro ad abbracciarti,\ncome aquila che alza il volo, corro verso Te,\ne la roccia del tuo amore \u00e8 sempre l\u00e0, che m'aspetta.\nL\u00e0, dove questo mio cammino \u00e8 iniziato e finir\u00e0,\nl\u00e0 dove ogni mia domanda trova risposte di Verit\u00e0.\nPadre mio, corro ad incontrarti,\nper abitare nel tuo immenso abbraccio che contiene l'oriente e l'occidente.\nTu sei la fonte presso cui maturer\u00e0 il mio seme, la mia pianta,\nTu, Luce verso cui protendo i rami, Dio mio."}