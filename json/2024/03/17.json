{"day": 17, "month": 3, "year": 2024, "weekday": 7, "date_str": "domenica 17 marzo 2024", "quotes": "Ger 31,31-34; Sal 50; Eb 5,7-9", "quote_vangelo": "secondo Giovanni (12,20-23)", "curatore": "Pasqua Cocomazzi", "prevangelo": "", "indications": "Salterio: prima settimana", "preghiniz": "Sapendo che sei nulla, che non puoi nulla e che nulla vali,\nabbraccerai con quiete le passive aridit\u00e0, sopporterai le orribili desolazioni,\ngli spirituali martiri e gli interiori tormenti.\nPer mezzo di questo nulla devi morire in te stesso in molti modi,\nin tutti i tempi e a tutte le ore.\nE quanto pi\u00f9 stai morendo,\ne tanto pi\u00f9 ti andrai sprofondando nella tua miseria e bassezza,\ntanto pi\u00f9 il Signore ti andr\u00e0 elevando unendoti a s\u00e9 stesso.\n<i>(Miguel De Molinos)</i>", "vangelo": "In quel tempo, tra quelli che erano saliti per il culto durante la festa c'erano anche alcuni Greci. Questi si avvicinarono a Filippo, che era di Bets\u00e0ida di Galilea, e gli domandarono: \u00abSignore, vogliamo vedere Ges\u00f9\u00bb.\nFilippo and\u00f2 a dirlo ad Andrea, e poi Andrea e Filippo andarono a dirlo a Ges\u00f9. Ges\u00f9 rispose loro: \u00ab\u00c8 venuta l'ora che il Figlio dell'uomo sia glorificato. In verit\u00e0, in verit\u00e0 io vi dico: se il chicco di grano, caduto in terra, non muore, rimane solo; se invece muore, produce molto frutto. Chi ama la propria vita, la perde e chi odia la propria vita in questo mondo, la conserver\u00e0 per la vita eterna. Se uno mi vuole servire, mi segua, e dove sono io, l\u00e0 sar\u00e0 anche il mio servitore. Se uno serve me, il Padre lo onorer\u00e0. Adesso l'anima mia \u00e8 turbata; che cosa dir\u00f2? Padre, salvami da quest'ora? Ma proprio per questo sono giunto a quest'ora! Padre, glorifica il tuo nome\u00bb.\nVenne allora una voce dal cielo: \u00abL'ho glorificato e lo glorificher\u00f2 ancora!\u00bb.\nLa folla, che era presente e aveva udito, diceva che era stato un tuono. Altri dicevano: \u00abUn angelo gli ha parlato\u00bb. Disse Ges\u00f9: \u00abQuesta voce non \u00e8 venuta per me, ma per voi. Ora \u00e8 il giudizio di questo mondo; ora il principe di questo mondo sar\u00e0 gettato fuori. E io, quando sar\u00f2 innalzato da terra, attirer\u00f2 tutti a me\u00bb. Diceva questo per indicare di quale morte doveva morire.", "medita": "Siamo alle ultime battute del giorno di Ges\u00f9: finisce il suo giorno, viene la sera, viene l'ora delle tenebre, finisce la sua azione e comincia la sua passione, il confronto con la morte, la sua morte. \u00c8 l'ora della glorificazione del Figlio dell'uomo e la richiesta dei Greci prelude alla salvezza universale che scaturir\u00e0 dalla sua morte in croce.\nA quelli che chiedono di vederlo, viverlo, sperimentarlo viene chiesto di seguirlo nel cammino e inchiodare i propri occhi alla Croce su cui verr\u00e0 innalzato attirando tutti a s\u00e9. Solo chi avr\u00e0 la fede di seguirlo fin nello scalpore della Croce potr\u00e0 conoscere Ges\u00f9, il Figlio di Dio.\nIl cammino verso la glorificazione \u00e8 reso pi\u00f9 chiaro dall'immagine del chicco di grano che, come ogni altro seme, per sprigionare tutta la sua fecondit\u00e0, deve necessariamente cadere sul terreno ed essere ingoiato dal buio della terra per avviare un miracoloso processo, una continua, lenta e ininterrotta offerta di s\u00e9 fino a crescere e generare nuova vita con uno nuovo stelo affacciato alla luce del sole.\n\u00c8 la logica di Dio che Ges\u00f9 ha pienamente incarnato e reso visibile nella sua esistenza. Un Dio che in Ges\u00f9 non \u00e8 centrato su s\u00e9 stesso ma arriva alla rinuncia di s\u00e9 per la salvezza degli uomini. Il Figlio dell'uomo \u00e8 come il chicco di frumento, che messo sotto terra muore, ma per questo porta molto frutto e diventa nutrimento, Pane di vita, per chiunque abbia fame. Non \u00e8 un cammino semplice e lo dimostrano le parole di Ges\u00f9: \u00abAdesso l'anima mia \u00e8 turbata; che cosa dir\u00f2? Padre, salvami da quest'ora? Ma proprio per questo sono giunto a quest'ora\u00bb.\nGes\u00f9, vero uomo, mostra un'umana angoscia, avverte il vuoto, la solitudine abissale, la paura della morte, di quel momento di confronto decisivo con tutta la sua esistenza simbolo di piena adesione al Padre. In \u201cquest'ora\u201d tutta la sua vita si rivela e si riassume. Ma nel momento di maggiore debolezza, il suo sguardo continua ad essere rivolto al Padre e alla sua glorificazione.", "riflettere": "La vera gioia, quella cristiana che proviene da Dio, nasce nella morte del seme, dalla e nella sofferenza, attraversa i dolori del vivere e si espone alla loro sfida. \u00c8 la sofferenza che mette in dubbio il fluire della vita che va da s\u00e9, inceppa il suo fluire e pone nel cuore le domande che tanti salmi ci mettono sulle labbra: perch\u00e9? Fino a quando? Ci sei oppure no?", "preghfin": "Signore Ges\u00f9, apri i nostri occhi, e rendili sempre capaci di vederti,\nper essere fedeli all'alleanza d'amore che in te il Padre ha concluso con noi.\nSignore Ges\u00f9, vogliamo vederti, per riuscire, seppur umilmente, a seguirti,\nper essere sempre l\u00e0 dove tu sei, e salvare la nostra vita con te.\nSignore Ges\u00f9, vogliamo vederti, per imparare l'obbedienza al Padre,\nper essere chicco di grano pronto a morire per produrre molti frutti di bene.\n<i>(Don Tonino Lasconi)</i>"}