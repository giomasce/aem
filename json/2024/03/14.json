{"day": 14, "month": 3, "year": 2024, "weekday": 4, "date_str": "gioved\u00ec 14 marzo 2024", "quotes": "Es 32,7-14; Sal 105", "quote_vangelo": "secondo Giovanni (5,31-47)", "curatore": "Pasqua Cocomazzi", "prevangelo": "", "indications": "", "preghiniz": "Dio nostro, Padre della Luce,\ntu hai inviato nel mondo la tua Parola attraverso la Legge, i Profeti e i Salmi,\ne negli ultimi tempi hai voluto che lo stesso tuo Figlio, tua Parola eterna,\nfacesse conoscere a noi te, unico vero Dio:\nmanda ora su di noi lo Spirito Santo\naffinch\u00e9 ci dia un cuore capace di ascolto,\ntolga il velo ai nostri occhi e ci conduca a tutta la Verit\u00e0.\nTe lo chiediamo per Cristo, il Signore nostro, benedetto ora e nei secoli dei secoli.\nAmen.", "vangelo": "In quel tempo, Ges\u00f9 disse ai Giudei: \u00abSe fossi io a testimoniare di me stesso, la mia testimonianza non sarebbe vera. C'\u00e8 un altro che d\u00e0 testimonianza di me, e so che la testimonianza che egli d\u00e0 di me \u00e8 vera.\nVoi avete inviato dei messaggeri a Giovanni ed egli ha dato testimonianza alla verit\u00e0. Io non ricevo testimonianza da un uomo; ma vi dico queste cose perch\u00e9 siate salvati. Egli era la lampada che arde e risplende, e voi solo per un momento avete voluto rallegrarvi alla sua luce.\nIo per\u00f2 ho una testimonianza superiore a quella di Giovanni: le opere che il Padre mi ha dato da compiere, quelle stesse opere che io sto facendo, testimoniano di me che il Padre mi ha mandato. E anche il Padre, che mi ha mandato, ha dato testimonianza di me. Ma voi non avete mai ascoltato la sua voce n\u00e9 avete mai visto il suo volto, e la sua parola non rimane in voi; infatti non credete a colui che egli ha mandato.\nVoi scrutate le Scritture, pensando di avere in esse la vita eterna: sono proprio esse che danno testimonianza di me. Ma voi non volete venire a me per avere vita.\nIo non ricevo gloria dagli uomini. Ma vi conosco: non avete in voi l'amore di Dio. Io sono venuto nel nome del Padre mio e voi non mi accogliete; se un altro venisse nel proprio nome, lo accogliereste. E come potete credere, voi che ricevete gloria gli uni dagli altri, e non cercate la gloria che viene dall'unico Dio?\nNon crediate che sar\u00f2 io ad accusarvi davanti al Padre; vi \u00e8 gi\u00e0 chi vi accusa: Mos\u00e8, nel quale riponete la vostra speranza. Se infatti credeste a Mos\u00e8, credereste anche a me; perch\u00e9 egli ha scritto di me. Ma se non credete ai suoi scritti, come potrete credere alle mie parole?\u00bb.", "medita": "Le parole e le opere di Ges\u00f9 dimostrano in modo evidente la sua natura ma non fanno breccia nei cuori ostinati dei giudei che, pur avendo cercato e riconosciuto in Giovanni la luce ardente e splendente del testimone messianico, pur interpretando le scritture con acribia, non sono in grado di lasciarsi illuminare fino in fondo, non riescono ad aprirsi alla vita che irrompe prepotentemente in Ges\u00f9 e che si riversa negli uomini per la loro salvezza. L'incoerenza religiosa che impedisce ai giudei di credere nasce da quella fastidiosa abitudine a riconoscersi e onorarsi tra di loro in modo soltanto umano, ignorando che la gloria che viene dagli uomini si corrompe al corrompersi delle relazioni umane e per poter essere conservata implica la continua ricerca dell'altrui compiacenza anche quando essa implica il disonore di Dio.\nLa Gloria di Ges\u00f9 di fonda su Dio, l'unico Padre nel cui nome egli viene e a cui deve rendere trasparente l'opera di salvezza.\nGes\u00f9 si appella ad un criterio interno di verit\u00e0 che alberga in ciascuno di noi e che rappresenta le vestigia di Dio, testimonianza viva della sua presenza in noi, uomini chiamati alla verit\u00e0, all'amore. L'oggetto della testimonianza che Ges\u00f9 d\u00e0, e la d\u00e0 ad ogni persona, \u00e8 che c'\u00e8 per noi un amore assoluto, di cui tutti andiamo in ricerca, che \u00e8 l'amore del Padre e che \u00e8 quell'amore che Ges\u00f9 ha testimoniato. Ges\u00f9 esibisce i testimoni della verit\u00e0 di quello che dice. Il primo testimone lo chiama \u201cl'Altro\u201d, il Padre e le sue opere, perch\u00e9 \u00e8 con i fatti che si testimonia la verit\u00e0 di ci\u00f2 che si \u00e8, poi il Battista, le Scritture e Mos\u00e8.\nI destinatari della testimonianza siamo tutti noi. La testimonianza muove l'intelligenza, la volont\u00e0 e il cuore: esige non solo un'apertura mentale libera da pregiudizi, ma anche una libert\u00e0 del cuore che ama la verit\u00e0 al di sopra di ogni interesse, che ha l'amore per la verit\u00e0, perch\u00e9 per Lui la verit\u00e0 dell'amore \u00e8 sopra ogni cosa.", "riflettere": "Chiediamoci se davvero la nostra vita si pu\u00f2 considerare una testimonianza di fede, se davvero con la nostra storia ha onorato e onora Dio oppure se, come dice Ges\u00f9 dei Giudei, abbiamo onorato pi\u00f9 noi stessi che Dio. Chiediamoci se il desiderio profondo che abita il nostro cuore e che genera le azioni della nostra vita \u00e8 quello di dare gloria a Dio e non quello di ricevere gloria dagli altri.", "preghfin": "Io grido verso di te, Signore mio Dio,\nio invoco il tuo Nome santo, ma non riesco ad afferrarti!\nSignore mio Dio, tu sei pi\u00f9 grande delle nostre parole, pi\u00f9 silenzioso dei nostri silenzi,\npi\u00f9 profondo dei nostri pensieri, pi\u00f9 elevato dei nostri desideri.\nDonaci, o Dio sovrano, cos\u00ec grande e cos\u00ec vicino,\nun cuore vivente, degli occhi nuovi, per scoprirti e accoglierti quando vieni a noi.\n<i>(San Francesco di Sales)</i>"}