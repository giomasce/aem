{"day": 12, "month": 3, "year": 2024, "weekday": 2, "date_str": "marted\u00ec 12 marzo 2024", "quotes": "Ez 47,1-9.12; Sal 45", "quote_vangelo": "secondo Giovanni (5,1-16)", "curatore": "Pasqua Cocomazzi", "prevangelo": "", "indications": "", "preghiniz": "Dio, Padre misericordioso,\nche hai rivelato il Tuo amore nel Figlio tuo Ges\u00f9 Cristo,\ne l'hai riversato su di noi nello Spirito Santo, Consolatore,\nTi affidiamo oggi i destini del mondo e di ogni uomo.\nChinati su di noi peccatori, risana la nostra debolezza,\nsconfiggi ogni male, fa' che tutti gli abitanti della terra\nsperimentino la tua misericordia, affinch\u00e9 in Te, Dio Uno e Trino,\ntrovino sempre la fonte della speranza.\nEterno Padre, per la dolorosa Passione e la Risurrezione del tuo Figlio,\nabbi misericordia di noi e del mondo intero!\n<i>(San Giovanni Paolo II)</i>", "vangelo": "Ricorreva una festa dei Giudei e Ges\u00f9 sal\u00ec a Gerusalemme. A Gerusalemme, presso la porta delle Pecore, vi \u00e8 una piscina, chiamata in ebraico Betzat\u00e0, con cinque portici, sotto i quali giaceva un grande numero di infermi, ciechi, zoppi e paralitici.\nSi trovava l\u00ec un uomo che da trentotto anni era malato. Ges\u00f9, vedendolo giacere e sapendo che da molto tempo era cos\u00ec, gli disse: \u00abVuoi guarire?\u00bb. Gli rispose il malato: \u00abSignore, non ho nessuno che mi immerga nella piscina quando l'acqua si agita. Mentre infatti sto per andarvi, un altro scende prima di me\u00bb. Ges\u00f9 gli disse: \u00ab\u00c0lzati, prendi la tua barella e cammina\u00bb. E all'istante quell'uomo guar\u00ec: prese la sua barella e cominci\u00f2 a camminare.\nQuel giorno per\u00f2 era un sabato. Dissero dunque i Giudei all'uomo che era stato guarito: \u00ab\u00c8 sabato e non ti \u00e8 lecito portare la tua barella\u00bb. Ma egli rispose loro: \u00abColui che mi ha guarito mi ha detto: \u201cPrendi la tua barella e cammina\u201d\u00bb. Gli domandarono allora: \u00abChi \u00e8 l'uomo che ti ha detto: \u201cPrendi e cammina\u201d?\u00bb. Ma colui che era stato guarito non sapeva chi fosse; Ges\u00f9 infatti si era allontanato perch\u00e9 vi era folla in quel luogo.\nPoco dopo Ges\u00f9 lo trov\u00f2 nel tempio e gli disse: \u00abEcco: sei guarito! Non peccare pi\u00f9, perch\u00e9 non ti accada qualcosa di peggio\u00bb. Quell'uomo se ne and\u00f2 e rifer\u00ec ai Giudei che era stato Ges\u00f9 a guarirlo. Per questo i Giudei perseguitavano Ges\u00f9, perch\u00e9 faceva tali cose di sabato.", "medita": "Il Vangelo di oggi \u00e8 ambientato in una particolare zona di Gerusalemme che nella credenza comune si riteneva avesse delle propriet\u00e0 taumaturgiche, la piscina di Bethesda. Ges\u00f9 attraversando la folla di malati assiepati accanto all'acqua indugia su un uomo paralizzato da trentotto anni in una condizione di impotenza, solitudine e stanca attesa.\nL'espressione \u201cNon ho nessuno\u201d traduce lo stato d'animo che alberga nel cuore di molti di noi che possiamo vivere in mezzo a tanta gente ma non sentirci davvero presi a cuore da nessuno, esattamente al contrario della vita spirituale che invece \u00e8 l'esperienza di sentirsi presi a cuore da Qualcuno che ha un nome e un volto: Ges\u00f9\n\u00c8 possibile riprendere la propria vita in mano e ricominciare a camminare solo quando si fa esperienza di sentirsi voluti bene nel profondo e il cammino di fede \u00e8 un'esperienza che cambia la vita proprio perch\u00e9 la libera dalle paralisi che nascono da quella sensazione di radicale solitudine che delle volte anestetizza il nostro cuore.\nIn questo senso imparare a pregare pu\u00f2 salvarci letteralmente la vita e aprirci ad una relazione d'amore.\nCi sono, infatti, aspetti della nostra umanit\u00e0 che attendono redenzione da tutta una vita, come la guarigione di quell'uomo nasce dall'obbedienza che non \u00e8 mera esecuzione di una fredda norma ma \u00e8 atto di fiducia e di amore. Tuttavia, essere da lungo tempo infermi non significa necessariamente avere anche voglia di assumere la possibilit\u00e0 di un ritorno alla vita piena come compito e non soltanto come elemosina. Quest'uomo, da sempre immobile, sembra quasi prigioniero della rassegnazione, schiavo di quel vittimismo che puntuale viene a visitarci nella sofferenza, con le sue sinistre lusinghe.", "riflettere": "In ogni schema di Dio \u00e8 insita una promessa, ma come avviene per tutte le Sue promesse, Dio pu\u00f2 fare la Sua parte, la pi\u00f9 importante e determinante, solo se noi per fede e senza esitare agiamo sulla Sua parola. Mi fido del Signore, delle sue promesse per la mia vita? Nelle mie giornate mantengo viva la speranza?", "preghfin": "Signore, donami la speranza di cui ho bisogno,\nfai ardere dentro il mio cuore, quotidianamente,\nuna fiaccola di luce che possa guidarmi,\nanche quando le ombre sembrano aver preso il sopravvento.\nDonami la speranza che nutre la mia mente, che non mi fa temere,\nche mi ricorda che tu sei sempre accanto a me.\nSignore, sii tu la mia speranza, regalandomi la tua presenza nel cuore,\nla tua gioia nelle mie giornate, il tuo amore nei miei sorrisi.\nChe la tua speranza sia la bevanda che disseta la mia bocca."}