{"day": 11, "month": 3, "year": 2024, "weekday": 1, "date_str": "luned\u00ec 11 marzo 2024", "quotes": "Is 65,17-21; Sal 29", "quote_vangelo": "secondo Giovanni (4,43-54)", "curatore": "Pasqua Cocomazzi", "prevangelo": "", "indications": "", "preghiniz": "Cantate inni al Signore, o suoi fedeli,\ndella sua santit\u00e0 celebrate il ricordo,\nperch\u00e9 la sua collera dura un istante,\nla sua bont\u00e0 per tutta la vita.\nAlla sera \u00e8 ospite il pianto\ne al mattino la gioia.\nAscolta, Signore, abbi piet\u00e0 di me,\nSignore, vieni in mio aiuto!\nHai mutato il mio lamento in danza,\nSignore, mio Dio, ti render\u00f2 grazie per sempre.\n<i>(Salmo 29)</i>", "vangelo": "In quel tempo, Ges\u00f9 part\u00ec [dalla Samar\u00eca] per la Galilea. Ges\u00f9 stesso infatti aveva dichiarato che un profeta non riceve onore nella propria patria. Quando dunque giunse in Galilea, i Galilei lo accolsero, perch\u00e9 avevano visto tutto quello che aveva fatto a Gerusalemme, durante la festa; anch'essi infatti erano andati alla festa.\nAnd\u00f2 dunque di nuovo a Cana di Galilea, dove aveva cambiato l'acqua in vino. Vi era un funzionario del re, che aveva un figlio malato a Caf\u00e0rnao. Costui, udito che Ges\u00f9 era venuto dalla Giudea in Galilea, si rec\u00f2 da lui e gli chiedeva di scendere a guarire suo figlio, perch\u00e9 stava per morire. Ges\u00f9 gli disse: \u00abSe non vedete segni e prodigi, voi non credete\u00bb. Il funzionario del re gli disse: \u00abSignore, scendi prima che il mio bambino muoia\u00bb. Ges\u00f9 gli rispose: \u00abVa', tuo figlio vive\u00bb. Quell'uomo credette alla parola che Ges\u00f9 gli aveva detto e si mise in cammino. Proprio mentre scendeva, gli vennero incontro i suoi servi a dirgli: \u00abTuo figlio vive!\u00bb. Volle sapere da loro a che ora avesse cominciato a star meglio. Gli dissero: \u00abIeri, un'ora dopo mezzogiorno, la febbre lo ha lasciato\u00bb. Il padre riconobbe che proprio a quell'ora Ges\u00f9 gli aveva detto: \u00abTuo figlio vive\u00bb, e credette lui con tutta la sua famiglia.\nQuesto fu il secondo segno, che Ges\u00f9 fece quando torn\u00f2 dalla Giudea in Galilea.", "medita": "Il vangelo ci suggerisce che l'atteggiamento vero della fede non \u00e8 vedere un segno per poi credere, ma credere in assenza di segni fino al punto in cui quella fiducia rende visibile anche il segno: il funzionario del re crede a Ges\u00f9 ben prima di aver verificato l'efficacia del miracolo.\nCredere richiede un movimento di graduale fiducia, un affidarsi sempre pi\u00f9 consapevole, un irrefrenabile impulso di mettersi in cammino anche in assenza di prove evidenti e richiede fiduciose attese: \u201cTuo figlio vive\u201d, e l'uomo, credendo alla Parola, gi\u00e0 si mette in cammino.\nIl movimento del funzionario, agitato, affannato, convulso disperato per la malattia del figlio. Il movimento di Ges\u00f9 a cui viene chiesto di scendere, che torna, giunge, va.\nL\u00ec dove l'acqua si fa vino, il funzionario diventa prima uomo, quando crede alla Parola, e poi padre, quando spezza la sua storia con quella della sua comunit\u00e0 che gli testimonia il passaggio del figlio dalla morte alla vita, tanto che credette lui con tutta la sua famiglia.\nLa disponibilit\u00e0 a muoverci, anche senza sapere esattamente quando i cieli saranno davvero capaci di offrirci novit\u00e0 e la terra cos\u00ec feconda da far germogliare ancora frutti di gioia da gustare e condividere, genera una sovrabbondanza di conversione, misericordia e fede.\n\u00abTuo figlio vive!\u00bb. Volle sapere da loro a che ora avesse cominciato a star meglio. Gli dissero: \u00abIeri, un'ora dopo mezzogiorno, la febbre lo ha lasciato\u00bb. Il padre riconobbe che proprio a quell'ora Ges\u00f9 gli aveva detto: \u00abTuo figlio vive\u00bb. Rendere \u00abgrazie per sempre\u00bb al Signore, per i suoi doni e per la sua fedelt\u00e0, significa accettare che la realt\u00e0, quindi anche il passato e il futuro, non possa in alcun modo essere considerata il luogo dove si consuma il tragico fallimento dei nostri sogni, ma lo spazio di libert\u00e0 dove Dio intende partecipare \u00aballa festa\u00bb della nostra vita con la sua paternit\u00e0 salvifica e terapeutica.", "riflettere": "La fede non viene mediante i segni, ma i segni seguono coloro che credono.", "preghfin": "Signore Ges\u00f9, la tua Croce \u00e8 risposta alle nostre infinite domande,\nalla nostra voglia di capire, ai tanti segni di una presenza che, senza sosta, cerchiamo.\nInsegnaci, Signore, a non guardare dalla parte sbagliata, a non cercare segni\nsu strade fatte di illusione e di risposte appaganti.\nDona alla fede il coraggio della concretezza nell'amare:\ndi questo la tua Croce \u00e8 il segno pi\u00f9 eloquente e rivoluzionario. Amen."}