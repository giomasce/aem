{"day": 29, "month": 3, "year": 2024, "weekday": 5, "date_str": "venerd\u00ec 29 marzo 2024", "quotes": "Is 52,13-53,12; Sal 30; Eb 4,14-16;5,7-9", "quote_vangelo": "secondo Giovanni (18,1-19,42)", "curatore": "Pasqua Cocomazzi", "prevangelo": "Riportiamo solo uno breve pezzo della Passione secondo Giovanni", "indications": "Venerd\u00ec santo", "preghiniz": "La Parola in silenzio si consuma per noi.\nLa speranza del mondo ha percorso il suo cammino.\nQuesta \u00e8 l'ora in cui la vita ritorna alla sorgente: l'ultima fatica della carne messa in Croce.\nServo inutile, con gli occhi ormai chiusi, il figlio dell'uomo ha compiuto la sua opera.\nLa luce ch'era apparsa ora raggiunge l'invisibile, la notte si stende sul corpo, Ges\u00f9 muore.\nOra tutto riposa. Le mani del Padre hanno raccolto l'ultimo soffio.\nIl volto chinato trova pace nelle tenebre,\nil colpo di lancia ha impresso il sigillo alla passione.\nLa morte del Giusto ha consumato la colpa, e l'Amore ha vinto l'immensa sconfitta:\ndomani il giorno sorger\u00e0 dalla tomba.\n<i>(Marie-Pierre Faure)</i>", "vangelo": "Essi presero Ges\u00f9 ed egli, portando la croce, si avvi\u00f2 verso il luogo detto del Cranio, in ebraico G\u00f2lgota, dove lo crocifissero e con lui altri due, uno da una parte e uno dall\u2019altra, e Ges\u00f9 in mezzo. Pilato compose anche l\u2019iscrizione e la fece porre sulla croce; vi era scritto: \u00abGes\u00f9 il Nazareno, il re dei Giudei\u00bb. Molti Giudei lessero questa iscrizione, perch\u00e9 il luogo dove Ges\u00f9 fu crocifisso era vicino alla citt\u00e0; era scritta in ebraico, in latino e in greco. I capi dei sacerdoti dei Giudei dissero allora a Pilato: \u00abNon scrivere: \u201cIl re dei Giudei\u201d, ma: \u201cCostui ha detto: Io sono il re dei Giudei\u201d\u00bb. Rispose Pilato: \u00abQuel che ho scritto, ho scritto\u00bb.\nI soldati poi, quando ebbero crocifisso Ges\u00f9, presero le sue vesti, ne fecero quattro parti \u2013 una per ciascun soldato \u2013, e la tunica. Ma quella tunica era senza cuciture, tessuta tutta d\u2019un pezzo da cima a fondo. Perci\u00f2 dissero tra loro: \u00abNon stracciamola, ma tiriamo a sorte a chi tocca\u00bb. Cos\u00ec si compiva la Scrittura, che dice: \u00abSi sono divisi tra loro le mie vesti e sulla mia tunica hanno gettato la sorte\u00bb. E i soldati fecero cos\u00ec.\nStavano presso la croce di Ges\u00f9 sua madre, la sorella di sua madre, Maria madre di Cl\u00e8opa e Maria di M\u00e0gdala. Ges\u00f9 allora, vedendo la madre e accanto a lei il discepolo che egli amava, disse alla madre: \u00abDonna, ecco tuo figlio!\u00bb. Poi disse al discepolo: \u00abEcco tua madre!\u00bb. E da quell\u2019ora il discepolo l\u2019accolse con s\u00e9.\nDopo questo, Ges\u00f9, sapendo che ormai tutto era compiuto, affinch\u00e9 si compisse la Scrittura, disse: \u00abHo sete\u00bb. Vi era l\u00ec un vaso pieno di aceto; posero perci\u00f2 una spugna, imbevuta di aceto, in cima a una canna e gliela accostarono alla bocca. Dopo aver preso l\u2019aceto, Ges\u00f9 disse: \u00ab\u00c8 compiuto!\u00bb. E, chinato il capo, consegn\u00f2 lo spirito.", "medita": "Entriamo nella contemplazione dell'abisso senza fondo della Misericordia di Dio e sostiamo in adorazione silenziosa della Santa Croce. Per entrare nel mistero del suo amore, per cogliere quell'amore impresso nel volto di Cristo, dobbiamo contemplare il Crocifisso con gli occhi aperti e spingere lo sguardo dentro Colui che hanno trafitto fino ad entrare nella ferita del costato di Ges\u00f9.\nIl disegno dell'amore di Dio sul mondo e sull'uomo \u00e8 compiuto, fino all'estremo, fino alla misura infinita del Crocifisso e del Cuore di Dio.\nEcco l'Amore che salva il mondo, l'Amore oltre ogni altro amore che dona senso alla vita, l'Amore che supera ogni attesa e ogni speranza, l'amore che arriva fino alla fine, fino alla Croce, ricordo continuo dell'amore donato perch\u00e9, come disse Santa Caterina da Siena, non sono i chiodi che lo tengono in croce, ma l'Amore.\nRestiamo umilmente accanto a Maria, ai piedi della Croce, per scrutare e conoscere \u201cla lunghezza, l'altezza e la profondit\u00e0\u201d dell'amore di Dio, per farci toccare dal suo dolore mentre partorisce la nascita della nuova creatura, diventando Madre di tutti gli uomini.\nVerso mezzogiorno, quando il sole si ecliss\u00f2 e si fece buio su tutta la terra fino alle tre del pomeriggio, il velo del tempio si squarci\u00f2 per fare strada al Figlio nel Suo ritorno a casa. La Sua anima nelle braccia del Padre, il suo corpo nelle braccia di sua Madre, la Sua Parola e il suo Amore, nel cuore di tutti gli uomini del mondo.\nTutte le nostre croci si stagliano e bucano il Cielo, le nostre lacrime sono pioggia di Cielo Santo trafitto di croci. Veniamo incisi dal segno della Croce sin dal nostro Battesimo, le abbiamo in casa, appese al collo, ripetiamo il gesto entrando e uscendo dalle Chiese, prima di una prova, prima della paura, dimenticando che la vera Croce \u00e8 quella che pianteremo sul monte del Calvario, raggiungibile solo attraverso strade tortuose che mettono alla prova la nostra fedelt\u00e0 al Mistero della Croce: quella Croce Santa che oggi adoriamo e che ha redendo il mondo.", "riflettere": "La crocifissione di Ges\u00f9 \u00e8 l'opera di un insieme di mani. Mani che spogliano, inchiodano, spingono, strappano. Fra tutte quelle mani ci sono anche le nostre. Portiamo queste mani a Ges\u00f9 perch\u00e9 le purifichi e le prenda nelle sue. Chi segue Ges\u00f9 deve deporre le vesti: le vesti del tornaconto, dell'interesse personale per essere in comunione; le vesti della ricchezza, dello spreco, del lusso per indossare le trasparenze della semplicit\u00e0 e della leggerezza.", "preghfin": "Santa Maria, donna dell'ultima ora,\nquando giunger\u00e0 per noi la grande sera e il sole si spegner\u00e0 nei barlumi del crepuscolo,\nmettiti accanto a noi perch\u00e9 possiamo affrontare la notte.\n\u00c8 una esperienza che hai gi\u00e0 fatto con Ges\u00f9,\nquando alla sua morte il sole si ecliss\u00f2 e si fece gran buio su tutta la terra.\nQuesta esperienza, ripetila con noi.\nPiantati sotto la nostra croce e sorvegliaci nell'ora delle tenebre."}