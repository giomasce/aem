{"day": 16, "month": 3, "year": 2024, "weekday": 6, "date_str": "sabato 16 marzo 2024", "quotes": "Ger 11,18-20; Sal 7", "quote_vangelo": "secondo Giovanni (7,40-53)", "curatore": "Pasqua Cocomazzi", "prevangelo": "", "indications": "", "preghiniz": "La mia difesa \u00e8 nel Signore,\negli salva i retti di cuore.\nDio \u00e8 giudice giusto,\nogni giorno si accende il suo sdegno.\n<i>(Salmo 7)</i>", "vangelo": "In quel tempo, all'udire le parole di Ges\u00f9, alcuni fra la gente dicevano: \u00abCostui \u00e8 davvero il profeta!\u00bb. Altri dicevano: \u00abCostui \u00e8 il Cristo!\u00bb. Altri invece dicevano: \u00abIl Cristo viene forse dalla Galilea? Non dice la Scrittura: \u201cDalla stirpe di Davide e da Betlemme, il villaggio di Davide, verr\u00e0 il Cristo\u201d?\u00bb. E tra la gente nacque un dissenso riguardo a lui.\nAlcuni di loro volevano arrestarlo, ma nessuno mise le mani su di lui. Le guardie tornarono quindi dai capi dei sacerdoti e dai farisei e questi dissero loro: \u00abPerch\u00e9 non lo avete condotto qui?\u00bb. Risposero le guardie: \u00abMai un uomo ha parlato cos\u00ec!\u00bb. Ma i farisei replicarono loro: \u00abVi siete lasciati ingannare anche voi? Ha forse creduto in lui qualcuno dei capi o dei farisei? Ma questa gente, che non conosce la Legge, \u00e8 maledetta!\u00bb. Allora Nicod\u00e8mo, che era andato precedentemente da Ges\u00f9, ed era uno di loro, disse: \u00abLa nostra Legge giudica forse un uomo prima di averlo ascoltato e di sapere ci\u00f2 che fa?\u00bb. Gli risposero: \u00abSei forse anche tu della Galilea? Studia, e vedrai che dalla Galilea non sorge profeta!\u00bb. E ciascuno torn\u00f2 a casa sua.", "medita": "Che grande mistero, dopo tanti anni, \u00e8 come se questo dibattito intorno a Ges\u00f9 non avesse mai smesso di esistere: chi ne \u00e8 affascinato, chi lo adora e lo segue, chi lo ignora, chi lo accusa e chi lo confonde fra i vari saggi del mondo. Eppure chi si ferma ad ascoltarlo rimane sempre profondamente trafitto.\nGes\u00f9 \u00e8 davvero quel che Simeone aveva annunciato a Maria: \u00abEgli \u00e8 qui per la caduta e la risurrezione di molti in Israele, come segno di contraddizione!\u00bb (Lc 2, 34), una sorta di spada che taglia di netto il flusso degli eventi e genera opposizione e persino il rigetto aggressivo. \u00c8 proprio vero che le parole che vengono da Ges\u00f9 sono diverse da quelle di tutti gli altri uomini e non lasciano indifferenti quelli che l'ascoltano, ne fanno esperienza proprio le guardie che vengono inviate dai Farisei e dai capi del popolo per arrestare Ges\u00f9, ma che nell'ascoltarlo vengono affascinati tanto da tornare indietro. Ges\u00f9 aveva toccato in questi uomini qualcosa che nessun altro aveva mai toccato.\n\u00c8 parola di uomo che gli uomini del suo popolo possono giudicare, valutare e comprendere, ma si distingue per la qualit\u00e0 dei contenuti: audaci, puntuali, consapevoli, responsabili, ricchi di promessa e aperti agli altri e all'Altro per eccellenza.\nPrima di essere giudicato da Pilato, Ges\u00f9 \u00e8 stato vittima del pregiudizio che ha impedito di riconoscerne la missione e comprenderne l'identit\u00e0.\nL'unica alternativa al pregiudizio \u00e8 quella avanzata da Nicodemo, traendola proprio dalla Legge di cui si fanno forti quelli che hanno gi\u00e0 condannato Ges\u00f9. \u00abLa nostra Legge\u2014chiede\u2014giudica forse un uomo prima di averlo ascoltato e di sapere ci\u00f2 che fa?\u00bb. La domanda di Nicodemo risuona nella nostra vita, \u00e8 una domanda che insinua l'esigenza di un giusto tempo di ascolto e un giudizio pi\u00f9 fondato, visto che lui stesso si porta dentro l'esperienza dell'ascolto personale di Ges\u00f9 e la memoria dei suoi segni.", "riflettere": "\u00c8 la notte di Nicodemo che ha avuto il coraggio di dissentire, \u00e8 la notte dei soldati che anzich\u00e9 obbedire, sentono parole nuove, e tornano a casa. Signore Ges\u00f9, donaci di riconoscerti ogni giorno!", "preghfin": "Signore crea in noi uno spazio per la tua Parola,\naffinch\u00e9 possa dimorare, sanare, realizzare.\nSignore, liberaci dagli insegnamenti vuoti di Fede,\naffinch\u00e9 possiamo essere saziati solo dalla Tua Parola,\nSignore, parlaci come tu sai fare, arriva al cuore,\naltrimenti precipitiamo nell'abisso del nostro niente e l\u00ec moriamo.\nSignore, fa' della nostra anima la tua Santa dimora\ne brucia con il fuoco dell'amore le resistenze, i rifiuti, i sospetti, i pregiudizi.\nSignore, facci tornare a casa come uomini nuovi e meravigliati\nper le tue infinite e Sante opere d'amore.\nRendi il nostro cuore palpitante, le orecchie attente e la mente aperta e in attesa di Te."}