{"day": 3, "month": 3, "year": 2024, "weekday": 7, "date_str": "domenica 3 marzo 2024", "quotes": "Es 20,1-17; Sal 18; 1Cor 1,22-25", "quote_vangelo": "secondo Giovanni (2,13-25)", "curatore": "Pasqua Cocomazzi", "prevangelo": "", "indications": "Salterio: terza settimana", "preghiniz": "La legge del Signore \u00e8 perfetta, rinfranca l'anima;\nla testimonianza del Signore \u00e8 stabile, rende saggio il semplice.\nI precetti del Signore sono retti, fanno gioire il cuore;\nil comando del Signore \u00e8 limpido, illumina gli occhi.\nIl timore del Signore \u00e8 puro, rimane per sempre;\ni giudizi del Signore sono fedeli, sono tutti giusti.\nPi\u00f9 preziosi dell'oro, di molto oro fino,\npi\u00f9 dolci del miele e di un favo stillante.\n<i>(Salmo 18)</i>", "vangelo": "Si avvicinava la Pasqua dei Giudei e Ges\u00f9 sal\u00ec a Gerusalemme. Trov\u00f2 nel tempio gente che vendeva buoi, pecore e colombe e, l\u00e0 seduti, i cambiamonete. Allora fece una frusta di cordicelle e scacci\u00f2 tutti fuori del tempio, con le pecore e i buoi; gett\u00f2 a terra il denaro dei cambiamonete e ne rovesci\u00f2 i banchi, e ai venditori di colombe disse: \u00abPortate via di qui queste cose e non fate della casa del Padre mio un mercato!\u00bb. I suoi discepoli si ricordarono che sta scritto: \u00abLo zelo per la tua casa mi divorer\u00e0\u00bb.\nAllora i Giudei presero la parola e gli dissero: \u00abQuale segno ci mostri per fare queste cose?\u00bb. Rispose loro Ges\u00f9: \u00abDistruggete questo tempio e in tre giorni lo far\u00f2 risorgere\u00bb. Gli dissero allora i Giudei: \u00abQuesto tempio \u00e8 stato costruito in quarantasei anni e tu in tre giorni lo farai risorgere?\u00bb. Ma egli parlava del tempio del suo corpo.\nQuando poi fu risuscitato dai morti, i suoi discepoli si ricordarono che aveva detto questo, e credettero alla Scrittura e alla parola detta da Ges\u00f9.\nMentre era a Gerusalemme per la Pasqua, durante la festa, molti, vedendo i segni che egli compiva, credettero nel suo nome. Ma lui, Ges\u00f9, non si fidava di loro, perch\u00e9 conosceva tutti e non aveva bisogno che alcuno desse testimonianza sull'uomo. Egli infatti conosceva quello che c'\u00e8 nell'uomo.", "medita": "Le parole dell'apostolo Paolo ai cristiani di Corinto ci ricordano che Cristo ha interpretato il mistero della nostra umanit\u00e0 non come una dimora da riempire di beni superflui, ma come un tempio in cui la \u00abdebolezza\u00bb pu\u00f2 essere pienamente accolta e persino celebrata.\nIl gesto profetico di Ges\u00f9 nel tempio, in occasione della Pasqua dei Giudei, rivendica la santit\u00e0 della casa del Padre come un affare che lo riguarda in prima persona proprio in quanto Figlio. Il tempio, il luogo sacro per eccellenza, spazio religioso ma soprattutto spazio di incontro e relazione con Dio.\nLa grandezza ha un prezzo che rischia di schiacciare la bellezza di un dono reciproco e l'amore ha sempre una dose di follia che si manifesta nel mistero di \u00abCristo crocifisso: scandalo per i giudei e stoltezza per i pagani\u00bb (1Cor 1, 23). Non c'\u00e8 nulla di pi\u00f9 sovversivo dell'amore e non c'\u00e8 nulla di pi\u00f9 rivoluzionario della gratuit\u00e0: \u00abMa egli parlava del tempio del suo corpo\u00bb che sar\u00e0 innalzato sulla croce su cui \u00e8 rivelata non la grandezza, bens\u00ec \u00abla debolezza di Dio\u00bb.\nC'\u00e8 un solo luogo in cui possiamo incontrare Dio per accoglierlo e annunciarlo e questo luogo \u00e8 lo spazio della nostra esistenza in cui ogni giorno siamo chiamati a vivere le nostre relazioni e compiere scelte. Ogni corpo di uomo e di donna \u00e8 divino tempio: fragile, bellissimo e infinito. E se una vita vale poco, niente comunque vale quanto una vita perch\u00e9 con un bacio Dio le ha trasmesso il suo respiro eterno.\nDopo la risurrezione, lo spazio della relazione con Dio non sar\u00e0 pi\u00f9 il Tempio ma il corpo di Cristo. Non possiamo capire tutto e subito, ma possiamo ricordare, fare un esercizio di memoria, proprio come i discepoli che \u201csi ricordarono che aveva detto questo, e credettero alla Scrittura e alla parola detta da Ges\u00f9\u201d.", "riflettere": "Siamo mercanti del tempio se, usciti di Chiesa, continuiamo a calunniare, sfruttare, derubare nostro fratello. Siamo mercanti del tempio se, usciti di Chiesa, calpestiamo la giustizia, ricerchiamo guadagni, titoli, privilegi con inganno e imbrogli. E siamo ancora mercanti del tempio se, usciti di Chiesa, non siamo capaci di imboccare la strada della pulizia interiore, di onest\u00e0, di giustizia, di attenzione al prossimo, di rispetto agli altri. (Papa Francesco)", "preghfin": "Che io sia il Tuo tempio mio Dio,\nla Tua cattedrale, il tuo altare, il luogo pi\u00f9 adatto a richiamare la Tua grandezza.\nChe io sia il Tuo il riflesso, il frammento di cielo che hai voluto mettere in terra.\nChe io sia un tesoro portato in vasi di argilla, liquido denso di vita.\nChe io sia tempio vivo del tuo amore, tempio dello Spirito Santo.\nA te che non bastano i cieli dei cieli, eppure conosci il mio cuore, abitami!"}