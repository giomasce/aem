{"day": 5, "month": 3, "year": 2024, "weekday": 2, "date_str": "marted\u00ec 5 marzo 2024", "quotes": "Dn 3,25.34-43; Sal 24", "quote_vangelo": "secondo Matteo (18,21-35)", "curatore": "Pasqua Cocomazzi", "prevangelo": "", "indications": "", "preghiniz": "Quale dio \u00e8 come te, che toglie l'iniquit\u00e0\ne perdona il peccato al resto della sua eredit\u00e0?\nEgli non serba per sempre la sua ira,\nma si compiace di manifestare il suo amore.\nEgli torner\u00e0 ad avere piet\u00e0 di noi,\ncalpester\u00e0 le nostre colpe.\n<i>(Michea 7, 18--19)</i>", "vangelo": "In quel tempo, Pietro si avvicin\u00f2 a Ges\u00f9 e gli disse: \u00abSignore, se il mio fratello commette colpe contro di me, quante volte dovr\u00f2 perdonargli? Fino a sette volte?\u00bb. E Ges\u00f9 gli rispose: \u00abNon ti dico fino a sette volte, ma fino a settanta volte sette.\nPer questo, il regno dei cieli \u00e8 simile a un re che volle regolare i conti con i suoi servi. Aveva cominciato a regolare i conti, quando gli fu presentato un tale che gli doveva diecimila talenti. Poich\u00e9 costui non era in grado di restituire, il padrone ordin\u00f2 che fosse venduto lui con la moglie, i figli e quanto possedeva, e cos\u00ec saldasse il debito. Allora il servo, prostrato a terra, lo supplicava dicendo: \u201cAbbi pazienza con me e ti restituir\u00f2 ogni cosa\u201d. Il padrone ebbe compassione di quel servo, lo lasci\u00f2 andare e gli condon\u00f2 il debito.\nAppena uscito, quel servo trov\u00f2 uno dei suoi compagni, che gli doveva cento denari. Lo prese per il collo e lo soffocava, dicendo: \u201cRestituisci quello che devi!\u201d. Il suo compagno, prostrato a terra, lo pregava dicendo: \u201cAbbi pazienza con me e ti restituir\u00f2\u201d. Ma egli non volle, and\u00f2 e lo fece gettare in prigione, fino a che non avesse pagato il debito.\nVisto quello che accadeva, i suoi compagni furono molto dispiaciuti e andarono a riferire al loro padrone tutto l'accaduto. Allora il padrone fece chiamare quell'uomo e gli disse: \u201cServo malvagio, io ti ho condonato tutto quel debito perch\u00e9 tu mi hai pregato. Non dovevi anche tu aver piet\u00e0 del tuo compagno, cos\u00ec come io ho avuto piet\u00e0 di te?\u201d. Sdegnato, il padrone lo diede in mano agli aguzzini, finch\u00e9 non avesse restituito tutto il dovuto. Cos\u00ec anche il Padre mio celeste far\u00e0 con voi se non perdonerete di cuore, ciascuno al proprio fratello\u00bb.", "medita": "Pietro e i discepoli avvertono qui l'esigenza di trattare il tema del perdono: quali le sue ampiezze, quali i suoi confini? \u00c8 sufficiente la misura piena del \u00absette\u00bb, numero simbolo di pienezza e totalit\u00e0?\nGes\u00f9 rilancia proclamando la legge del perdono illimitato\u2014\u201csettanta volte sette\u201d\u2014che rompe la struttura dell'orizzonte proposta da Pietro perch\u00e9 se chi perdona ha gli occhi di Dio, di colui che sa scorgere le primavere dentro i nostri inverni, la misura del perdono non \u00e8 mai colma e la forza del perdono germoglia nel cuore, luogo dove l'uomo decide la sua via e a chi vuole somigliare.\nSe il peccato deturpa la fraternit\u00e0 e deforma il volto dell'amore del Padre che Ges\u00f9 mostra in mezzo agli uomini, il perdono trasforma dal di dentro l'uomo e lo riporta all'infanzia del cuore, all'atteggiamento di meraviglia e di gratuit\u00e0 che rende i discepoli gi\u00e0 proprietari del regno del Padre; il perdono mosso dalla misericordia, dalla compassione, dalla piet\u00e0, dal sentirci a nostra volta peccatori e debitori, ci apre alla vertigine di essere come Dio, la creatura come il creatore. Chiave di volta di tutta la morale biblica. Perch\u00e9 avere piet\u00e0? Per un battito all'unisono con il battito di Dio.\nDio che rompe le nostre misure, che rimette i debiti sempre, che libera non come uno smemorato che dimentica il male, ma con la casta follia di quella Croce che lo attende e che sar\u00e0, oltre ogni logica umana, palcoscenico del pi\u00f9 grande perdono.\nScandalo per la giustizia, follia per l'intelligenza, ma consolazione per noi debitori.", "riflettere": "Il perdono non \u00e8 sentimento ma \u00e8 una decisione che si coltiva nella preghiera davanti a Dio: perdoneremo se pregheremo. Il perdono non \u00e8 dimenticare ma aprire al futuro il nostro sguardo: saremo perdonati se perdoneremo. La creazione plasma qualcosa dal nulla. Il perdono riduce qualcosa a nulla.", "preghfin": "Dio mio, mentre vedo il tuo tempo tra noi finire,\nconcedimi il tempo del perdono, il coraggio degli inizi e delle ripartenze.\nNon un colpo di spugna sulla vita, ma un colpo d'ali che non libera il passato ma il futuro;\nun colpo di vento sulla mia barca: io la vela, tu Dio, il vento, un vento di Misericordia.\nTu che vedi la luce prima dell'ombra, il santo prima del peccatore,\nle spighe di buon grano prima della zizzania, perdona le mie colpe, sempre!"}