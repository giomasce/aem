{"day": 21, "month": 3, "year": 2024, "weekday": 4, "date_str": "gioved\u00ec 21 marzo 2024", "quotes": "Gn 17,3-9; Sal 104", "quote_vangelo": "secondo Giovanni (8,51-59)", "curatore": "Pasqua Cocomazzi", "prevangelo": "", "indications": "", "preghiniz": "Cercate il Signore e la sua potenza,\ncercate sempre il suo volto.\nRicordate le meraviglie che ha compiute,\ni suoi prodigi e i giudizi della sua bocca.\n<i>(Salmo 104)</i>", "vangelo": "In quel tempo, Ges\u00f9 disse ai Giudei: \u00abIn verit\u00e0, in verit\u00e0 io vi dico: \u201cSe uno osserva la mia parola, non vedr\u00e0 la morte in eterno\u201d\u00bb. Gli dissero allora i Giudei: \u00abOra sappiamo che sei indemoniato. Abramo \u00e8 morto, come anche i profeti, e tu dici: \u201cSe uno osserva la mia parola, non sperimenter\u00e0 la morte in eterno\u201d. Sei tu pi\u00f9 grande del nostro padre Abramo, che \u00e8 morto? Anche i profeti sono morti. Chi credi di essere?\u00bb.\nRispose Ges\u00f9: \u00abSe io glorificassi me stesso, la mia gloria sarebbe nulla. Chi mi glorifica \u00e8 il Padre mio, del quale voi dite: \u201c\u00c8 nostro Dio!\u201d, e non lo conoscete. Io invece lo conosco. Se dicessi che non lo conosco, sarei come voi: un mentitore. Ma io lo conosco e osservo la sua parola. Abramo, vostro padre, esult\u00f2 nella speranza di vedere il mio giorno; lo vide e fu pieno di gioia\u00bb.\nAllora i Giudei gli dissero: \u00abNon hai ancora cinquant'anni e hai visto Abramo?\u00bb. Rispose loro Ges\u00f9: \u00abIn verit\u00e0, in verit\u00e0 io vi dico: prima che Abramo fosse, Io Sono\u00bb.\nAllora raccolsero delle pietre per gettarle contro di lui; ma Ges\u00f9 si nascose e usc\u00ec dal tempio.", "medita": "Per i Giudei l'affermazione di Ges\u00f9 \u00e8 di nuova, inaudita, arroganza, sfida l'umana ragione: come pu\u00f2 pretendere di dominare la morte che n\u00e9 Abramo n\u00e9 i profeti hanno vinto? Tutti sappiamo che ad un certo momento la morte viene e copre ogni cosa, soffoca ogni progetto, spegne ogni speranza e fa inghiottire la vita dalla terra.\nGes\u00f9 non \u00e8 venuto per confermare le nostre umane certezze ma per spalancare i nostri occhi su un orizzonte che non avremmo potuto neppure immaginare senza di Lui; Egli viene a dirci che quell'insito senso di attesa di qualcosa, o di Qualcuno a cui affidare il proprio desiderio di felicit\u00e0 e di futuro, non \u00e8 un'illusione n\u00e9 un'ingenua pretesa, ma una parola che Dio ha seminato nel cuore di ogni uomo.\nNel profondo della domanda di senso e di speranza, qualcosa ci orienta verso il mistero: Dio, chi sei? Dove sei? Come possiamo vedere il tuo volto?\nAbramo part\u00ec dalla sua terra senza sapere dove andava, part\u00ec per obbedienza, per fedelt\u00e0, accett\u00f2 di giocare fino in fondo il compito della propria libert\u00e0 davanti a Dio attraversando deserti di solitudine. Abramo \u00e8 quell'uomo che credette alla parola di Dio e per quella fede \u00e8 stato giustificato; ma \u00e8 pure quell'uomo che ha anche avuto le sue tentazioni sulla strada della speranza quando, tanto lui come sua moglie, hanno fatto quel sorriso di fronte alla promessa di un figlio.. Ma credette.\nI dottori della legge non comprendono la gioia della promessa, la gioia della speranza, dell'alleanza; non sanno pi\u00f9 gioire, perch\u00e9 hanno perso il senso della gioia che viene dalla Fede e hanno perso la legge come centro dell'amore per Dio e per il prossimo. Ges\u00f9 vorrebbe salvarli, vorrebbe far sperimentare la gioia dell'incontro con il vero volto di Dio, promette loro che non moriranno, ma essi non accolgono il grande dono, semplicemente dicono che \u00e8 impossibile e ancora una volta rifiutano l'esperienza pi\u00f9 forte che avrebbero potuto fare.", "riflettere": "Dio, chi sei? Chi credi di essere? Cosa sono io per te? Ce lo chiediamo quando decidiamo di prendere tra le mani la nostra esistenza, trascinati come siamo tra sogno e realt\u00e0. Chi sono io, che mi scopro sempre pi\u00f9 indecifrabile? C'\u00e8 un nesso tra l'uomo che sono e Dio?", "preghfin": "Signore mio Dio, unica mia speranza,\nfa' che stanco non smetta di cercarTi,\nma cerchi il Tuo volto sempre con ardore.\nDammi la forza di cercare, Tu che ti sei fatto incontrare,\ne mi hai dato la speranza di sempre pi\u00f9 incontrarTi.\nDavanti a Te sta la mia forza e la mia debolezza:\nconserva quella, guarisci questa.\nDavanti a Te sta la mia scienza e la mia ignoranza;\ndove mi hai aperto, accoglimi al mio entrare;\ndove mi hai chiuso, aprimi quando busso.\n<i>(Sant'Agostino)</i>"}