{"day": 26, "month": 3, "year": 2024, "weekday": 2, "date_str": "marted\u00ec 26 marzo 2024", "quotes": "Is 49,1-6; Sal 70", "quote_vangelo": "secondo Giovanni (13,21-33.36-38)", "curatore": "Pasqua Cocomazzi", "prevangelo": "", "indications": "Marted\u00ec santo", "preghiniz": "In te, Signore, mi sono rifugiato, mai sar\u00f2 deluso.\nPer la tua giustizia, liberami e difendimi, tendi a me il tuo orecchio e salvami.\nSii tu la mia roccia, una dimora sempre accessibile;\nhai deciso di darmi salvezza: davvero mia rupe e mia fortezza tu sei!\nMio Dio, liberami dalle mani del malvagio.\nSei tu, mio Signore, la mia speranza, la mia fiducia, Signore, fin dalla mia giovinezza.\nSu di te mi appoggiai fin dal grembo materno, dal seno di mia madre sei tu il mio sostegno.\nLa mia bocca racconter\u00e0 la tua giustizia,\nogni giorno la tua salvezza, che io non so misurare.\nFin dalla giovinezza, o Dio, mi hai istruito e oggi ancora proclamo le tue meraviglie.\n<i>(Salmo 70)</i>", "vangelo": "In quel tempo, [mentre era a mensa con i suoi discepoli,] Ges\u00f9 fu profondamente turbato e dichiar\u00f2: \u00abIn verit\u00e0, in verit\u00e0 io vi dico: uno di voi mi tradir\u00e0\u00bb. I discepoli si guardavano l'un l'altro, non sapendo bene di chi parlasse. Ora uno dei discepoli, quello che Ges\u00f9 amava, si trovava a tavola al fianco di Ges\u00f9. Simon Pietro gli fece cenno di informarsi chi fosse quello di cui parlava. Ed egli, chinandosi sul petto di Ges\u00f9, gli disse: \u00abSignore, chi \u00e8?\u00bb. Rispose Ges\u00f9: \u00ab\u00c8 colui per il quale intinger\u00f2 il boccone e glielo dar\u00f2\u00bb. E, intinto il boccone, lo prese e lo diede a Giuda, figlio di Simone Iscari\u00f2ta. Allora, dopo il boccone, Satana entr\u00f2 in lui. Gli disse dunque Ges\u00f9: \u00abQuello che vuoi fare, fallo presto\u00bb.\nNessuno dei commensali cap\u00ec perch\u00e9 gli avesse detto questo; alcuni infatti pensavano che, poich\u00e9 Giuda teneva la cassa, Ges\u00f9 gli avesse detto: \u00abCompra quello che ci occorre per la festa\u00bb, oppure che dovesse dare qualche cosa ai poveri. Egli, preso il boccone, subito usc\u00ec. Ed era notte.\nQuando fu uscito, Ges\u00f9 disse: \u00abOra il Figlio dell'uomo \u00e8 stato glorificato, e Dio \u00e8 stato glorificato in lui. Se Dio \u00e8 stato glorificato in lui, anche Dio lo glorificher\u00e0 da parte sua e lo glorificher\u00e0 subito. Figlioli, ancora per poco sono con voi; voi mi cercherete ma, come ho detto ai Giudei, ora lo dico anche a voi: dove vado io, voi non potete venire\u00bb.\nSimon Pietro gli disse: \u00abSignore, dove vai?\u00bb. Gli rispose Ges\u00f9: \u00abDove io vado, tu per ora non puoi seguirmi; mi seguirai pi\u00f9 tardi\u00bb. Pietro disse: \u00abSignore, perch\u00e9 non posso seguirti ora? Dar\u00f2 la mia vita per te!\u00bb. Rispose Ges\u00f9: \u00abDarai la tua vita per me? In verit\u00e0, in verit\u00e0 io ti dico: non canter\u00e0 il gallo, prima che tu non m'abbia rinnegato tre volte\u00bb.", "medita": "La consapevolezza dell'ora arriva sotto il segno del tradimento di uno dei Dodici. La vera portata di quello che sta accadendo non \u00e8 chiara ai discepoli e forse nemmeno a Giuda che, sfidato dall'invito di Ges\u00f9 ad \u201cagire\u201d, e ricevuto il boccone intinto per lui come offerta estrema di intimit\u00e0 e amicizia, \u201cesce\u201d in piena notte, nella notte del suo cuore che gli impedisce di capire che nonostante tutto, nonostante il tradimento, avrebbe potuto esserci un posto anche per lui nel Regno dei Cieli.\nAlla notte si contrappone il giorno, all'oscurit\u00e0 del tradimento si contrappone la luce che si sprigiona dalla postura fisica di Pietro: il discepolo che Ges\u00f9 amava \u00e8 descritto \u201cin seno a Ges\u00f9\u201d, \u201csul suo petto\u201d, in una tale vicinanza da consentirgli di percepire i tumulti del cuore e ogni pi\u00f9 intimo turbamento.\nCome Maria a Betania, cos\u00ec qui il discepolo amato \u00e8 destinatario di un amore senza prezzo, rivelazione piena dell'essere stesso di Dio e dell'intimit\u00e0 tra Padre e Figlio che nulla pu\u00f2 spezzare e che, al giungere dell'\u201cora\u201d, si dispiega diventando dono ai discepoli del mondo.\nTutta la dignit\u00e0 umana del Figlio dell'uomo, la pi\u00f9 alta dimostrazione di obbedienza al Padre, si affermano nella capacit\u00e0 di reggere il \u201cpeso\u201d del capo di Pietro sul suo petto e il tradimento di Giuda.\nIl \u201cbreve tempo\u201d che ancora lo vede accanto ai suoi \u00e8 un tempo non sprecato e teso a radicare l'amore nel cuore dei Discepoli che dovranno affrontare la ferita della morte del messia, ma sapranno che nell'amarsi reciprocamente e nell'agire tra loro cos\u00ec come il Signore ha agito con loro, amandoli fino alla fine, saranno riconosciuti come suoi discepoli: \u00e8 da quell'amore che i discepoli sono stati generati e per quell'amore possono continuare ad esistere.\n\u00c8 l'amore pi\u00f9 forte della morte che consentir\u00e0 ai discepoli di vivere ancora nella comunione con il Risorto; \u00e8 ancora l'amore, sperimentato come perdono senza limite, che consentir\u00e0 a Pietro di ricominciare la propria missione anche dopo averlo rinnegato.", "riflettere": "Con la testa adagiata sul Cuore di Ges\u00f9 possiamo sentire tutto il suo turbamento e la sua angoscia, i suoi affanni e i suoi dolori e non possiamo fargli mancare la nostra umile misericordia e compassione. Rivolgiamo a Lui lo stesso sguardo di amore che ha avuto per Maria dall'alto della Croce.", "preghfin": "Mio Signore, tuo Figlio Ges\u00f9 Cristo ci ha dato\nla pi\u00f9 grande prova d'amore che si possa dare,\naiutaci con la tua grazia ad amarci gli uni gli altri come Lui ci hai amati.\nMio Signore, concedici di manifestare con la nostra vita,\ncon perseveranza e coraggio, sempre e ovunque, l'amore di Cristo.\nGes\u00f9, accoglici tutti sul tuo petto, nel punto esatto\nin cui si incontrano tutti i dolori del mondo per trasfigurarsi in gioie eterne."}