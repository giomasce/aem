{"day": 23, "month": 3, "year": 2024, "weekday": 6, "date_str": "sabato 23 marzo 2024", "quotes": "Ez 37,21-28; Ger 31,10-12b.13", "quote_vangelo": "secondo Giovanni (11,45-56)", "curatore": "Pasqua Cocomazzi", "prevangelo": "", "indications": "", "preghiniz": "Santa Marta, con fiducia ci rivolgiamo a te. Ti confidiamo le nostre difficolt\u00e0 e sofferenze.\nAiutaci a riconoscere nella nostra esistenza la presenza luminosa del Signore\ncome tu l'hai ospitato e servito nella casa di Betania.\nCon la tua testimonianza, pregando e operando il bene hai saputo combattere il male;\naiuta anche noi a respingere ci\u00f2 che \u00e8 male, e tutto ci\u00f2 che vi conduce.\nAiutaci a vivere i sentimenti e gli atteggiamenti di Ges\u00f9\ne a rimanere con Lui nell'amore del Padre, per diventare costruttori di pace e di giustizia,\nsempre pronti ad accogliere e soccorrere gli altri.\nProteggi le nostre famiglie, sostieni il nostro cammino e mantieni ferma\nla nostra speranza in Cristo, risurrezione di via.\nAmen.", "vangelo": "In quel tempo, molti dei Giudei che erano venuti da Maria, alla vista di ci\u00f2 che Ges\u00f9 aveva compiuto, [ossia la risurrezione di L\u00e0zzaro,] credettero in lui. Ma alcuni di loro andarono dai farisei e riferirono loro quello che Ges\u00f9 aveva fatto.\nAllora i capi dei sacerdoti e i farisei riunirono il sin\u00e8drio e dissero: \u00abChe cosa facciamo? Quest'uomo compie molti segni. Se lo lasciamo continuare cos\u00ec, tutti crederanno in lui, verranno i Romani e distruggeranno il nostro tempio e la nostra nazione\u00bb.\nMa uno di loro, Caifa, che era sommo sacerdote quell'anno, disse loro: \u00abVoi non capite nulla! Non vi rendete conto che \u00e8 conveniente per voi che un solo uomo muoia per il popolo, e non vada in rovina la nazione intera!\u00bb. Questo per\u00f2 non lo disse da se stesso, ma, essendo sommo sacerdote quell'anno, profetizz\u00f2 che Ges\u00f9 doveva morire per la nazione; e non soltanto per la nazione, ma anche per riunire insieme i figli di Dio che erano dispersi. Da quel giorno dunque decisero di ucciderlo.\nGes\u00f9 dunque non andava pi\u00f9 in pubblico tra i Giudei, ma da l\u00ec si ritir\u00f2 nella regione vicina al deserto, in una citt\u00e0 chiamata \u00c8fraim, dove rimase con i discepoli.\nEra vicina la Pasqua dei Giudei e molti dalla regione salirono a Gerusalemme prima della Pasqua per purificarsi. Essi cercavano Ges\u00f9 e, stando nel tempio, dicevano tra loro: \u00abChe ve ne pare? Non verr\u00e0 alla festa?\u00bb.", "medita": "E ora che Ges\u00f9, resuscitando Lazzaro, rivela s\u00e9 stesso come Colui che possiede la pienezza della vita, \u201cChe cosa facciamo?\u201d, si chiedono i giudei, ci chiediamo noi. Di fronte ad un fatto cos\u00ec tangibile \u00e8 impossibile restare indifferenti: alcuni giudei non hanno dubbi e non esitano a credere nel potere di Ges\u00f9; altri continuano a interrogarsi su cosa sia meglio fare e, nel dubbio, lo condannano.\nLa condanna \u00e8 mossa dalla paura di accogliere la sfida di salvezza lanciata da questa figura umana ma allo stesso tempo cos\u00ec straordinariamente divina per quel suo diverso modo di parlare, costantemente illuminato dall'Amore, e per quel suo modo di agire, sempre rispondente alle caratteristiche della Misericordia. Senza volerlo, anzi con intenti del tutto opposti, i Giudei divengono strumenti del disegno di salvezza del Padre confermando che \u201cDio scrive dritto anche sulle righe storte degli uomini\u201d (B\u00e9nigne Bossuet) e che il disegno salvifico del Signore passa per apparenti sconfitte umane.\nMolte volte ci condanniamo alla morte interiore perch\u00e9 lucidamente rifiutiamo l'idea che Ges\u00f9 possa trasformare la nostra vita facendoci uscire dalla tomba dell'egoismo, del torpore, della grettezza e disperazione. Uscire richiede fiducia; permettere a Ges\u00f9 di togliere la pietra che schiaccia la nostra vita per investirci di Luce richiede pieno abbandono, fiducia e disponibilit\u00e0 a lasciarlo agire.\nGes\u00f9 \u00e8 la Parola di Dio che richiama all'esistenza, che rimette in gioco la speranza, che ridisegna il futuro e d\u00e0 anche alla morte, evento estremo e ineluttabile, una nuova e decisiva interpretazione: \u00e8 un passaggio verso la gloria di Dio! Ora pi\u00f9 che mai, ora che giunge l'\u201cora\u201d, ci viene chiesto di venire fuori come Lazzaro e confessare la nostra Fede con le parole di Marta: \u201cIo credo che tu sei il Cristo, il figlio di Dio vivo\u201d.", "riflettere": "\u201cChe cosa fare?\u201d: questa \u00e8 anche la nostra domanda. Mettiamo Cristo al centro della nostra vita; non ci risparmier\u00e0 dalla prova, ma la rivestir\u00e0 della nuova prospettiva del sacrificio offerto per amore.", "preghfin": "Sei entrato nel mio dolore. Forse non l'hai capito tutto.\nMa c'\u00e8 stata tale partecipazione nei tuoi gesti, tale tenerezza nei tuoi silenzi,\ntale profondit\u00e0 nel tuo rispetto che\u2014e solo ora me ne accorgo\u2014\nsei stato tu il muro di sostegno che ha retto la mia vita nel suo momento pi\u00f9 difficile,\nl'appiglio cui mi sono aggrappato nell'attimo della vertigine,\nla sponda che ha guidato la corrente amara del mio cuore.\nSei stato un amico vero. E qualunque cosa mai accada della nostra amicizia,\nora tu fai parte della mia storia intimamente,\nsei inscritto nella carne della mia esistenza e nulla ti potr\u00e0 mai cancellare.\nGrazie Signore Ges\u00f9, fa' che non lo dimentichiamo mai.\n<i>(R. Reycend)</i>"}