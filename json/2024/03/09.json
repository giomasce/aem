{"day": 9, "month": 3, "year": 2024, "weekday": 6, "date_str": "sabato 9 marzo 2024", "quotes": "Os 6,1-6; Sal 50", "quote_vangelo": "secondo Luca (18,9-14)", "curatore": "Pasqua Cocomazzi", "prevangelo": "", "indications": "", "preghiniz": "Venite, ritorniamo al Signore: egli ci ha straziato ed egli ci guarir\u00e0.\nEgli ci ha percosso ed egli ci fascer\u00e0.\nDopo due giorni ci ridar\u00e0 la vita\ne il terzo ci far\u00e0 rialzare e noi vivremo alla sua presenza.\nAffrettiamoci a conoscere il Signore,\nla sua venuta \u00e8 sicura come l'aurora.\nVerr\u00e0 a noi come la pioggia di autunno,\ncome la pioggia di primavera, che feconda la terra.\n<i>(Osea 6, 1--3)</i>", "vangelo": "In quel tempo, Ges\u00f9 disse ancora questa parabola per alcuni che avevano l'intima presunzione di essere giusti e disprezzavano gli altri: \u00abDue uomini salirono al tempio a pregare: uno era fariseo e l'altro pubblicano. Il fariseo, stando in piedi, pregava cos\u00ec tra s\u00e9: \u201cO Dio, ti ringrazio perch\u00e9 non sono come gli altri uomini, ladri, ingiusti, ad\u00f9lteri, e neppure come questo pubblicano. Digiuno due volte alla settimana e pago le decime di tutto quello che possiedo\u201d.\nIl pubblicano invece, fermatosi a distanza, non osava nemmeno alzare gli occhi al cielo, ma si batteva il petto dicendo: \u201cO Dio, abbi piet\u00e0 di me peccatore\u201d.\nIo vi dico: questi, a differenza dell'altro, torn\u00f2 a casa sua giustificato, perch\u00e9 chiunque si esalta sar\u00e0 umiliato, chi invece si umilia sar\u00e0 esaltato\u00bb.", "medita": "Anche oggi il Signore parla a noi! Solo l'umilt\u00e0 della mente e del cuore rende l'uomo capace di presentarsi al cospetto di Dio con volto prostrato e con parole che esprimono un vero bisogno di Lui. Da un lato l'atteggiamento del fariseo che conosce il bene e il male, e il male sono gli altri; conosce gi\u00e0 il giudizio di Dio, da cui non ha nulla da ricevere, e conosce gli uomini, dai quali non ha nulla da imparare tanto che la sua preghiera altro non \u00e8 che una adorazione di s\u00e9 stesso. Si sente sano, si sente giusto, si sente senza peccato e non ha bisogno della Misericordia.\nDall'altro, il pubblicano che sta a distanza, non osa alzare gli occhi al cielo, si sta misurando con Dio, prova vergogna, sa chi ha di fronte, batte sul suo cuore, luogo d'origine del suo male, dei suoi atti sbagliati. Sta chiedendo piet\u00e0, sta chiedendo di essere liberato. Cos\u00ec consapevole della propria fragilit\u00e0, sta curvo in fondo al tempio, non osa alzare il capo, non giudica nessuno se non se stesso, ha bisogno solo di Dio e lo prega con le uniche parole che pu\u00f2 dire: \u201cAbbi piet\u00e0 di me Signore, sono un peccatore\u201d.\nLa \u00abconoscenza di Dio\u00bb comincia sempre con un passo di lucidit\u00e0 che esige la capacit\u00e0 di andare oltre noi stessi per aprirci a un incontro cos\u00ec intimo con il Signore, capace di mettere in luce la verit\u00e0 del nostro cuore senza che questo ci spezzi interiormente, ma, al contrario, ci rimetta in piedi.\nIl pubblicano \u00e8 perdonato, perch\u00e9 si apre, come una porta che si spalanca alla luce; si apre a un Dio che \u00e8 pi\u00f9 grande del suo peccato, un Dio che \u00e8 Signore, che \u00e8 pi\u00f9 grande del nostro cuore, delle nostre paure: perch\u00e9 Dio non si merita, Dio si accoglie. E si impara a seguirlo diventando credenti, credibili, fedeli e umili.\nDio perdona sempre, ma non perdona perch\u00e9 tutto rimanga come prima. Il perdono non succede per caso. A Ges\u00f9 perdonare \u00e8 costato la vita e la Croce non \u00e8 un banale incidente di percorso, la Croce \u00e8 il prezzo di una scelta di fedelt\u00e0 che Lui ha fatto verso di noi.", "riflettere": "La Quaresima, nel suo incedere, ci impone di rivedere la nostra vita come risposta all'amore misericordioso di Dio che trova la sua massima espressione nel perdono dei peccati; riconoscersi peccatori \u00e8 una grazia, una grazia che si deve chiedere, nel buio del Confessionale.", "preghfin": "Mio Dio, perdona, perdona, perdona la mia tiepidezza, perdona la mia vilt\u00e0,\nperdona il mio orgoglio, perdona l'attaccamento alla mia volont\u00e0,\nperdona la mia debolezza ed incostanza, perdona il disordine dei miei pensieri,\nperdonami di ricordare cos\u00ec poco, a volte, che sono in tua presenza.\nPerdono, perdono, perdono per tutte le mie colpe, per tutte le colpe della mia vita\ne soprattutto per quelle che ho commesso dall'inizio della mia conversione!\nTu che puoi trasformare le pietre in figli di Abramo,\nTu che tutto puoi fare in me, convertimi Signore.\n<i>(Santo Charles de Foucauld)</i>"}