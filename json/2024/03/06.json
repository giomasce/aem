{"day": 6, "month": 3, "year": 2024, "weekday": 3, "date_str": "mercoled\u00ec 6 marzo 2024", "quotes": "Dt 4,1.5-9; Sal 147", "quote_vangelo": "secondo Matteo (5,17-19)", "curatore": "Pasqua Cocomazzi", "prevangelo": "", "indications": "", "preghiniz": "Celebra il Signore, Gerusalemme,\nloda il tuo Dio, Sion,\nperch\u00e9 ha rinforzato le sbarre delle tue porte,\nin mezzo a te ha benedetto i tuoi figli.\nManda sulla terra il suo messaggio:\nla sua parola corre veloce.\nFa scendere la neve come lana,\ncome polvere sparge la brina.\nAnnuncia a Giacobbe la sua parola,\ni suoi decreti e i suoi giudizi a Israele.\nCos\u00ec non ha fatto con nessun'altra nazione,\nnon ha fatto conoscere loro i suoi giudizi.\n<i>(Salmo 147)</i>", "vangelo": "In quel tempo, Ges\u00f9 disse ai suoi discepoli: \u00abNon crediate che io sia venuto ad abolire la Legge o i Profeti; non sono venuto ad abolire, ma a dare pieno compimento. In verit\u00e0 io vi dico: finch\u00e9 non siano passati il cielo e la terra, non passer\u00e0 un solo iota o un solo trattino della Legge, senza che tutto sia avvenuto.\nChi dunque trasgredir\u00e0 uno solo di questi minimi precetti e insegner\u00e0 agli altri a fare altrettanto, sar\u00e0 considerato minimo nel regno dei cieli. Chi invece li osserver\u00e0 e li insegner\u00e0, sar\u00e0 considerato grande nel regno dei cieli\u00bb.", "medita": "Ges\u00f9 infrange la legge molte volte e non su punti secondari\u2014mette l'uomo prima del sabato, mangia coi peccatori, tocca gli impuri, salva l'adultera dalla punizione\u2014, ma chiarisce che non \u00e8 venuto per eliminare la legge ma per portarla a compimento: anche la legge ha bisogno di un oltre, di uno spazio pi\u00f9 ampio, di una meta a cui tendere. La legge superiore di cui parla Ges\u00f9 non \u00e8 quella del servo, preoccupato con il suo agire di meritare la ricompensa del suo padrone, ma quella del figlio, grato di poter accogliere nella propria vita l'amore gratuito e preveniente del Padre. Ci\u00f2 che fa non mira a conquistare un premio o a meritare un salario, ma ad accogliere e a far fruttificare in s\u00e9 un dono che sempre lo precede. Quindi, non si tratta di fare cose diverse, ma di vivere con un cuore diverso. Non un cuore preoccupato semplicemente della scrupolosa osservanza dei precetti, ma un cuore teso a cercare in ogni realt\u00e0 e in ogni gesto della vita il volto del Padre e la relazione con lui.\nLa legge \u00e8 una realt\u00e0 sana e necessaria che va messa al servizio di un disegno pi\u00f9 grande e in rapporto alla storia della salvezza che trova il senso pi\u00f9 alto nell'Amore; e chi ama non solo osserva, ma compie tutta la legge. Chi ama realizza, mette in pratica, riempie, colma, completa, conferma.\nPer arrivare alla perfezione dell'amore che ha una legge piena di iota e trattini, di minime attenzioni, dettagli, piccoli gesti, dobbiamo usare la perfezione della Legge di Cristo non trascurando il minimo dettaglio, neppure uno iota.\nLa radicalit\u00e0 di Ges\u00f9 \u00e8 dunque quella di chi, mentre risale all'intenzione di colui che ha donato la Legge, esorta i suoi discepoli a vigilare sul disegno, sulla purezza del loro cuore quale fonte della vera giustizia.", "riflettere": "Ogni vita ha bisogno di una regola, di una legge; non vissuta come una dittatura o un insieme di prescrizioni da ottemperare, bens\u00ec come uno strumento per imparare ad amare. Come vedo e vivo la legge di Dio: come orizzonte crescente di luce o come imposizione che delimita la mia libert\u00e0?", "preghfin": "Ges\u00f9,\nla fatica di vivere \u00e8 fatica di costruire.\nUn giorno ci nutrir\u00e0 solo il pane che abbiamo condiviso,\nci disseter\u00e0 solo l'acqua che abbiamo dato da bere,\nci consoler\u00e0 solo la parola che abbiamo detto per confortare,\nci visiter\u00e0 solo il bisognoso che abbiamo visitato.\nAbbiamo studiato molte parole d'Amore,\nabbiamo coniato molte parole d'Amore.\nConfortaci e, se necessario, scuotici, o Signore:\nnon ci accada che, partiti infine dal mondo,\nlasciamo non attuate troppe parole d'Amore."}