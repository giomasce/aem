{"day": 8, "month": 3, "year": 2024, "weekday": 5, "date_str": "venerd\u00ec 8 marzo 2024", "quotes": "Os 14,2-10; Sal 80", "quote_vangelo": "secondo Marco (12,28b-34)", "curatore": "Pasqua Cocomazzi", "prevangelo": "", "indications": "", "preghiniz": "Insegnami, Signore, ad amare.\nTe l'ho chiesto mille volte, ma sono sempre troppo poche.\nAmare \u00e8 toccare e far toccare scintille di eternit\u00e0.\nAmare mi chiede di farmi prossimo di chi mi cammina accanto.\nAmare mi obbliga a non ignorare.\nAmare mi fa stare con i piedi per terra.\nAmare rende fragile il mio cuore, abbatte i miei confini,\nmi rende vulnerabile dal dolore e alla gioia altrui.\nInsegnami, Signore, a farmi prossimo di tutti.\nInsegnami ad amare, con la stessa passione con cui tu ci hai amato.\nAmen.", "vangelo": "In quel tempo, si avvicin\u00f2 a Ges\u00f9 uno degli scribi e gli domand\u00f2: \u00abQual \u00e8 il primo di tutti i comandamenti?\u00bb. Ges\u00f9 rispose: \u00abIl primo \u00e8: \u201cAscolta, Israele! Il Signore nostro Dio \u00e8 l'unico Signore; amerai il Signore tuo Dio con tutto il tuo cuore e con tutta la tua anima, con tutta la tua mente e con tutta la tua forza\u201d. Il secondo \u00e8 questo: \u201cAmerai il tuo prossimo come te stesso\u201d. Non c'\u00e8 altro comandamento pi\u00f9 grande di questi\u00bb.\nLo scriba gli disse: \u00abHai detto bene, Maestro, e secondo verit\u00e0, che Egli \u00e8 unico e non vi \u00e8 altri all'infuori di lui; amarlo con tutto il cuore, con tutta l'intelligenza e con tutta la forza e amare il prossimo come se stesso vale pi\u00f9 di tutti gli oloc\u00e0usti e i sacrifici\u00bb. Vedendo che egli aveva risposto saggiamente, Ges\u00f9 gli disse: \u00abNon sei lontano dal regno di Dio\u00bb. E nessuno aveva pi\u00f9 il coraggio di interrogarlo.", "medita": "Sembra di sentire la sua voce che, con il tono sereno e rasserenante di chi \u00e8 abituato a curare le altrui ferite, sussurra il primo di tutti i comandamenti: \u201camerai il Signore tuo Dio con tutto il tuo cuore e con tutta la tua anima, con tutta la tua mente e con tutta la tua forza\u201d e \u201camerai il tuo prossimo come te stesso\u201d. Due aspetti su un unico e indivisibile piano che sorregge e sigilla la relazione con Dio e quella con gli altri uomini.\nSe amo Dio, amo ci\u00f2 che Lui \u00e8: vita, compassione, perdono, bellezza, misericordia. E allora amer\u00f2 ogni frammento di cosa bella che scoprir\u00f2 vicino a me, un atto di coraggio, un abbraccio inatteso, uno slancio spontaneo, un angolo di armonia e soprattutto amer\u00f2 ci\u00f2 che Lui pi\u00f9 ama: l'uomo.\nGes\u00f9 ha vissuto la sua intera esistenza come capolavoro d'amore e compiendo pienamente la volont\u00e0 di Dio ha tracciato il cammino per raggiungerlo: ama anche te stesso, insieme a Dio e al prossimo; come per te desideri amicizia e dignit\u00e0, e vuoi che fioriscano talenti e germogli di luce, questo vorrai anche per il tuo prossimo. Ama la melodia della vita, e farai risplendere l'immagine di Lui che \u00e8 dentro di te. Perch\u00e9 l'amore trasforma, ognuno diventa ci\u00f2 che ama. Avvicinarsi al regno di Dio sembra proprio corrispondere a questa marcia personale, libera, intima e impegnativa verso l'unit\u00e0 tra il culto verso Dio e il servizio verso il prossimo. \u00c8 questo equilibrio riconquistato che permette alla terra della nostra umanit\u00e0 di rifiorire \u00abcome il giglio\u00bb, di mettere radici come il cedro \u00abdel Libano\u00bb (Os 14, 6.7.8). A chi ha comprender\u00e0 questo si \u00e8 spalancher\u00e0 una vicinanza nuova a Dio.", "riflettere": "Se lo amerai, sarai simile a Lui, cio\u00e8 creatore di vita, perch\u00e9 \u00abDio non fa altro che questo, tutto il giorno: sta sul lettuccio della partoriente e genera\u00bb. (Meister Eckhart)", "preghfin": "Il nostro amore deve essere crocifisso:\nnella mente, con le oscurit\u00e0, nel cuore, con le aridit\u00e0,\nnella vita, con le contrariet\u00e0, nell'onore,\ncon le ingiustizie, nella dignit\u00e0, con le umiliazioni,\nnegli ideali, con i disinganni, nelle speranze,\ncol vuoto, nella carit\u00e0, con l'ingratitudine,\nnelle necessit\u00e0, con la povert\u00e0,\nnegli slanci dello spirito, col peso delle miserie.\nQuando in questa completa crocifissione\nl'anima crede, l'anima spera, l'anima ringrazia,\nl'anima rimane fedele a Dio, l'anima glorifica tutte le cose,\nallora essa lo ama.\n<i>(Don Dolindo Ruotolo)</i>"}