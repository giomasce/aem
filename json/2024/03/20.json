{"day": 20, "month": 3, "year": 2024, "weekday": 3, "date_str": "mercoled\u00ec 20 marzo 2024", "quotes": "Dn 3,14-20.46-50.91-92.95; Dn 3,52-56", "quote_vangelo": "secondo Giovanni (8,31-42)", "curatore": "Pasqua Cocomazzi", "prevangelo": "", "indications": "", "preghiniz": "Vergine Maria,\nscrigno della Parola, segreto che ci custodisce, accordo perfetto dell'obbedienza,\nmadia del Pane di Vita, nido dei nostri affetti, mano sempre dischiusa,\nassunzione della semplicit\u00e0, che lasciandoti plasmare dal soffio dello Spirito\naccogliesti nella fede e nella carne il Verbo eterno fatto uomo per la nostra salvezza,\nintercedi per noi tuoi figli affinch\u00e9, con la forza dello Spirito, diventiamo luogo santo\nin cui la Parola di salvezza si compie nell'oggi della storia.\nDonaci un tempo di pace e veglia sul nostro cammino.", "vangelo": "In quel tempo, Ges\u00f9 disse a quei Giudei che gli avevano creduto: \u00abSe rimanete nella mia parola, siete davvero miei discepoli; conoscerete la verit\u00e0 e la verit\u00e0 vi far\u00e0 liberi\u00bb. Gli risposero: \u00abNoi siamo discendenti di Abramo e non siamo mai stati schiavi di nessuno. Come puoi dire: \u201cDiventerete liberi\u201d?\u00bb.\nGes\u00f9 rispose loro: \u00abIn verit\u00e0, in verit\u00e0 io vi dico: chiunque commette il peccato \u00e8 schiavo del peccato. Ora, lo schiavo non resta per sempre nella casa; il figlio vi resta per sempre. Se dunque il Figlio vi far\u00e0 liberi, sarete liberi davvero. So che siete discendenti di Abramo. Ma intanto cercate di uccidermi perch\u00e9 la mia parola non trova accoglienza in voi. Io dico quello che ho visto presso il Padre; anche voi dunque fate quello che avete ascoltato dal padre vostro\u00bb.\nGli risposero: \u00abIl padre nostro \u00e8 Abramo\u00bb. Disse loro Ges\u00f9: \u00abSe foste figli di Abramo, fareste le opere di Abramo. Ora invece voi cercate di uccidere me, un uomo che vi ha detto la verit\u00e0 udita da Dio. Questo, Abramo non l'ha fatto. Voi fate le opere del padre vostro\u00bb.\nGli risposero allora: \u00abNoi non siamo nati da prostituzione; abbiamo un solo padre: Dio!\u00bb. Disse loro Ges\u00f9: \u00abSe Dio fosse vostro padre, mi amereste, perch\u00e9 da Dio sono uscito e vengo; non sono venuto da me stesso, ma lui mi ha mandato\u00bb.", "medita": "Ges\u00f9 vorrebbe che la sua Parola fosse per noi una casa in cui abitare, dimorare, sostare, indugiare, trascorrere del tempo, che fosse scenario costante dei nostri pi\u00f9 piccoli gesti quotidiani e cornice delle relazioni pi\u00f9 intime.\nAlla sorgente di tutto c'\u00e8 l'abitare dentro alla sua Parola ed essere abitati da essa, e questo invito a rimanere costantemente nella Parola favorisce il nostro incontro con la verit\u00e0 che \u00e8 Ges\u00f9 stesso, l'amore del Padre che si \u00e8 fatto carne e storia.\nIl rimanere, abitare, nella Parola ci permette di conoscere la verit\u00e0 e la verit\u00e0 ci rende liberi: \u00e8 un movimento circolare dove ogni azione alimenta l'altra e accende un cammino di Fede; la comunione con la verit\u00e0 ci libera dal peccato, cio\u00e8 da noi stessi, dal nostro orgoglio, dall'invidia e dalle passioni.\nLa libert\u00e0 di cui si parla richiama la libert\u00e0 del figlio di abitare nella casa del Padre, dove tutto ci\u00f2 che \u00e8 suo \u00e8 anche nostro in una perfetta comunione e condivisione, siamo \u201cl'uno la gioia dell'altro!\u201d.\nLa verit\u00e0 non si ha, ma si fa, la verit\u00e0 \u00e8 un amore da praticare; fare la verit\u00e0 \u00e8 fare il bene, solo con esso si diventa figli di Dio, non perch\u00e9 generati da lui, ma perch\u00e9 somiglianti a Lui nell'amore.\nLa verit\u00e0 \u00e8 un cammino. Non \u00e8 una vaga illuminazione, \u00e8 un percorso in cui ci si abitua ad essa, la si incontra, la si conosce, la si lascia agire in noi fino a lasciarci allargare il cuore e la mente stessa.\nLa verit\u00e0 \u00e8 un'esperienza, e Ges\u00f9 ne \u00e8 la via, il motivo, la materia stessa. La verit\u00e0 non \u00e8 una parola, \u00e8 una persona, \u00e8 il Cristo che ci render\u00e0 liberi per mezzo della luce.", "riflettere": "Il cristiano, secondo San Paolo, deve essere un \u201caltro Cristo\u201d: \u00abNon sono io che vivo, \u00e8 Cristo che vive in me\u00bb (Gal 2, 20). Il riflesso del Signore nella nostra vita di ogni giorno, com'\u00e8? Sono un Suo specchio? Vero, libero e misericordioso?", "preghfin": "Signore Ges\u00f9, Unigenito Figlio di Dio,\ngenerato da madre mortale, Maria,\nda cui ereditasti la mortalit\u00e0 e l'essere soggetto alla fame,\nalla sete, alla fatica, al dolore e alla morte, e da un padre immortale,\nDio Padre, fatto uomo per l'universale e definitiva redenzione dei peccati,\ndonami un cuore docile all'ascolto,\naccordami la grazia di saper accogliere e vivere la Parola di Dio e della preghiera\ne riconoscerti senza indugio come Figlio del Padre oltre le tue umane sembianze.\nAiutami a mettere in pratica la Parola di Dio, a vivere secondo il Vangelo,\ncon lo sguardo del cuore rivolto al Cielo e sulle labbra, un sospiro: \u00abAbb\u00e0, Padre\u00bb."}