{"day": 18, "month": 3, "year": 2024, "weekday": 1, "date_str": "luned\u00ec 18 marzo 2024", "quotes": "Dn 13,1-9.15-17.19-30.33-62; Sal 22", "quote_vangelo": "secondo Giovanni (8,1-11)", "curatore": "Pasqua Cocomazzi", "prevangelo": "", "indications": "", "preghiniz": "Oggi, Maria,\nabbiamo bisogno di te come donna per affidarti tutte le donne\nche hanno sofferto violenza e quelle che ancora ne sono vittime.\nTu le conosci ad una ad una, conosci i loro volti.\nAsciuga, ti preghiamo, le loro lacrime e quelle dei loro cari.\nE aiuta noi a fare un cammino di educazione e di purificazione,\nriconoscendo e contrastando la violenza annidata\nnei nostri cuori e nelle nostre menti\ne chiedendo a Dio che ce ne liberi.\n<i>(Papa Francesco)</i>", "vangelo": "In quel tempo, Ges\u00f9 si avvi\u00f2 verso il monte degli Ulivi. Ma al mattino si rec\u00f2 di nuovo nel tempio e tutto il popolo andava da lui. Ed egli sedette e si mise a insegnare loro.\nAllora gli scribi e i farisei gli condussero una donna sorpresa in adulterio, la posero in mezzo e gli dissero: \u00abMaestro, questa donna \u00e8 stata sorpresa in flagrante adulterio. Ora Mos\u00e8, nella Legge, ci ha comandato di lapidare donne come questa. Tu che ne dici?\u00bb. Dicevano questo per metterlo alla prova e per avere motivo di accusarlo.\nMa Ges\u00f9 si chin\u00f2 e si mise a scrivere col dito per terra. Tuttavia, poich\u00e9 insistevano nell'interrogarlo, si alz\u00f2 e disse loro: \u00abChi di voi \u00e8 senza peccato, getti per primo la pietra contro di lei\u00bb. E, chinatosi di nuovo, scriveva per terra. Quelli, udito ci\u00f2, se ne andarono uno per uno, cominciando dai pi\u00f9 anziani.\nLo lasciarono solo, e la donna era l\u00e0 in mezzo. Allora Ges\u00f9 si alz\u00f2 e le disse: \u00abDonna, dove sono? Nessuno ti ha condannata?\u00bb. Ed ella rispose: \u00abNessuno, Signore\u00bb. E Ges\u00f9 disse: \u00abNeanch'io ti condanno; va' e d'ora in poi non peccare pi\u00f9\u00bb.", "medita": "Il cammino verso Gerusalemme \u00e8 ormai compiuto e lungo la via della croce, contemplando il Crocifisso, ci sar\u00e0 chiesto di richiamare alla memoria tutte le volte in cui avremmo voluto alzare le pietre della giustizia per scagliarle contro qualcuno o forse contro noi stessi. Ci sar\u00e0 chiesto di ricordare per permettere all'Amore crocifisso di riempirci di s\u00e9 e aprirci alla vita di Dio, che non misura, ma salva. Sempre.\nNessuno merita il perdono in forza della propria giustizia personale, nessuno di noi pu\u00f2 alzare la testa davanti a Dio in forza della bont\u00e0 del suo cuore, ma tutti, nessuno escluso, possiamo stare ritti davanti a Dio perch\u00e9 figli amati, per i quali Dio continua a dare s\u00e9 stesso. Ges\u00f9 scrivendo a terra ricorda a tutti noi che Dio scrive il nostro peccato nella polvere, perch\u00e9 il soffio del suo amore lo spazzi via definitivamente.\nLui, unico che potrebbe condannare essendo l'unico senza peccato, non condanna perch\u00e9 sa che la lontananza da Dio non \u00e8 l'ultima parola sull'uomo, che Dio aspetta una vita intera per raggiungerci.\nAl \u201cchi di voi \u00e8 senza peccato scagli per primo la pietra\u201d le braccia si abbassano, le mani si aprono, le pietre cadono e quelli pronti a giudicare se ne vanno, uno ad uno.\nNel silenzio della strada, tra i sassi caduti a terra senza sangue, rimasero soltanto loro due, la misera e la misericordia: Ges\u00f9 ha guardato negli occhi quella donna, ha letto nel suo cuore e vi ha trovato il desiderio di essere capita, perdonata e liberata. Ges\u00f9 non \u00e8 l\u00ec per giudicare, ma per aprire le porte ad una forza nuova, poche le parole, profondo lo sguardo e la miseria del peccato viene rivestita dalla misericordia dell'amore.\nUna volta che si \u00e8 rivestiti della misericordia, anche se permane la condizione di debolezza per il peccato, essa \u00e8 sovrastata dall'amore che permette di guardare al futuro con speranza e ad essere pronta a rimettere in moto la sua vita; d'ora in avanti, se lo vorr\u00e0, potr\u00e0 \u201ccamminare nella carit\u00e0\u201d (Ef 5, 2).", "riflettere": "Chiediamoci: se sta scrivendo di me, cosa sta scrivendo? Mi scrive una lettera? Mi scrive un messaggio? Mi ricorda una cosa? Mi ricorda una promessa che ho fatto e che non ho mantenuto? Mi d\u00e0 un appuntamento?", "preghfin": "A te che sei mitezza, rifugio, bellezza, umilt\u00e0, pazienza, speranza, fede e carit\u00e0,\nti preghiamo affinch\u00e9 cessino le violenze fisiche e morali sui corpi,\nsulle menti e negli animi delle donne.\nDona alle donne la forza e l'audacia per riconoscere\nle proprie schiavit\u00f9 e uscire dalle oppressioni.\nD\u00e0 a noi il coraggio di indignarci e non nasconderci dietro l'indifferenza.\nChe ogni pietra cada, che ogni mano si arresti, che ogni arma cessi,\nche ogni parola si taccia davanti alle donne.\nChiediamo tutto questo a Te, Dio che sei Amore, per le mani di Maria,\ne di tutte le Sante che con audacia, speranza e coraggio hanno cambiato il corso della storia,\nperch\u00e9 il pianto con cui veniamo al mondo\naltro non \u00e8 che struggente nostalgia del grembo di una donna."}