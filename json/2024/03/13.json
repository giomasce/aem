{"day": 13, "month": 3, "year": 2024, "weekday": 3, "date_str": "mercoled\u00ec 13 marzo 2024", "quotes": "Is 49,8-15; Sal 144", "quote_vangelo": "secondo Giovanni (5,17-30)", "curatore": "Pasqua Cocomazzi", "prevangelo": "", "indications": "", "preghiniz": "Cos\u00ec dice il Signore:\n\u00abAl tempo della benevolenza ti ho risposto,\nnel giorno della salvezza ti ho aiutato.\nTi ho formato e ti ho stabilito come alleanza del popolo,\nper far risorgere la terra, per farti rioccupare l'eredit\u00e0 devastata,\nper dire ai prigionieri: \u201cUscite\u201d,\ne a quelli che sono nelle tenebre: \u201cVenite fuori\u201d\u00bb.\n<i>(Isaia 49, 8--9)</i>", "vangelo": "In quel tempo, Ges\u00f9 disse ai Giudei: \u00abIl Padre mio agisce anche ora e anch'io agisco\u00bb. Per questo i Giudei cercavano ancor pi\u00f9 di ucciderlo, perch\u00e9 non soltanto violava il sabato, ma chiamava Dio suo Padre, facendosi uguale a Dio.\nGes\u00f9 riprese a parlare e disse loro: \u00abIn verit\u00e0, in verit\u00e0 io vi dico: il Figlio da se stesso non pu\u00f2 fare nulla, se non ci\u00f2 che vede fare dal Padre; quello che egli fa, anche il Figlio lo fa allo stesso modo. Il Padre infatti ama il Figlio, gli manifesta tutto quello che fa e gli manifester\u00e0 opere ancora pi\u00f9 grandi di queste, perch\u00e9 voi ne siate meravigliati. Come il Padre risuscita i morti e d\u00e0 la vita, cos\u00ec anche il Figlio d\u00e0 la vita a chi egli vuole. Il Padre infatti non giudica nessuno, ma ha dato ogni giudizio al Figlio, perch\u00e9 tutti onorino il Figlio come onorano il Padre. Chi non onora il Figlio, non onora il Padre che lo ha mandato.\nIn verit\u00e0, in verit\u00e0 io vi dico: chi ascolta la mia parola e crede a colui che mi ha mandato, ha la vita eterna e non va incontro al giudizio, ma \u00e8 passato dalla morte alla vita.\nIn verit\u00e0, in verit\u00e0 io vi dico: viene l'ora \u2013 ed \u00e8 questa \u2013 in cui i morti udranno la voce del Figlio di Dio e quelli che l'avranno ascoltata, vivranno. Come infatti il Padre ha la vita in se stesso, cos\u00ec ha concesso anche al Figlio di avere la vita in se stesso, e gli ha dato il potere di giudicare, perch\u00e9 \u00e8 Figlio dell'uomo. Non meravigliatevi di questo: viene l'ora in cui tutti coloro che sono nei sepolcri udranno la sua voce e usciranno, quanti fecero il bene per una risurrezione di vita e quanti fecero il male per una risurrezione di condanna. Da me, io non posso fare nulla. Giudico secondo quello che ascolto e il mio giudizio \u00e8 giusto, perch\u00e9 non cerco la mia volont\u00e0, ma la volont\u00e0 di colui che mi ha mandato\u00bb.", "medita": "Che impervia strada quella che ci conduce alla Passione e alla Resurrezione, un susseguirsi di presagi in chiaroscuro, e oggi lo squarcio che si apre sull'universo stesso di Dio, sulla vita dei suoi intimi affetti, sulla sua personale maniera di agire, sul suo amore senza interruzioni, sulla sua incessante opera di amore che nessuna norma pu\u00f2 limitare.\n\u00c8 questo amore che sostiene e rigenera Ges\u00f9 nel suo esilio e nel compimento della sua missione, morte e resurrezione. Ges\u00f9 \u00e8 il \u201ccentro del cosmo e della storia\u201d, scriveva San Giovanni Paolo II, e si presenta come il Figlio che tutto riceve dal Padre, suo riflesso, suo volto, uomo tra gli uomini inviato a svolgere la sua opera nel mondo.\nLa risurrezione sta avvenendo gi\u00e0 perch\u00e9 i morti siamo tutti noi che ancora non ci apriamo alla voce di Ges\u00f9 che viene dal Padre. \u201cViene l'ora\u201d e quell'ora \u00e8 adesso, l'ora \u201cin cui i morti udiranno la voce del Figlio di Dio e coloro che ascoltano vivranno\u201d. La parola creatrice di Ges\u00f9 raggiunger\u00e0 tutti, anche coloro che sono gi\u00e0 morti, la Parola, goccia di Vita che ogni giorno entra nella nostra vita, silenziosamente scolpisce il Volto di Dio dentro di noi e fa si che il suo volto diventi il nostro.\nPasso dopo passo impariamo come Lui ama, e passo dopo passo possiamo lasciarci attrarre dal Suo modo di amare\nAttraverso Ges\u00f9 noi siamo saliti fin in braccio al Padre. Attraverso Ges\u00f9 noi siamo divenuti \u201cfigli nel Figlio\u201d. Attraverso la Sua passione, morte e resurrezione, Ges\u00f9 ha aperto un varco nella Trinit\u00e0 e ha stabilito con Dio Padre non pi\u00f9 un'infinita distanza ma una totale vicinanza. Grazie a Ges\u00f9 noi siamo al centro di Dio stesso. Noi siamo tra il Padre e il Figlio che si amano.\nIn verit\u00e0, in verit\u00e0 io vi dico: non c'\u00e8 spazio tanto perfetto e misterioso come stare rannicchiati in questo tenero e stretto abbraccio tra Padre e Figlio.", "riflettere": "Che l'unica certezza per cui vale la pena vivere sia quella di saperci amati come un padre il Figlio, come un figlio il Padre.", "preghfin": "Dio onnipotente ed eterno che ci hai voluto salvare nel nome del tuo Figlio Ges\u00f9,\npoich\u00e9 in questo nome \u00e8 riposta la nostra salvezza,\nperdonaci per non aver avuto il coraggio di uscire dai nostri sepolcri,\ngabbie dorate della nostra esistenza,\ne aprirci a un cammino di fede per far risalire dai bassifondi della nostra miseria, l'Amore.\nCrea in noi uno spazio per la tua Parola affinch\u00e9 possa dimorare, sanare, realizzare,\ntrasformare il nostro cuore nella Tua Santa dimora\ne illumina con l'amore il buio dei sospetti e dei rifiuti."}