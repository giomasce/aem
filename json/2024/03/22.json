{"day": 22, "month": 3, "year": 2024, "weekday": 5, "date_str": "venerd\u00ec 22 marzo 2024", "quotes": "Ger 20,10-13; Sal 17", "quote_vangelo": "secondo Giovanni (10,31-42)", "curatore": "Pasqua Cocomazzi", "prevangelo": "", "indications": "", "preghiniz": "Ma il Signore \u00e8 al mio fianco come un prode valoroso,\nper questo i miei persecutori cadranno e non potranno prevalere;\nsaranno molto confusi perch\u00e9 non riusciranno,\nla loro vergogna sar\u00e0 eterna e incancellabile.\nSignore degli eserciti, che provi il giusto e scruti il cuore e la mente,\npossa io vedere la tua vendetta su di essi; poich\u00e9 a te ho affidato la mia causa!\nCantate inni al Signore, lodate il Signore, perch\u00e9 ha liberato la vita del povero\ndalle mani dei malfattori.\n<i>(Geremia 20, 11--13)</i>", "vangelo": "In quel tempo, i Giudei raccolsero delle pietre per lapidare Ges\u00f9. Ges\u00f9 disse loro: \u00abVi ho fatto vedere molte opere buone da parte del Padre: per quale di esse volete lapidarmi?\u00bb.\nGli risposero i Giudei: \u00abNon ti lapidiamo per un'opera buona, ma per una bestemmia: perch\u00e9 tu, che sei uomo, ti fai Dio\u00bb. Disse loro Ges\u00f9: \u00abNon \u00e8 forse scritto nella vostra Legge: \u201cIo ho detto: voi siete d\u00e8i\u201d? Ora, se essa ha chiamato d\u00e8i coloro ai quali fu rivolta la parola di Dio \u2013 e la Scrittura non pu\u00f2 essere annullata \u2013, a colui che il Padre ha consacrato e mandato nel mondo voi dite: \u201cTu bestemmi\u201d, perch\u00e9 ho detto: \u201cSono Figlio di Dio\u201d? Se non compio le opere del Padre mio, non credetemi; ma se le compio, anche se non credete a me, credete alle opere, perch\u00e9 sappiate e conosciate che il Padre \u00e8 in me, e io nel Padre\u00bb.\nAllora cercarono nuovamente di catturarlo, ma egli sfugg\u00ec dalle loro mani.\nRitorn\u00f2 quindi nuovamente al di l\u00e0 del Giordano, nel luogo dove prima Giovanni battezzava, e qui rimase. Molti andarono da lui e dicevano: \u00abGiovanni non ha compiuto nessun segno, ma tutto quello che Giovanni ha detto di costui era vero\u00bb. E in quel luogo molti credettero in lui.", "medita": "Il Figlio di Dio mandato sulla terra \u00e8 dunque accusato di bestemmia perch\u00e9 pretende di racchiudere, vincolare, e ancor peggio, rappresentare perfettamente il volere e l'agire di Dio nelle proprie \u201copere\u201d.\nNon \u00e8 per le opere compiute che lo vogliono lapidare, ma per l'assurdit\u00e0 della pretesa di fare di se stesso Dio, del poter racchiudere Dio in s\u00e9 e nelle sue azioni; ecco l'errore di prospettiva dei Giudei, la separazione tra le opere di Ges\u00f9 e le sue parole come Figlio in relazione a Dio: se le opere sono riconosciute come il segno della presenza salvifica di Dio nel tempo del compimento dell'alleanza, le parole che lo accompagnano dovrebbero essere riconosciute come invito a una nuova comprensione di Dio e della sua rivelazione messianica piuttosto che come una pretesa blasfema.\nQuello che fa di Cristo qualcosa, Qualcuno di diverso, \u00e8 proprio la Sua Divinit\u00e0, questa sublime sintesi di umanit\u00e0 e divinit\u00e0, e se Ges\u00f9 \u00e8, anche, Dio, tutto cambia, ogni schema vacilla e per salvare le certezze umane non si pu\u00f2 che condannare a morte la Verit\u00e0.\nChi \u00e8 nella Verit\u00e0 non teme il dialogo e Ges\u00f9 lo propone mostrando il suo volto umano e la sua dignit\u00e0 di Figlio di Dio, ma, davanti all'impossibilit\u00e0 di ragionare serenamente, fa un passo indietro, non per cedere spazio all'ingiustizia, ma per permettere alle opere buone di parlare. Lo stesso atteggiamento \u00e8 richiesto al cristiano: testimoniare, senza considerare i risultati e gli effetti.\nLo aveva capito bene Giovanni Battista, che \u00abnon ha fatto nessun segno, ma tutto quello che Giovanni ha detto di costui era vero\u00bb. Tutta la vita di Giovanni \u00e8 stata ispirata a ci\u00f2 che contava davvero, e paradossalmente anche la sua morte. Il Signore ci domanda una vita cos\u00ec, non miracoli. (Gv 10, 31--42)\nLe mani si armano di pietre per lapidarlo, Ges\u00f9 sfugge ai Giudei ma noi non potremo sfuggire dal seguirlo verso Gerusalemme, verso il Suo sacrificio d'Amore.", "riflettere": "Alle soglie della Settimana Santa, contempliamo il mistero della Croce. \u00c8 il mistero dell'Amore infinito di Dio per noi poveri peccatori, \u00e8 il mistero della via che Dio ha tracciato fino a noi, la stessa via che noi possiamo percorrere allo scopo di raggiungere Lui ed entrare cos\u00ec nella sua Vita divina.", "preghfin": "Signore Ges\u00f9, abbi piet\u00e0 di me,\ndonami un cuore puro per poterti vedere, un cuore umile per poterti ascoltare,\nun cuore docile per poterti servire, un cuore di fede per poterti vivere.\nTu che riveli l'amore del Padre,\ndonami la sapienza di non confondere la verit\u00e0 con la mia opinione\ne insegnami a parlare con le opere ispirate a Te,\naffinch\u00e9 con i miei quotidiani e piccoli gesti d'amore i miei fratelli possano gustare un anticipo di paradiso."}