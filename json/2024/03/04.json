{"day": 4, "month": 3, "year": 2024, "weekday": 1, "date_str": "luned\u00ec 4 marzo 2024", "quotes": "2Re 5,1-15a; Sal 41-42", "quote_vangelo": "secondo Luca (4,24-30)", "curatore": "Pasqua Cocomazzi", "prevangelo": "", "indications": "", "preghiniz": "O Padre, la vita di tuo Figlio, nostro Signore,\n\u00e8 stata tutta un atto di perfetta obbedienza alla tua santa volont\u00e0.\nPer questo, o Padre, io ti chiedo il dono dell'obbedienza,\ndi una obbedienza filiale, fatta con amore e per amore,\ndi una obbedienza fedele immune da dubbi e da tentennamenti,\ndi una obbedienza perseverante, non soggetta ad omissioni o ripensamenti,\ndi una obbedienza paziente, nei momenti di prova e tribolazione,\ndi una obbedienza indiscutibile, che mai scenda a compromessi ed ipocrisie,\ndi una obbedienza salda che non viene meno di fronte alle difficolt\u00e0 ed alle tentazioni.\nTi offro la mia mente, perch\u00e9 sia soggetta alla verit\u00e0,\nti offro la mia volont\u00e0, perch\u00e9 sia soggetta al bene,\nti offro il mio cuore, perch\u00e9 sia soggetto all'amore,\nti offro tutta la mia persona, perch\u00e9 sia soggetta a te.", "vangelo": "In quel tempo, Ges\u00f9 [cominci\u00f2 a dire nella sinagoga a N\u00e0zaret:] \u00abIn verit\u00e0 io vi dico: nessun profeta \u00e8 bene accetto nella sua patria. Anzi, in verit\u00e0 io vi dico: c'erano molte vedove in Israele al tempo di El\u00eca, quando il cielo fu chiuso per tre anni e sei mesi e ci fu una grande carestia in tutto il paese; ma a nessuna di esse fu mandato El\u00eca, se non a una vedova a Sar\u00e8pta di Sid\u00f3ne. C'erano molti lebbrosi in Israele al tempo del profeta Elis\u00e8o; ma nessuno di loro fu purificato, se non Naam\u00e0n, il Siro\u00bb.\nAll'udire queste cose, tutti nella sinagoga si riempirono di sdegno. Si alzarono e lo cacciarono fuori della citt\u00e0 e lo condussero fin sul ciglio del monte, sul quale era costruita la loro citt\u00e0, per gettarlo gi\u00f9. Ma egli, passando in mezzo a loro, si mise in cammino.", "medita": "Ancora una volta vediamo Ges\u00f9 colpire dritto alle pieghe del nostro cuore sempre cos\u00ec pronte a sdegnarsi quando la realt\u00e0 non si sottomette ai nostri bisogni e alle nostre aspettative.\nNella sua terra, tra la gente della sua citt\u00e0, viene rimproverato di aver pensato solo ad altri villaggi. Ges\u00f9 non spreca l'occasione per dare voce a quell'esercito di occhi che lo guardano con disappunto e continua umilmente ad evangelizzare incidendo le coordinate di tutta la sua azione: cosa fa, come lo fa, dove lo fa, quando lo fa, dimostrando obbedienza docile al Dio delle Scritture.\nI nazzareni devo rendere umile il loro cuore e aprirlo alla libert\u00e0 dell'amore di Dio, senza pretese e senza pregiudizi, ma con fiduciose attese: il miracolo di Naam\u00e0n il Siro, affetto dalla lebbra, accade laddove non era atteso, nelle acque del fiume Giordano: \u00abEgli allora scese e si immerse nel Giordano sette volte, secondo la parola dell'uomo di Dio, e il suo corpo ridivenne come il corpo di un ragazzo; egli era purificato\u00bb. Naam\u00e0n non viene semplicemente guarito, ma trasformato in una creatura nuova.\nLa salvezza non \u00e8 qualcosa di precostituito, \u00e8 il dono di poter vivere liberi, \u00e8 la forza di potere rischiare l'atto dell'amore, \u00e8 frutto dell'<i>obbedienza alla Parola</i>, obbedienza nella fiducia. La salvezza \u00e8 nella Parola del Vangelo che non solo ti guarisce, ma ti ristruttura, ti d\u00e0 il volto del Figlio.\nIl ciglio del monte dove viene condotto per essere gettato gi\u00f9 anticipa il destino di Ges\u00f9 svelando gi\u00e0 la fine, ma \u00abegli, passando in mezzo a loro, si mise in cammino\u00bb. Continua il suo cammino, fino alla Pasqua e dopo la Pasqua, quando, per mezzo dei suoi discepoli, la sua parola e l'offerta di salvezza incomincer\u00e0 a percorrere le strade del mondo fino a noi e oltre a noi. Non un Dio in fuga, ma un Dio che ti scivola dalle mani e che va oltre, in cammino. S\u00ec, perch\u00e9 l'amore non puoi ucciderlo n\u00e9 fermarlo, puoi soltanto rifiutarlo o peggio fartelo scivolare via. Non lo fermer\u00e0 la morte. Non lo fermer\u00e0 nessuno. Sa attendere, sa camminare, sa seguirci.", "riflettere": "Pensiamo alle volte in cui nella nostra vita \u00abil Signore ci ha visitato con la sua grazia\u00bb rivelandoci il suo stile umile e semplice. Riflettiamo su tutte le volte che non abbiamo avuto la pazienza di attenderlo, il coraggio di riconoscerlo, fiducia nel seguirlo.", "preghfin": "Tu vai, Signore Ges\u00f9, cammini tra la tua gente e annunci il regno del Padre,\nTu che sei trasparenza del suo amore, insegnaci ad andare come te,\nlungo le nostre strade, tra la nostra gente, senza paura,\nsenza timore di incomprensione, senza calcolare i rischi.\nInsegnaci ad andare, liberi e leggeri, per raccontare al mondo l'amore di Dio Padre.\nAmen."}