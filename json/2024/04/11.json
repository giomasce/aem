{"day": 11, "month": 4, "year": 2024, "weekday": 4, "date_str": "gioved\u00ec 11 aprile 2024", "quotes": "At 5,27-33; Sal 33", "quote_vangelo": "secondo Giovanni (3,31-36)", "curatore": "Centro Diocesano per le Vocazioni di Pisa, Serra Club di Cascina e di Pisa", "prevangelo": "", "indications": "Santo Stanislao", "preghiniz": "Dio dei padri e Signore della misericordia,\nche tutto hai creato con la tua parola,\ne con la tua sapienza hai formato l'uomo,\ndammi la sapienza, che siede accanto a te in trono,\ne non mi escludere dal numero dei tuoi figli.\nInviala dai cieli santi,\nmandala dal tuo trono glorioso,\nperch\u00e9 mi assista e mi affianchi nella mia fatica\ne io sappia ci\u00f2 che ti \u00e8 gradito.\nElla infatti tutto conosce e tutto comprende:\nmi guider\u00e0 con prudenza nelle mie azioni\ne mi protegger\u00e0 con la sua gloria.\n<i>(Sapienza 9, 1--11)</i>", "vangelo": "Chi viene dall'alto \u00e8 al di sopra di tutti; ma chi viene dalla terra, appartiene alla terra e parla secondo la terra. Chi viene dal cielo \u00e8 al di sopra di tutti. Egli attesta ci\u00f2 che ha visto e udito, eppure nessuno accetta la sua testimonianza. Chi ne accetta la testimonianza, conferma che Dio \u00e8 veritiero. Colui infatti che Dio ha mandato dice le parole di Dio: senza misura egli d\u00e0 lo Spirito.\nIl Padre ama il Figlio e gli ha dato in mano ogni cosa. Chi crede nel Figlio ha la vita eterna; chi non obbedisce al Figlio non vedr\u00e0 la vita, ma l'ira di Dio rimane su di lui.", "medita": "Il Vangelo di ieri poneva l'accento sulla capacit\u00e0 di Ges\u00f9 di salvare chi crede in lui. Il Vangelo odierno spiega che tale capacit\u00e0 deriva dalla cooperazione di tutta la Santa Trinit\u00e0. Tutto parte dal Padre, che ama il Figlio e a dimostrazione del suo amore smisurato gli d\u00e0 potere su tutto, e lo invia sulla terra. In pi\u00f9, Dio dona a Ges\u00f9 la pienezza dello Spirito Santo; perci\u00f2, \u00abmandando il Figlio, il Padre ci ha mandato un altro s\u00e9 stesso\u00bb (Agostino, Commento al Vangelo di Giovanni 14, 11).\nComincia cos\u00ec la missione di Cristo, che consiste nel dire \u00able parole di Dio\u00bb: in quanto Verbo di Dio, Ges\u00f9 non pu\u00f2 che riferire i pensieri del Padre, e per questo la sua testimonianza \u00e8 degna di fede. \u00abE la testimonianza \u00e8 questa: Dio ci ha donato la vita eterna e questa vita \u00e8 nel suo Figlio\u00bb (1Gv 5, 11). \u00abChi ne accetta la testimonianza, conferma che Dio \u00e8 veritiero\u00bb, perch\u00e9 riconosce che \u00abil non mentire \u00e8 sempre congenito e inerente alla natura divina\u00bb (Cirillo, Commento al Vangelo di Giovanni 2, 3).\nInfine, lo Spirito Santo \u00e8 dato \u00absenza misura\u00bb da Dio al Figlio, e allo stesso tempo dal Figlio a chi crede in lui, in modo che possiamo, noi creature terrene, conoscere la realt\u00e0 che \u00e8 al di sopra di tutto, ossia il Figlio amato dal Padre e pieno di Spirito Santo.\nQual \u00e8 il nostro ruolo in tutto questo? Possiamo accettare che il Figlio, per mezzo dello Spirito Santo, realizzi il disegno di salvezza che il Padre ha \u00abha preordinato prima dei secoli per la nostra gloria\u00bb (1Cor 2, 7), oppure possiamo rifiutarne la testimonianza. In questo modo, per\u00f2, l'ira di Dio \u00abrimane\u00bb su di noi, perch\u00e9 restiamo vittime dei nostri peccati. Alla prospettiva di una vita di tormenti, tuttavia, il Signore ci d\u00e0 l'alternativa della vita eterna, ossia \u00abla vita dei santi, [\u2026] piena di felicit\u00e0\u00bb (Cirillo, Commento al Vangelo di Giovanni 2, 4), una vita ricca di \u00abogni bont\u00e0, giustizia e verit\u00e0\u00bb (Ef 5, 9). Accogliamo dunque l'invito del Signore a credere davvero che il Padre ci ama, che Ges\u00f9 ci mostra nel Vangelo la via della salvezza e che lo Spirito Santo ci aiuta a perseguirla, se solo lo vogliamo.", "riflettere": "Il vangelo di oggi ci invita a credere in Ges\u00f9 e a darne testimonianza, una testimonianza veritiera e rafforzata dalle nostre opere, ricordandoci che \u00abla fede: se non \u00e8 seguita dalle opere, in se stessa \u00e8 morta\u00bb (Gc 2, 17). Cerchiamo dunque di ricambiare l'amore immenso di Dio per noi con le nostre opere, consapevoli che Ges\u00f9, con il sostegno dello Spirito Santo, non ci lascia mai soli.", "preghfin": "Signore Dio, credo in te, Padre e Figlio e Spirito Santo.\nDammi tu la forza di cercare, tu che hai permesso che ti si trovasse\ne che sempre pi\u00f9 hai dato la speranza di trovarti.\nAl tuo cospetto sono la mai forza e la mia debolezza: sostieni quella, rinsalda l'altra.\nAl tuo cospetto sono al mia conoscenza e la mia ignoranza;\ndove tu mi hai aperto, accoglimi mentre entro, dove hai chiuso, apri quando busso.\nFa' che mi ricordi di te, che ti comprenda, che ti ami.\n<i>(Agostino, </i>Sulla trinit\u00e0<i> 15, 28)</i>"}