{"day": 29, "month": 4, "year": 2024, "weekday": 1, "date_str": "luned\u00ec 29 aprile 2024", "quotes": "1Gv 1,5-2,2; Sal 102", "quote_vangelo": "secondo Matteo (11,25-30)", "curatore": "Centro Diocesano per le Vocazioni di Pisa, Serra Club di Cascina e di Pisa", "prevangelo": "", "indications": "Santa Caterina da Siena", "preghiniz": "Un sorriso non costa nulla e rende molto.\nArricchisce chi lo riceve,\nsenza impoverire chi lo dona.\nNon dura che un istante,\nma il suo ricordo a volte \u00e8 eterno.\nNessuno \u00e8 cos\u00ec ricco da poterne fare a meno.\nNessuno \u00e8 cos\u00ec povero da non poterlo donare.\nCrea felicit\u00e0 in casa,\n\u00e8 segno sensibile dell'amicizia profonda.\nUn sorriso d\u00e0 riposo alla stanchezza.\nNello scoraggiamento rinnova il coraggio.\nNella tristezza \u00e8 consolazione.\nnessuno ha tanto bisogno di un sorriso\ncome chi non sa regalarlo agli altri.\n<i>(Madre Teresa di Calcutta)</i>", "vangelo": "In quel tempo, Ges\u00f9 disse: \u00abTi rendo lode, Padre, Signore del cielo e della terra, perch\u00e9 hai nascosto queste cose ai sapienti e ai dotti e le hai rivelate ai piccoli. S\u00ec, o Padre, perch\u00e9 cos\u00ec hai deciso nella tua benevolenza. Tutto \u00e8 stato dato a me dal Padre mio; nessuno conosce il Figlio se non il Padre, e nessuno conosce il Padre se non il Figlio e colui al quale il Figlio vorr\u00e0 rivelarlo.\nVenite a me, voi tutti che siete stanchi e oppressi, e io vi dar\u00f2 ristoro. Prendete il mio giogo sopra di voi e imparate da me, che sono mite e umile di cuore, e troverete ristoro per la vostra vita. Il mio giogo infatti \u00e8 dolce e il mio peso leggero\u00bb.", "medita": "Questo brano evangelico segue quello in cui Ges\u00f9 rimprovera le citt\u00e0 di Corazin, Betsaida e Cafarnao perch\u00e9 non gli hanno creduto nonostante i prodigi che l\u00ec aveva fatto. E rimprovera quella attuale generazione perch\u00e9 non ha creduto n\u00e9 a Giovanni n\u00e9 a Lui. Parla di generazione e di bambini e ci\u00f2 fa capire che saranno altri a comprendere il suo messaggio, e che non lo saranno i dotti ancora troppo vincolati al rispetto dei 613 comandamenti o prescrizioni che i giudei estrapolavano dalle sacre Scritture. Il suo, in fin dei conti, \u00e8 un comandamento molto semplice: amare Dio sopra ogni cosa e amarsi gli uni gli altri come Lui ci ha amati. In questo consiste l'invito \u201cad andare a Lui\u201d rivolto a tutti quelli che sono stanchi e oppressi: oppressi appunto dalla ossessiva ottemperanza di quelle innumerevoli prescrizioni ed il cui rispetto rende faticosa la vita. E da qui l'invito ad imitarLo nella mitezza e nella umilt\u00e0 di cuore, che poi sono i presupposti dell'amore; perch\u00e9, come dir\u00e0 San Paolo, la carit\u00e0, cio\u00e8 l'amore, \u00e8 paziente, \u00e8 benigna, non si gonfia, non si vanta, non manca di rispetto, non si adira, non tiene conto del male ricevuto. E saranno questi atteggiamenti e comportamenti gli unici che potranno dare ristoro e rendere la vita pi\u00f9 serena e meno pesante. Ma Ges\u00f9 parla anche di giogo dolce. Il riferimento non \u00e8 casuale. Il giogo \u00e8 una trave di legno centralmente attaccata ad un carro e arcuata alle estremit\u00e0 per poggiare sul collo di una coppia di buoi. Una coppia, appunto! L'invito, altro presupposto dell'amore, \u00e8 ad una vita di relazione. Insieme per condividere le gioie e per meglio affrontare i dolori e rendere la vita pi\u00f9 dolce.", "riflettere": "I mezzi di comunicazione di massa inducono oggi ad una comunicazione virtuale che mette in disparte la fisicit\u00e0 dei rapporti interpersonali. Ne viene di conseguenza un crescente isolamento che lascia soli di fronte alle difficolt\u00e0 della vita e priva noi e gli altri dell'aiuto che proviene anche soltanto da una stretta di mano o da un sorriso. E la vita ci diventa amara e pesante.", "preghfin": "Signore, fa' che possiamo servire il prossimo.\nFacci amare le persone che aiutiamo,\nche ci sono accanto,\nsoprattutto chi soffre.\nFa che mettiamo da parte il nostro egocentrismo\nper il bene dell'altro,\naiutaci a diventare pi\u00f9 ricettivi all'azione dello Spirito.\nFa che possiamo vedere sempre nell'altro\nil tuo volto Ges\u00f9."}