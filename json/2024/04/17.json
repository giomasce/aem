{"day": 17, "month": 4, "year": 2024, "weekday": 3, "date_str": "mercoled\u00ec 17 aprile 2024", "quotes": "At 8,1b-8; Sal 65", "quote_vangelo": "secondo Giovanni (6,35-40)", "curatore": "Centro Diocesano per le Vocazioni di Pisa, Serra Club di Cascina e di Pisa", "prevangelo": "", "indications": "", "preghiniz": "Acclamate Dio, voi tutti della terra,\ncantate la gloria del suo nome,\ndategli gloria con la lode.\nDite a Dio: \u00abTerribili sono le tue opere!\u00bb.\nA te si prostri tutta la terra,\na te canti inni, canti al tuo nome.\nVenite e vedete le opere di Dio,\nterribile nel suo agire sugli uomini.\nEgli cambi\u00f2 il mare in terraferma;\npassarono a piedi il fiume:\nper questo in lui esultiamo di gioia.\nCon la sua forza d\u00f2mina in eterno.", "vangelo": "In quel tempo, disse Ges\u00f9 alla folla: \u00abIo sono il pane della vita; chi viene a me non avr\u00e0 fame e chi crede in me non avr\u00e0 sete, mai! Vi ho detto per\u00f2 che voi mi avete visto, eppure non credete. Tutto ci\u00f2 che il Padre mi d\u00e0, verr\u00e0 a me: colui che viene a me, io non lo caccer\u00f2 fuori, perch\u00e9 sono disceso dal cielo non per fare la mia volont\u00e0, ma la volont\u00e0 di colui che mi ha mandato. E questa \u00e8 la volont\u00e0 di colui che mi ha mandato: che io non perda nulla di quanto egli mi ha dato, ma che lo risusciti nell'ultimo giorno. Questa infatti \u00e8 la volont\u00e0 del Padre mio: che chiunque vede il Figlio e crede in lui abbia la vita eterna; e io lo risusciter\u00f2 nell'ultimo giorno\u00bb.", "medita": "Oggi Ges\u00f9 ci invita a fare uno sforzo di fede: ci svela la volont\u00e0 del Padre suo, del Padre nostro. \u00abQuesta infatti \u00e8 la volont\u00e0 del Padre mio: che chiunque vede il Figlio e crede in lui abbia la vita eterna; e io lo risusciter\u00f2 nell'ultimo giorno\u00bb. Lo stesso Dio, che ha parlato al suo popolo attraverso profeti e segni, adesso si \u00e8 manifestato con tutta la sua potenza nel Figlio suo e attraverso Lui ci dona la vita eterna. Cosa siamo chiamati a fare? Due sono i \u201cverbi\u201d della volont\u00e0 del Padre. \u201cVedere\u201d. Contemplare Ges\u00f9, stare in adorazione alla sua presenza, vederlo in tutte le persone che incontriamo, negli ultimi, nei poveri, negli emarginati, negli immigrati, negli anziani, nei bambini. Non stanchiamoci di scorgere Ges\u00f9 nel nostro prossimo, di cercarlo nella preghiera, nell'adorazione del suo corpo e della sua parola. \u201cCredere\u201d. Evidentemente non basta \u201cfare le cose in regola\u201d, fare la buona azione quotidiana, quella che alleggerisce la coscienza: siamo chiamati ad essere qualcosa di pi\u00f9. Siamo chiamati a sentirci legati profondamente a Cristo, essere certi che \u00e8 Dio ci\u00f2 che stiamo vedendo, servendo, adorando. Quello che Ges\u00f9 ci chiede \u00e8 la nostra vita: amiamo come ci ha insegnato Ges\u00f9, perdoniamo perch\u00e9 \u00e8 Lui che ce lo chiede, siamo operatori della Sua pace, perch\u00e9 siamo chiamati a donarla. Vedere e credere in Ges\u00f9, ecco il cammino che ci conduce alla vita eterna, alla pienezza, al compimento della salvezza di Dio.", "riflettere": "Ges\u00f9 dice \u00absono disceso dal cielo non per fare la mia volont\u00e0, ma la volont\u00e0 di colui che mi ha mandato\u00bb. Quando mi trovo davanti a scelte importanti mi chiedo quale sia la volont\u00e0 di Dio? Prego per ottenere la grazia di conoscerla? Cerco di desiderarla? La compio anche se non riesco a conciliarla con la mia volont\u00e0?", "preghfin": "Signore, fai di me ci\u00f2 che ti piace.\nNon ti metto alcun ostacolo n\u00e9 limite,\nperch\u00e9 Tu sei ogni mio diletto\ne l'amore della mia anima.\nEd io, ugualmente, pongo davanti a Te\nil fiume delle mie confidenze.\n<i>(Santa Faustina Kowalska)</i>"}