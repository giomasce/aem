{"day": 24, "month": 4, "year": 2024, "weekday": 3, "date_str": "mercoled\u00ec 24 aprile 2024", "quotes": "At 12,24-13,5; Sal 66", "quote_vangelo": "secondo Giovanni (12,44-50)", "curatore": "Centro Diocesano per le Vocazioni di Pisa, Serra Club di Cascina e di Pisa", "prevangelo": "", "indications": "", "preghiniz": "Ti lodino i popoli tutti, Signore,\ntu sei pronto a salvarci,\na salvare tutte le genti.\nIl tuo giudizio \u00e8 retto e saggio.\nCos\u00ec tutti i popoli e le nazioni\nsi rallegreranno con Te.\nAmmireranno il Tuo santo volto.\nTi lodino i popoli, o Dio,\nti lodino i popoli tutti.\n<i>(Salmo 66)</i>", "vangelo": "In quel tempo, Ges\u00f9 esclam\u00f2: \u00abChi crede in me, non crede in me ma in colui che mi ha mandato; chi vede me, vede colui che mi ha mandato. Io sono venuto nel mondo come luce, perch\u00e9 chiunque crede in me non rimanga nelle tenebre.\nSe qualcuno ascolta le mie parole e non le osserva, io non lo condanno; perch\u00e9 non sono venuto per condannare il mondo, ma per salvare il mondo.\nChi mi rifiuta e non accoglie le mie parole, ha chi lo condanna: la parola che ho detto lo condanner\u00e0 nell'ultimo giorno. Perch\u00e9 io non ho parlato da me stesso, ma il Padre, che mi ha mandato, mi ha ordinato lui di che cosa parlare e che cosa devo dire. E io so che il suo comandamento \u00e8 vita eterna. Le cose dunque che io dico, le dico cos\u00ec come il Padre le ha dette a me\u00bb.", "medita": "Quale profondo legame col Padre! Ges\u00f9 \u00e8 cos\u00ec unito al Padre che non parla a nome proprio, ma sempre a nome del Padre: \u00e8 il riflesso fedele del Padre, riferisce le parole che Lui Gli ha detto.\nChi vede Ges\u00f9 vede il Padre: \u201cColui che mi ha mandato\u201d. Mandato per una missione difficile ma accettata con coraggio, con la dedizione di un figlio che \u00e8 in realt\u00e0 molto di pi\u00f9 di un figlio: \u201cChi vede me, vede Lui\u201d. Mandato a portare luce, speranza, salvezza.\nQuante volte Ges\u00f9 ha ripetuto queste parole e non \u00e8 stato capito; \u00e8 frainteso, accusato, ma ancora \u00e8 disposto a perdonare: \u201cIo non condanno\u201d. A Ges\u00f9 non interessa condannare nessuno, decidere chi deve salvarsi e chi deve dannarsi. La sua venuta \u00e8 per tutta l'umanit\u00e0: siamo liberi di accoglierlo o rifiutarlo.\nQuesta \u00e8 la grande potenza della nostra religione: Dio Padre ci lascia liberi, non si pu\u00f2 costringere nessuno ad accettare qualcosa che non si vuole.\nLe braccia di Cristo e di Colui che l'ha mandato sono sempre aperte per il perdono. Il comandamento di Dio \u00e8 per la vita eterna, cio\u00e8 per le felicit\u00e0 e la pienezza di vita; eppure questi sono doni che, come tali, vanno accolti. Lasciamoci avvolgere dalla misericordia di Dio: abbiamo la salvezza a portata di mano e Lui sar\u00e0 con noi nell'ultimo giorno.", "riflettere": "Quanto siamo disposti ad ascoltare il richiamo che il Padre fa attraverso suo Figlio? Il richiamo all'ascolto, alla conversione che ci porter\u00e0 alla salvezza. Abbiamo il coraggio di mettere da parte i nostri punti di vista per ascoltare la voce dello Spirito che ci parla non solo attraverso i testi sacri, ma anche attraverso coloro che ci sono accanto?", "preghfin": "Signore fa che sappiamo accogliere la tua chiamata,\nche sappiamo riconoscere i nostri talenti\ne li sappiamo far fruttare,\nperch\u00e9 tu hai dato tanto per noi,\nuna misura colma, abbondante di tutto\ne aspetti da noi una risposta.\nLa Tua \u00e8 una pazienza infinita,\n\u00e8 una pazienza piena d'amore.\nDacci la forza di camminare sicuri tra le ostilit\u00e0,\ncerti della tua Misericordia mai negata."}