{"day": 25, "month": 4, "year": 2024, "weekday": 4, "date_str": "gioved\u00ec 25 aprile 2024", "quotes": "1Pt 5,5b-14; Sal 88", "quote_vangelo": "secondo Marco (16,15-20)", "curatore": "Centro Diocesano per le Vocazioni di Pisa, Serra Club di Cascina e di Pisa", "prevangelo": "", "indications": "San Marco", "preghiniz": "Canter\u00f2 senza fine le grazie del Signore,\ncon la mia bocca annunzier\u00f2 la tua fedelt\u00e0 nei secoli,\nperch\u00e9 ha detto:\n\u201cLa mia grazia rimane per sempre\u201d.\nLa tua fedelt\u00e0 \u00e8 fondata nei cieli.\n-\n(Salmo 88)", "vangelo": "In quel tempo, [Ges\u00f9 apparve agli Undici] e disse loro: \u00abAndate in tutto il mondo e proclamate il Vangelo a ogni creatura. Chi creder\u00e0 e sar\u00e0 battezzato sar\u00e0 salvato, ma chi non creder\u00e0 sar\u00e0 condannato. Questi saranno i segni che accompagneranno quelli che credono: nel mio nome scacceranno dem\u00f2ni, parleranno lingue nuove, prenderanno in mano serpenti e, se berranno qualche veleno, non recher\u00e0 loro danno; imporranno le mani ai malati e questi guariranno\u00bb.\nIl Signore Ges\u00f9, dopo aver parlato con loro, fu elevato in cielo e sedette alla destra di Dio.\nAllora essi partirono e predicarono dappertutto, mentre il Signore agiva insieme con loro e confermava la Parola con i segni che la accompagnavano.", "medita": "Ges\u00f9 appare agli undici discepoli e li rimprovera per non aver creduto nelle persone che lo avevano visto risorto. Non credettero alla Maddalena, nemmeno ai due lungo il cammino della campagna. Varie volte l'evangelista Marco si riferisce alla resistenza dei discepoli nel credere alla testimonianza di coloro che sperimentarono la risurrezione di Ges\u00f9. Perch\u00e9 Marco insiste tanto sulla mancanza di fede dei discepoli? Probabilmente per insegnare due cose: prima, che la fede in Ges\u00f9 passa per la fede nelle persone che ne danno testimonianza; seconda, che nessuno deve scoraggiarsi quando nasce l'incredulit\u00e0 nel cuore. Persino gli undici apostoli dubitarono!", "riflettere": "La mancanza di fede dei discepoli conferisce loro la missione \u201candate in tutto il mondo\u201d e per coloro che avranno il coraggio di credere e si battezzeranno Ges\u00f9 promette i seguenti segni: scacciare i demoni, ossia combattere con forza il male che distrugge la vita; parlare nuove lingue, ossia comunicare con gli altri in modo nuovo; vincere il veleno, perch\u00e9 ci sono molte cose che avvelenano l'esistenza; curare i malati, quindi essere cura speciale verso le persone escluse, emarginate, malate.", "preghfin": "O Dio che hai glorificato il tuo evangelista Marco\ncon il dono della predicazione apostolica,\nfa' che, alla scuola del vangelo,\nimpariamo anche noi a seguire fedelmente\nil Cristo Signore.\nEgli \u00e8 Dio e vive e regna con te\nnei secoli dei secoli. Amen."}