{"day": 28, "month": 4, "year": 2024, "weekday": 7, "date_str": "domenica 28 aprile 2024", "quotes": "At 9,26-31; Sal 21; 1Gv 3,18-24", "quote_vangelo": "secondo Giovanni (15,1-8)", "curatore": "Centro Diocesano per le Vocazioni di Pisa, Serra Club di Cascina e di Pisa", "prevangelo": "", "indications": "Salterio: prima settimana", "preghiniz": "Hai compassione di tutti, perch\u00e9 tutto puoi,\nchiudi gli occhi sui peccati degli uomini,\naspettando il loro pentimento.\nTu infatti ami tutte le cose che esistono\ne non provi disgusto per nessuna delle cose che hai creato;\nse avessi odiato qualcosa, non l'avresti neppure formata.\nCome potrebbe sussistere una cosa, se tu non l'avessi voluta?\nPotrebbe conservarsi ci\u00f2 che da te non fu chiamato all'esistenza?\nTu sei indulgente con tutte le cose, perch\u00e9 sono tue,\nSignore, amante della vita.\n<i>(Sapienza 11, 23--26)</i>", "vangelo": "In quel tempo, Ges\u00f9 disse ai suoi discepoli: \u00abIo sono la vite vera e il Padre mio \u00e8 l'agricoltore. Ogni tralcio che in me non porta frutto, lo taglia, e ogni tralcio che porta frutto, lo pota perch\u00e9 porti pi\u00f9 frutto. Voi siete gi\u00e0 puri, a causa della parola che vi ho annunciato.\nRimanete in me e io in voi. Come il tralcio non pu\u00f2 portare frutto da se stesso se non rimane nella vite, cos\u00ec neanche voi se non rimanete in me. Io sono la vite, voi i tralci. Chi rimane in me, e io in lui, porta molto frutto, perch\u00e9 senza di me non potete far nulla. Chi non rimane in me viene gettato via come il tralcio e secca; poi lo raccolgono, lo gettano nel fuoco e lo bruciano.\nSe rimanete in me e le mie parole rimangono in voi, chiedete quello che volete e vi sar\u00e0 fatto. In questo \u00e8 glorificato il Padre mio: che portiate molto frutto e diventiate miei discepoli\u00bb.", "medita": "Questo brano evangelico, inizio del capitolo 15 di Giovanni, sembra contraddire quanto poco prima affermato nel capitolo 14 circa la consustanzialit\u00e0 fra Ges\u00f9 e il Padre. Qui il Padre \u00e8 l'agricoltore, ovvero una persona, e Ges\u00f9 \u00e8 la vite, ovvero una pianta. Due cose completamente differenti. Come allora si concilia questa apparente contraddizione? La spiegazione la troviamo al termine del brano: (se) le mie parole rimangono in voi\u2026 Si capisce, allora, che in questa pagina evangelica quell'Io iniziale \u00e8 in realt\u00e0 usato in maniera metaforica per indicar la Sua parola, i Suoi insegnamenti. Sono i Suoi insegnamenti, e quindi, in definitiva il suo costante richiamo all'amore, la vite di cui parla il Vangelo. \u00c8, cio\u00e8, il Suo esempio comportamentale la \u201cvite\u201d da cui dovremo trarre linfa per il nostro operare di tutti i giorni. Perch\u00e9 potremmo anche credere fermamente nella natura divina di Ges\u00f9, nel suo essere Dio, ma, come dice San Giacomo, una fede senza le opere sarebbe morta. Ed \u00e8 questa morte il senso (figurato) dell'essere gettati nel fuoco ed essere bruciati. In altre parole, significherebbe avere una fede che non serve a niente. Forse, se non fosse per la Misericordia del Padre, nemmeno alla nostra salvezza. Parafrasando Benedetto XVI in una sua catechesi, \u201cla fede, se \u00e8 vera, se \u00e8 reale, diventa amore, diventa carit\u00e0, si esprime nella carit\u00e0\u201d. E \u201cuna fede senza carit\u00e0, non sarebbe vera fede\u201d. \u00c8 sicuramente questo il senso profondo di questa pagina evangelica: un invito ad amare!", "riflettere": "Chiediamoci quanto la nostra fede si esprime nell'amore indistinto verso gli altri. Quanto il nostro amore per Dio si concretizza nell'amare il prossimo come noi stessi. Quanto e come rispondiamo all'invito di Ges\u00f9 ad amarci gli uni gli altri come Lui ci ha amati fino a donare la Sua vita per noi.", "preghfin": "Signore, Tu che hai dato la Tua vita per la nostra salvezza;\nTu che ti sei fatto servo per amore,\nfa' che anche noi possiamo esserti testimoni nell'amore;\ninsegnaci ad amare.\nAmare \u00e8 carit\u00e0, perch\u00e9 carit\u00e0 rimanda etimologicamente alle parole caro e amato.\nE la carit\u00e0, come dice San Paolo, non invidia, non si vanta,\nnon manca di rispetto, non si adira, non tiene conto del male ricevuto,\nma tutto tollera, tutto sopporta, tutto spera.\nConsentici Signore, di fare proprie queste connotazioni dell'amore\ne di metterle in pratica e, in tal modo,\nessere anche tuoi credibili testimoni."}