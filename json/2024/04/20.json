{"day": 20, "month": 4, "year": 2024, "weekday": 6, "date_str": "sabato 20 aprile 2024", "quotes": "At 9,31-42; Sal 115", "quote_vangelo": "secondo Giovanni (6,60-69)", "curatore": "Centro Diocesano per le Vocazioni di Pisa, Serra Club di Cascina e di Pisa", "prevangelo": "", "indications": "", "preghiniz": "Che cosa render\u00f2 al Signore,\nper tutti i benefici che mi ha fatto?\nAlzer\u00f2 il calice della salvezza\ne invocher\u00f2 il nome del Signore.\nAdempir\u00f2 i miei voti al Signore,\ndavanti a tutto il suo popolo.\nAgli occhi del Signore \u00e8 preziosa\nla morte dei suoi fedeli.\nTi prego, Signore, perch\u00e9 sono tuo servo;\nio sono tuo servo, figlio della tua schiava:\ntu hai spezzato le mie catene.\nA te offrir\u00f2 un sacrificio di ringraziamento\ne invocher\u00f2 il nome del Signore.\n<i>(Salmo 115)</i>", "vangelo": "In quel tempo, molti dei discepoli di Ges\u00f9, dopo aver ascoltato, dissero: \u00abQuesta parola \u00e8 dura! Chi pu\u00f2 ascoltarla?\u00bb.\nGes\u00f9, sapendo dentro di s\u00e9 che i suoi discepoli mormoravano riguardo a questo, disse loro: \u00abQuesto vi scandalizza? E se vedeste il Figlio dell'uomo salire l\u00e0 dov'era prima? \u00c8 lo Spirito che d\u00e0 la vita, la carne non giova a nulla; le parole che io vi ho detto sono spirito e sono vita. Ma tra voi vi sono alcuni che non credono\u00bb.\nGes\u00f9 infatti sapeva fin da principio chi erano quelli che non credevano e chi era colui che lo avrebbe tradito. E diceva: \u00abPer questo vi ho detto che nessuno pu\u00f2 venire a me, se non gli \u00e8 concesso dal Padre\u00bb.\nDa quel momento molti dei suoi discepoli tornarono indietro e non andavano pi\u00f9 con lui. Disse allora Ges\u00f9 ai Dodici: \u00abVolete andarvene anche voi?\u00bb. Gli rispose Simon Pietro: \u00abSignore, da chi andremo? Tu hai parole di vita eterna e noi abbiamo creduto e conosciuto che tu sei il Santo di Dio\u00bb.", "medita": "Ges\u00f9 \u00e8 diretto nelle sue affermazioni, non cerca giri di parole. La sua parola spesso \u00e8 difficile da seguire, da mettere in pratica e ci ammonisce: \u201cChi pu\u00f2 ascoltarla?\u201d. E ci vuole mettere alla prova: \u201cE se vedeste il Figlio dell'uomo salire l\u00e0 dov'era prima?\u201d. Noi uomini siamo portati a credere in quello che si vede e a mettere in discussione, a rifiutare quello che non tocchiamo con mano. Ma \u00e8 lo Spirito che d\u00e0 la vita, \u00e8 la Fede che ci apre le porte del Paradiso.\n\u00c8 il Padre che ci concede la vita eterna, perch\u00e9 il Padre vede nel nostro animo e sa se crediamo o no in Lui. E se vogliamo tirarci indietro non possiamo dirci seguaci di Ges\u00f9. Anche alcuni discepoli, quelli che non credevano in Lui nonostante avessero visto le opere da Lui compiute, si sono allontanati, \u201cnon andavano pi\u00f9 con Lui\u201d.\nEcco, Pietro ci indica la strada da seguire: \u201cTu hai parole di vita eterna\u201d. Ecco la grande novit\u00e0 che Ges\u00f9 ci ha indicato: la nostra vita terrena non \u00e8 che la preparazione di quella celeste, eterna, al cospetto di Dio. Non sappiamo dire come sar\u00e0 questa \u201cvita eterna\u201d, ma certamente sar\u00e0 piena di gloria e di amore.", "riflettere": "Mi \u00e8 mai capitato di trovare \u201cdura\u201d qualche pagina di Vangelo? Come ho vissuto questa esperienza? Mi sono mai accorto della presenza dello Spirito che mi permetteva di conoscere pi\u00f9 profondamente il Signore? Ho mai pensato di andarmene anche io? Per quali motivi? Dove sarei andato?", "preghfin": "O Dio nostra salvezza, che in Cristo tua parola eterna\nci dai la rivelazione piena del tuo amore,\nguida con la luce dello Spirito\nquesta santa assemblea del tuo popolo,\nperch\u00e9 nessuna parola umana ci allontani da te\nunica fonte di verit\u00e0 e di vita."}