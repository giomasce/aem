{"day": 1, "month": 4, "year": 2024, "weekday": 1, "date_str": "luned\u00ec 1 aprile 2024", "quotes": "At 2,14.22-33; Sal 15", "quote_vangelo": "secondo Matteo (28,8-15)", "curatore": "Centro Diocesano per le Vocazioni di Pisa, Serra Club di Cascina e di Pisa", "prevangelo": "", "indications": "Luned\u00ec dell'Angelo\nTempo di Pasqua", "preghiniz": "Proteggimi, o Dio: in te mi rifugio.\nHo detto al Signore: \u00abIl mio Signore sei tu,\nsolo in te \u00e8 il mio bene\u00bb.\nIl Signore \u00e8 mia parte di eredit\u00e0 e mio calice:\nnelle tue mani \u00e8 la mia vita.\nBenedico il Signore che mi ha dato consiglio;\nanche di notte il mio animo mi istruisce.\nIo pongo sempre davanti a me il Signore,\nsta alla mia destra, non potr\u00f2 vacillare.\nPer questo gioisce il mio cuore\ned esulta la mia anima;\nanche il mio corpo riposa al sicuro,\nperch\u00e9 non abbandonerai la mia vita negli \u00ecnferi,\nn\u00e9 lascerai che il tuo fedele veda la fossa.\nMi indicherai il sentiero della vita,\ngioia piena alla tua presenza,\ndolcezza senza fine alla tua destra.\n<i>(Salmo 15)</i>", "vangelo": "In quel tempo, abbandonato in fretta il sepolcro con timore e gioia grande, le donne corsero a dare l'annuncio ai suoi discepoli. Ed ecco, Ges\u00f9 venne loro incontro e disse: \u00abSalute a voi!\u00bb. Ed esse si avvicinarono, gli abbracciarono i piedi e lo adorarono. Allora Ges\u00f9 disse loro: \u00abNon temete; andate ad annunciare ai miei fratelli che vadano in Galilea: l\u00e0 mi vedranno\u00bb.\nMentre esse erano in cammino, ecco, alcune guardie giunsero in citt\u00e0 e annunciarono ai capi dei sacerdoti tutto quanto era accaduto. Questi allora si riunirono con gli anziani e, dopo essersi consultati, diedero una buona somma di denaro ai soldati, dicendo: \u00abDite cos\u00ec: \u201cI suoi discepoli sono venuti di notte e l'hanno rubato, mentre noi dormivamo\u201d. E se mai la cosa venisse all'orecchio del governatore, noi lo persuaderemo e vi libereremo da ogni preoccupazione\u00bb. Quelli presero il denaro e fecero secondo le istruzioni ricevute. Cos\u00ec questo racconto si \u00e8 divulgato fra i Giudei fino a oggi.", "medita": "Abbandoniamo il sepolcro in fretta, con gioia grande, e non abbiamo paura, come ci suggerisce l'angelo in questo luned\u00ec che segue la Pasqua. Non \u00e8 facile abbandonare il sepolcro, superare il dolore, lasciarci alle spalle una visione dolente della fede cristiana. Ci sentiamo molto pi\u00f9 coinvolti dalla croce di Cristo che dal sepolcro vuoto! \u00c8 molto pi\u00f9 semplice condividere una sofferenza che una gioia! La gioia cristiana \u00e8 una tristezza superata! Ma, come vedremo, dobbiamo darci del tempo per convertirci alla gioia, \u00e8 un percorso difficile, ancora pi\u00f9 difficile della conversione al Dio di Ges\u00f9. Quella tomba vuota \u00e8 il centro della nostra fede: se Ges\u00f9 non \u00e8 risorto, come scrive san Paolo, la nostra fede \u00e8 inutile e vana e Ges\u00f9 sarebbe solo uno dei tanti utopisti della storia finiti male. Perci\u00f2 da sempre quell'evento \u00e8 stato ridimensionato, negato, rifiutato. La preoccupazione del Sinedrio che corrompe i soldati \u00e8 la prima di una infinita serie di negazioni che sono giunte fino a noi oggi. Ma, con fede, i discepoli ancora proclamano che il Signore \u00e8 veramente risorto, che \u00e8 apparso ai dodici e che ora regna presso il Padre, alleluia! (Paolo Curtaz)", "riflettere": "Confronto personale: qual \u00e8 l'esperienza di risurrezione che ho nella mia vita?", "preghfin": "Inviaci, Signore risorto,\nper essere nel mondo\nvoce della tua salvezza,\nmani della tua bont\u00e0,\nbocca della tua parola\ndi perdono e misericordia,\nseme della tua vita.\nInsegnaci ad andare, Signore,\nleggeri e forti,\nperch\u00e9 il mondo ti conosca,\ne conoscendoti\nsi abbandoni in te. Amen."}