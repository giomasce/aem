{"day": 2, "month": 4, "year": 2024, "weekday": 2, "date_str": "marted\u00ec 2 aprile 2024", "quotes": "At 2,36-41; Sal 32", "quote_vangelo": "secondo Giovanni (20,11-18)", "curatore": "Centro Diocesano per le Vocazioni di Pisa, Serra Club di Cascina e di Pisa", "prevangelo": "", "indications": "", "preghiniz": "Dalla parola del Signore furono fatti i cieli, dal soffio della sua bocca ogni loro schiera.\nCome in un otre raccoglie le acque del mare, chiude in riserve gli abissi.\nTema il Signore tutta la terra, tremino davanti a lui gli abitanti del mondo,\nperch\u00e9 egli parl\u00f2 e tutto fu creato, comand\u00f2 e tutto fu compiuto.\nIl Signore annulla i disegni delle nazioni, rende vani i progetti dei popoli.\nMa il disegno del Signore sussiste per sempre,\ni progetti del suo cuore per tutte le generazioni.\nBeata la nazione che ha il Signore come Dio,\nil popolo che egli ha scelto come sua eredit\u00e0.\nIl Signore guarda dal cielo: egli vede tutti gli uomini;\ndal trono dove siede scruta tutti gli abitanti della terra,\nlui, che di ognuno ha plasmato il cuore e ne comprende tutte le opere.\n<i>(Salmo 32)</i>", "vangelo": "In quel tempo, Maria stava all'esterno, vicino al sepolcro, e piangeva. Mentre piangeva, si chin\u00f2 verso il sepolcro e vide due angeli in bianche vesti, seduti l'uno dalla parte del capo e l'altro dei piedi, dove era stato posto il corpo di Ges\u00f9. Ed essi le dissero: \u00abDonna, perch\u00e9 piangi?\u00bb. Rispose loro: \u00abHanno portato via il mio Signore e non so dove l'hanno posto\u00bb.\nDetto questo, si volt\u00f2 indietro e vide Ges\u00f9, in piedi; ma non sapeva che fosse Ges\u00f9. Le disse Ges\u00f9: \u00abDonna, perch\u00e9 piangi? Chi cerchi?\u00bb. Ella, pensando che fosse il custode del giardino, gli disse: \u00abSignore, se l'hai portato via tu, dimmi dove l'hai posto e io andr\u00f2 a prenderlo\u00bb. Ges\u00f9 le disse: \u00abMaria!\u00bb. Ella si volt\u00f2 e gli disse in ebraico: \u00abRabbun\u00ec!\u00bb \u2013 che significa: \u00abMaestro!\u00bb. Ges\u00f9 le disse: \u00abNon mi trattenere, perch\u00e9 non sono ancora salito al Padre; ma va' dai miei fratelli e di' loro: \u201cSalgo al Padre mio e Padre vostro, Dio mio e Dio vostro\u201d\u00bb.\nMaria di M\u00e0gdala and\u00f2 ad annunciare ai discepoli: \u00abHo visto il Signore!\u00bb e ci\u00f2 che le aveva detto.", "medita": "Nel racconto della Pasqua contenuto nel Vangelo di Giovanni la prima attrice \u00e8 Maria di Magdala. Come tutte le altre donne che erano state al seguito di Ges\u00f9, non aveva ricevuto alcuna chiamata espressa alla sequela: quella riguardava solo gli Apostoli. Eppure \u00e8 lei che apre il racconto del mattino del \u201cgiorno dopo il sabato\u201d, vale a dire del giorno di Pasqua. \u00c8 lei la prima a vedere il Signore Risorto e che va ad annunciarlo agli Apostoli, quindi \u00e8 l'Apostola degli Apostoli, la \u201csuper-apostola\u201d, quella che d\u00e0 l'annuncio della Resurrezione agli Apostoli.\nSin dall'alba si reca alla tomba di Ges\u00f9 e la trova vuota: piange e rimane presso il sepolcro. Quando Ges\u00f9 Risorto appare a Maria, ella non riesce nemmeno a riconoscerlo: vengono ingannati il senso della vista e dell'udito, visto che non ne riconosce nemmeno timbro della voce. La domanda che il Signore le rivolge \u00e8 \u201cChi cerchi?\u201d. \u00c8 buffo che a questo punto Maria chiami \u201cSignore\u201d l'uomo che ha davanti a s\u00e9, senza sapere che sia il Signore. Ges\u00f9 allora la chiama per nome \u201cMaria!\u201d.\nCosa vuol dire chiamare per nome? Noi abbiamo tutti un nome, ma sono gli altri a pronunciarlo di solito, sono gli altri a richiamare la nostra attenzione o a darci una comunicazione, chiamandoci per nome. Chiamare per nome vuole dire che io sono qui per te, come tu sei qui per me. Il nostro nome pronunciato dal Signore ci rivela che Lui \u00e8 tutto per noi, per questo ci chiama per nome! E questo vuol dire nascere, uscire dalla morte alla vita! Quindi \u00e8 Maria che risorge dal suo pianto, dal suo lutto. Perch\u00e9 si \u00e8 sentita chiamare per nome dal suo Maestro.\nQuesto incontro per Maria segna il passaggio dalla morte alla vita, dal pianto alla gioia e ha come centro il nome: \u00e8 chiamata per nome. E lei risponde con il suo nome. Il riconoscimento \u00e8 proprio una chiamata personale per nome. E il finale di questa chiamata diventa missione; cio\u00e8 tu realizzi il tuo nome andando verso gli altri: \u201cMaria di M\u00e0gdala and\u00f2 ad annunciare ai discepoli\u201d.", "riflettere": "Dopo l'incontro col Signore, Maria di Magdala ne sar\u00e0 la prima testimone. Un esempio che dice a tutti noi che il Risorto non \u00e8 qualcosa che si possa definire, ma soltanto sperimentare prima di poterlo \u201cannunciare\u201d. Che rapporto viviamo tra la nostra vita quotidiana e l'annuncio del Vangelo?", "preghfin": "Dio solo pu\u00f2 dare la fede, tu, per\u00f2, puoi dare la tua testimonianza;\nDio solo pu\u00f2 dare la speranza, tu, per\u00f2, puoi infondere fiducia nei tuoi fratelli;\nDio solo pu\u00f2 dare l'amore, tu, per\u00f2, puoi insegnare all'altro ad amare;\nDio solo pu\u00f2 dare la pace, tu, per\u00f2, puoi seminare l'unione;\nDio solo pu\u00f2 dare la forza, tu, per\u00f2, puoi dar sostegno ad uno scoraggiato;\nDio solo \u00e8 la via, tu, per\u00f2, puoi indicarla agli altri;\nDio solo \u00e8 la luce, tu, per\u00f2, puoi farla brillare agli occhi di tutti;\nDio solo \u00e8 la vita, tu, per\u00f2, puoi far rinascere negli altri il desiderio di vivere;\nDio solo pu\u00f2 fare ci\u00f2 che appare impossibile, tu, per\u00f2, potrai fare il possibile;\nDio solo basta a se stesso, egli, per\u00f2, preferisce contare su di te.\n<i>(Canto brasiliano)</i>"}