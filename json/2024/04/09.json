{"day": 9, "month": 4, "year": 2024, "weekday": 2, "date_str": "marted\u00ec 9 aprile 2024", "quotes": "At 4,32-37; Sal 92", "quote_vangelo": "secondo Giovanni (3,7-15)", "curatore": "Centro Diocesano per le Vocazioni di Pisa, Serra Club di Cascina e di Pisa", "prevangelo": "", "indications": "", "preghiniz": "Il Signore regna, si riveste di maest\u00e0:\nsi riveste il Signore, si cinge di forza.\n\u00c8 stabile il mondo, non potr\u00e0 vacillare.\nStabile \u00e8 il tuo trono da sempre,\ndall'eternit\u00e0 tu sei.\nAlzarono i fiumi, Signore,\nalzarono i fiumi la loro voce,\nalzarono i fiumi il loro fragore.\nPi\u00f9 del fragore di acque impetuose,\npi\u00f9 potente dei flutti del mare,\npotente nell'alto \u00e8 il Signore.\nDavvero degni di fede i tuoi insegnamenti!\nLa santit\u00e0 si addice alla tua casa\nper la durata dei giorni, Signore.\n<i>(Salmo 92)</i>", "vangelo": "In quel tempo, Ges\u00f9 disse a Nicod\u00e8mo: \u00abNon meravigliarti se ti ho detto: dovete nascere dall'alto. Il vento soffia dove vuole e ne senti la voce, ma non sai da dove viene n\u00e9 dove va: cos\u00ec \u00e8 chiunque \u00e8 nato dallo Spirito\u00bb.\nGli replic\u00f2 Nicod\u00e8mo: \u00abCome pu\u00f2 accadere questo?\u00bb. Gli rispose Ges\u00f9: \u00abTu sei maestro di Israele e non conosci queste cose? In verit\u00e0, in verit\u00e0 io ti dico: noi parliamo di ci\u00f2 che sappiamo e testimoniamo ci\u00f2 che abbiamo veduto; ma voi non accogliete la nostra testimonianza. Se vi ho parlato di cose della terra e non credete, come crederete se vi parler\u00f2 di cose del cielo? Nessuno \u00e8 mai salito al cielo, se non colui che \u00e8 disceso dal cielo, il Figlio dell'uomo. E come Mos\u00e8 innalz\u00f2 il serpente nel deserto, cos\u00ec bisogna che sia innalzato il Figlio dell'uomo, perch\u00e9 chiunque crede in lui abbia la vita eterna\u00bb.", "medita": "Ges\u00f9 dice a Nicodemo che dobbiamo nascere dall'alto, nascere dallo Spirito. La liturgia di oggi ci mostra, nella prima lettura dagli Atti degli Apostoli, l'esempio di uomini e donne rinati proprio dall'incontro con Ges\u00f9 risorto. Leggiamo infatti: \u00abLa moltitudine di coloro che erano diventati credenti aveva un cuore solo e un'anima sola e nessuno considerava sua propriet\u00e0 quello che gli apparteneva, ma fra loro tutto era comune. Con grande forza gli apostoli davano testimonianza della risurrezione del Signore Ges\u00f9 e tutti godevano di grande favore\u00bb (At 4, 32--33). L'amore tra i credenti era nato dall'annuncio degli apostoli: Ges\u00f9 \u00e8 risorto, in lui \u00e8 la vita eterna. Intuiamo dunque che quell'esortazione a \u201crinascere dall'alto\u201d \u00e8 incomprensibile senza la Risurrezione: Ges\u00f9 \u00e8 tornato alla vita perch\u00e9 \u00e8 Signore della Vita. Per mezzo di lui possiamo nascere di nuovo, \u00abdall'alto\u00bb, possiamo veramente sentirci figli di Dio. Ges\u00f9 ha donato al mondo lo Spirito Santo: grazie al Risorto (che abbiamo ricordato pochi giorni fa nella solennit\u00e0 della Pasqua) ogni uomo pu\u00f2 essere \u00abnato dallo Spirito\u00bb se accoglie il messaggio di Ges\u00f9 e decide di seguirlo, come facevano i primi cristiani che avevano \u00abun cuore solo e un'anima sola\u00bb. Seguivano l'invito di Ges\u00f9 che aveva detto: \u00abQuesto \u00e8 il mio comandamento: che vi amiate gli uni gli altri come io ho amato voi\u00bb (Gv 15, 12). Rinascere dall'alto significa anche imparare ad amare il prossimo come Ges\u00f9 ha insegnato.", "riflettere": "Ma se rinascere dall'alto \u00e8 amarci gli uni gli altri, come camminare in questa direzione? Il brano dagli Atti ci mostra una comunit\u00e0 in concordia: chi porta pace \u00e8 colui che ama gli altri. Domandiamoci: nella mia vita, nelle mie relazioni, sono operatore di pace o portatore di divisione? Con la preghiera finale, chiediamo allo Spirito Santo di aiutarci in questa missione.", "preghfin": "Vieni, o Spirito Santo,\ndentro di me, nel mio cuore e nella mia intelligenza.\nAccordami la Tua intelligenza,\nperch\u00e9 io possa conoscere il Padre\nnel meditare la parola del Vangelo.\nAccordami il Tuo amore, perch\u00e9 anche quest'oggi,\nesortato dalla Tua parola,\nTi cerchi nei fatti e nelle persone che ho incontrato.\nAccordami la Tua sapienza, perch\u00e9 io sappia rivivere\ne giudicare, alla luce della tua parola,\nquello che oggi ho vissuto.\nAccordami la perseveranza,\nperch\u00e9 io con pazienza penetri\nil messaggio di Dio nel Vangelo.\n<i>(San Tommaso d'Aquino)</i>"}