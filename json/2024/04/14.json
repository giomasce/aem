{"day": 14, "month": 4, "year": 2024, "weekday": 7, "date_str": "domenica 14 aprile 2024", "quotes": "At 3,13-15.17-19; Sal 4; 1Gv 2,1-5a", "quote_vangelo": "secondo Luca (24,35-48)", "curatore": "Centro Diocesano per le Vocazioni di Pisa, Serra Club di Cascina e di Pisa", "prevangelo": "", "indications": "Salterio: terza settimana", "preghiniz": "Quando t'invoco, rispondimi, Dio della mia giustizia!\nNell'angoscia mi hai dato sollievo;\npiet\u00e0 di me, ascolta la mia preghiera.\nSappiatelo: il Signore fa prodigi per il suo fedele;\nil Signore mi ascolta quando lo invoco.\nMolti dicono: \u00abChi ci far\u00e0 vedere il bene,\nse da noi, Signore, \u00e8 fuggita la luce del tuo volto?\u00bb.\nIn pace mi corico e subito mi addormento,\nperch\u00e9 tu solo, Signore, fiducioso mi fai riposare.", "vangelo": "In quel tempo, [i due discepoli che erano ritornati da \u00c8mmaus] narravano [agli Undici e a quelli che erano con loro] ci\u00f2 che era accaduto lungo la via e come avevano riconosciuto [Ges\u00f9] nello spezzare il pane.\nMentre essi parlavano di queste cose, Ges\u00f9 in persona stette in mezzo a loro e disse: \u00abPace a voi!\u00bb. Sconvolti e pieni di paura, credevano di vedere un fantasma. Ma egli disse loro: \u00abPerch\u00e9 siete turbati, e perch\u00e9 sorgono dubbi nel vostro cuore? Guardate le mie mani e i miei piedi: sono proprio io! Toccatemi e guardate; un fantasma non ha carne e ossa, come vedete che io ho\u00bb. Dicendo questo, mostr\u00f2 loro le mani e i piedi. Ma poich\u00e9 per la gioia non credevano ancora ed erano pieni di stupore, disse: \u00abAvete qui qualche cosa da mangiare?\u00bb. Gli offrirono una porzione di pesce arrostito; egli lo prese e lo mangi\u00f2 davanti a loro.\nPoi disse: \u00abSono queste le parole che io vi dissi quando ero ancora con voi: bisogna che si compiano tutte le cose scritte su di me nella legge di Mos\u00e8, nei Profeti e nei Salmi\u00bb. Allora apr\u00ec loro la mente per comprendere le Scritture e disse loro: \u00abCos\u00ec sta scritto: il Cristo patir\u00e0 e risorger\u00e0 dai morti il terzo giorno, e nel suo nome saranno predicati a tutti i popoli la conversione e il perdono dei peccati, cominciando da Gerusalemme. Di questo voi siete testimoni\u00bb.", "medita": "La via \u00e8 la parola che sta al centro del primo periodo di questo estratto di Vangelo; si tratta della strada percorsa dai discepoli insieme a Ges\u00f9 e rimanda all'idea del cammino, del passaggio. Proviamo a ripetere dentro di noi questo suono di poche lettere e a gustare il suo effetto salvifico, pasquale. La via \u00e8 la Parola di Dio poich\u00e9 il Signore \u00e8 il Verbo fatto carne ed Egli stesso dice di essere la Via. Ecco che la persona del Cristo Risorto spiega il senso delle Scritture con la sua presenza, in mezzo ai discepoli, nel mostrare le mani e i piedi donati, insieme a tutto il suo corpo, nel sacrificio della croce e, in mezzo a noi, in ogni eucarestia. Le vie del Signore, tanto care all'Antico Testamento, trovano sintesi e compimento nell'unica Via del Cristo, che \u00e8 il Cristo! Via che siamo chiamati non solo a seguire, ma a riconoscere con \u201cgli occhi della fede\u201d in una persona che \u00e8 vero uomo e vero Dio e che ci impegna ad essere testimoni della sua azione redentrice.", "riflettere": "La Via indicataci da tutta la Scrittura \u00e8 il Cristo, una persona che \u00e8 vero uomo e vero Dio; credo in questa persona o in una teoria? Come cristiano, sono testimone di Lui o di una filosofia di vita? Metto al centro della mia fede la Redenzione e il Mistero Pasquale o mi perdo in aspetti meno importanti della religiosit\u00e0?", "preghfin": "Io non finirei mai di parlare di Te:\nTu sei la luce, la verit\u00e0; anzi,\nTu sei \u201cla via, la verit\u00e0, la vita\u201d.\nTu sei il pane, la fonte dell'acqua viva\nper la nostra fame e la nostra sete:\nTu sei il pastore, la nostra guida,\nil nostro esempio, il nostro conforto,\nnostro fratello.\nAmen.\n<i>(Paolo VI)</i>"}