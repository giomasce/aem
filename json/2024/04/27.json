{"day": 27, "month": 4, "year": 2024, "weekday": 6, "date_str": "sabato 27 aprile 2024", "quotes": "At 13,44-52; Sal 97", "quote_vangelo": "secondo Giovanni (14,7-14)", "curatore": "Centro Diocesano per le Vocazioni di Pisa, Serra Club di Cascina e di Pisa", "prevangelo": "", "indications": "", "preghiniz": "Pertanto il Signore stesso vi dar\u00e0 un segno.\nEcco: la vergine concepir\u00e0 e partorir\u00e0 un figlio,\nche chiamer\u00e0 Emmanuele: Dio con noi.\nLo spirito del Signore Dio \u00e8 su di Lui\nperch\u00e9 il Signore lo ha consacrato con l'unzione;\nlo ha mandato a portare il lieto annunzio ai miseri,\na fasciare le piaghe dei cuori spezzati,\na proclamare la libert\u00e0 degli schiavi e la scarcerazione dei prigionieri.", "vangelo": "In quel tempo, disse Ges\u00f9 ai suoi discepoli: \u00abSe avete conosciuto me, conoscerete anche il Padre mio: fin da ora lo conoscete e lo avete veduto\u00bb.\nGli disse Filippo: \u00abSignore, mostraci il Padre e ci basta\u00bb.\nGli rispose Ges\u00f9: \u00abDa tanto tempo sono con voi e tu non mi hai conosciuto, Filippo? Chi ha visto me, ha visto il Padre. Come puoi tu dire: \u201cMostraci il Padre\u201d? Non credi che io sono nel Padre e il Padre \u00e8 in me? Le parole che io vi dico, non le dico da me stesso; ma il Padre, che rimane in me, compie le sue opere. Credete a me: io sono nel Padre e il Padre \u00e8 in me. Se non altro, credetelo per le opere stesse.\nIn verit\u00e0, in verit\u00e0 io vi dico: chi crede in me, anch'egli compir\u00e0 le opere che io compio e ne compir\u00e0 di pi\u00f9 grandi di queste, perch\u00e9 io vado al Padre. E qualunque cosa chiederete nel mio nome, la far\u00f2, perch\u00e9 il Padre sia glorificato nel Figlio. Se mi chiederete qualche cosa nel mio nome, io la far\u00f2\u00bb.", "medita": "Questa pagina evangelica, apparentemente banale, \u00e8 in realt\u00e0 densa di significato, con un profondo contenuto teologico e una sintesi cruciale della nostra fede. I Vangeli sinottici propongono un Ges\u00f9 Messia. Ma in essi \u00e8 sempre il Messia degli ebrei: una sorta di leader che governer\u00e0 il mondo con giustizia ma alla maniera di un principe terreno. Matteo propone questo Messia ad una comunit\u00e0 giudaica convertita affinch\u00e9 si convinca che Ges\u00f9 \u00e8 il Messia che attendevano. Marco lo propone ai pagani per renderli partecipi di una promessa che non \u00e8 solamente per il popolo eletto di Israele, ma \u00e8 per tutti. Luca si sofferma sulla sua collocazione storica e sulla sua discendenza dinastica per attestarne la reale venuta e il suo essere ebreo come scritto nei testi sacri. Ma sempre si parla di una Persona che non si identifica con Dio. Per questo Filippo dice a Ges\u00f9 di mostrargli il Padre. Anche i discepoli, nonostante tutto, sono ancora ancorati a questa visione del Messia. La risposta di Ges\u00f9, per\u00f2, \u00e8 emblematica e per loro sicuramente sconvolgente. Ges\u00f9 e il Padre sono connaturati. Ges\u00f9 \u00e8 nel Padre e il Padre \u00e8 in Ges\u00f9. \u00c8 l'antefatto che ispirer\u00e0 proprio il bellissimo prologo del Vangelo di Giovanni: in principio era il Verbo (Ges\u00f9) e il Verbo era presso Dio e il Verbo era Dio. \u00c8 questa la vera essenza del Messia che in seguito, col concilio di Nicea, viene sintetizzata coniando la parola \u201cconsustanziale\u201d. Ges\u00f9 \u00e8 della stessa sostanza del Padre. \u00c8 il Dio incarnato, \u00e8 l'Emmanuele, il Dio con noi. Ed \u00e8 in questo mistero di essere Uno nell'Altro che consiste il monoteismo del cristianesimo e che si condensa la nostra fede.", "riflettere": "Oggi l'occidente cristiano deve confrontarsi col mondo islamico ed \u00e8 da questo accusato di blasfemia perch\u00e9 adorando Ges\u00f9, Dio e lo Spirito Santo sarebbe, di fatto, una religione politeista. Per loro Ges\u00f9 \u00e8 soltanto l'ultimo dei profeti. Gli ebrei, per contro, non riconoscono Ges\u00f9 come Messia. E noi siamo in grado di rendere razionalmente conto della nostra fede e di testimoniarla?", "preghfin": "Signore, anche noi, come Filippo, vorremmo conoscere il Padre.\nAnche per noi la Trinit\u00e0 resta un mistero. Ma non siamo soli.\nAnche sant'Agostino si sforz\u00f2 di comprenderla.\nUn giorno in riva al mare stava meditando sulla Trinit\u00e0\nper comprenderla con la ragione\nquando, all'improvviso, vide un bimbo\nche con una conchiglia raccoglieva l'acqua del mare\ne la versava in una buca.\n\u201cChe fai?\u201d, gli domand\u00f2.\nIl bimbo rispose che voleva travasare l'acqua del mare.\nSant'Agostino gli spieg\u00f2 che era impossibile e il bimbo gli replic\u00f2:\n\u201cE non \u00e8 forse ugualmente impossibile anche a te capire con la tua mente\nl'immensit\u00e0 del mistero della Trinit\u00e0?\u201d.\nE subito dopo spar\u00ec dalla sua visione.\nCi\u00f2 che \u00e8 mistero necessita di un atto di fede.\nTuttavia quelle parole \u201cIo sono nel Padre e il Padre \u00e8 in me\u201d sono una certezza.\nAiutaci dunque, Signore, ad accrescere la nostra fede."}