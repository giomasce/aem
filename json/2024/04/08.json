{"day": 8, "month": 4, "year": 2024, "weekday": 1, "date_str": "luned\u00ec 8 aprile 2024", "quotes": "Is 7,10-14;8,10c; Sal 39; Eb 10,4-10", "quote_vangelo": "secondo Luca (1,26-38)", "curatore": "Centro Diocesano per le Vocazioni di Pisa, Serra Club di Cascina e di Pisa", "prevangelo": "La solennit\u00e0 dell'Annunciazione del Signore \u00e8 rimandata a oggi per evitare la sovrapposizione con la settimana santa e l'ottava di Pasqua", "indications": "Annunciazione del Signore", "preghiniz": "Beato l'uomo che ha posto la sua fiducia nel Signore\ne non si volge verso chi segue gli idoli\nn\u00e9 verso chi segue la menzogna.\nQuante meraviglie hai fatto,\ntu, Signore, mio Dio,\nquanti progetti in nostro favore:\nnessuno a te si pu\u00f2 paragonare!\nSe li voglio annunciare e proclamare,\nsono troppi per essere contati.\n<i>(Salmo 39)</i>", "vangelo": "In quel tempo, l'angelo Gabriele fu mandato da Dio in una citt\u00e0 della Galilea, chiamata N\u00e0zaret, a una vergine, promessa sposa di un uomo della casa di Davide, di nome Giuseppe. La vergine si chiamava Maria. Entrando da lei, disse: \u00abRall\u00e9grati, piena di grazia: il Signore \u00e8 con te\u00bb.\nA queste parole ella fu molto turbata e si domandava che senso avesse un saluto come questo. L'angelo le disse: \u00abNon temere, Maria, perch\u00e9 hai trovato grazia presso Dio. Ed ecco, concepirai un figlio, lo darai alla luce e lo chiamerai Ges\u00f9. Sar\u00e0 grande e verr\u00e0 chiamato Figlio dell'Altissimo; il Signore Dio gli dar\u00e0 il trono di Davide suo padre e regner\u00e0 per sempre sulla casa di Giacobbe e il suo regno non avr\u00e0 fine\u00bb.\nAllora Maria disse all'angelo: \u00abCome avverr\u00e0 questo, poich\u00e9 non conosco uomo?\u00bb. Le rispose l'angelo: \u00abLo Spirito Santo scender\u00e0 su di te e la potenza dell'Altissimo ti coprir\u00e0 con la sua ombra. Perci\u00f2 colui che nascer\u00e0 sar\u00e0 santo e sar\u00e0 chiamato Figlio di Dio. Ed ecco, Elisabetta, tua parente, nella sua vecchiaia ha concepito anch'essa un figlio e questo \u00e8 il sesto mese per lei, che era detta sterile: nulla \u00e8 impossibile a Dio\u00bb.\nAllora Maria disse: \u00abEcco la serva del Signore: avvenga per me secondo la tua parola\u00bb. E l'angelo si allontan\u00f2 da lei.", "medita": "\u00c8 sempre bello potersi soffermare su questo brano. Le strade da percorrere per meditarlo sono veramente molte. Proseguo a proporne una. Immaginate l'evento che il brano testimonia. Maria, una fanciulla vergine, giovane, che ha un sogno, un desiderio, un progetto di vita: sposarsi. Una luce che le brilla dentro, una scintilla di fecondit\u00e0 per il suo avvenire. Ma lei in questo progetto di vita non \u00e8 lasciata sola. Con lei vi \u00e8 Dio, l'arcangelo Gabriele e Giuseppe. Quest'ultimo non \u00e8 menzionato direttamente, ma fa parte attiva del desiderio di Maria poich\u00e9 \u00e8 con lui che Maria aveva deciso di condividere la sua scintilla, il suo desiderio. E poi c'\u00e8 Dio che si mette in mezzo. Anzi no, non si mette in mezzo, fa molto molto di pi\u00f9: abbraccia il sogno di questa coppia di promessi sposi e lo rende molto pi\u00f9 grande di quanto essi stessi avevano immaginato. Sconvolgente vero? A tratti spaventoso. Ma ve lo immaginate?\nEppure, la scena, se vi affidate agli occhi del cuore, trasmette un calore vibrante. Il calore della Fede. S\u00ec, possiamo immaginare il timore di Maria nel dover essere all'altezza della situazione, la preoccupazione di doverlo raccontare a Giuseppe, magari anche l'angoscia di dirottare la sua vita, lasciare il progetto che aveva pensato insieme a Giuseppe per addentrarsi in una strada che non conosce. Ma Maria non si ferma davanti a tutti questi sentimenti ed emozioni, va oltre e dialoga con l'arcangelo Gabriele. Eccolo il calore della Fede, il calore dell'abbraccio di Dio verso il sogno di Maria e Giuseppe che lo arricchisce di un bambino, del Figlio di Dio. Un abbraccio nel quale Maria si affida. Un abbraccio che ha il sapore di una promessa, di alleanza.", "riflettere": "Cosa ti trasmette questo brano e il modo in cui Maria si fida ed affida? Ti \u00e8 mai capitato di avvertire la sensazione di essere chiamato a qualcosa di pi\u00f9 grande?", "preghfin": "O Vergine santa, che l'angelo Gabriele salut\u00f2 \u201cpiena di grazia\u201d\ne \u201cbenedetta tra tutte le donne\u201d,\nnoi adoriamo il mistero ineffabile dell'Incarnazione\nche Dio ha compiuto in te.\nL'amore ineffabile, che porti al frutto benedetto del tuo seno,\nci \u00e8 garanzia dell'affetto che nutri per noi,\nper i quali un giorno il Figlio tuo sar\u00e0 vittima sulla Croce.\nLa tua annunciazione \u00e8 l'aurora della redenzione e della salvezza nostra.\nAiutaci ad aprire il cuore al Sole che sorge\ne allora il nostro tramonto terreno si muter\u00e0 in alba immortale. Amen."}