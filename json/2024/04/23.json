{"day": 23, "month": 4, "year": 2024, "weekday": 2, "date_str": "marted\u00ec 23 aprile 2024", "quotes": "At 11,19-26; Sal 86", "quote_vangelo": "secondo Giovanni (10,22-30)", "curatore": "Centro Diocesano per le Vocazioni di Pisa, Serra Club di Cascina e di Pisa", "prevangelo": "", "indications": "", "preghiniz": "Le sue fondamenta sono sui monti santi;\nil Signore ama le porte di Sion\npi\u00f9 di tutte le dimore di Giacobbe.\nDite si dicono cose stupende, citt\u00e0 di Dio.\nRicorder\u00f2 Raab e Babilonia fra quelli che mi conoscono;\necco, Palestina, Tiro ed Etiopia:\ntutti l\u00e0 sono nati.\nSi dir\u00e0 di Sion: \u201cL'uno e l'altro \u00e8 nato in essa\ne l'Altissimo la tiene salda\u201d.", "vangelo": "Ricorreva, in quei giorni, a Gerusalemme la festa della Dedicazione. Era inverno. Ges\u00f9 camminava nel tempio, nel portico di Salomone. Allora i Giudei gli si fecero attorno e gli dicevano: \u00abFino a quando ci terrai nell'incertezza? Se tu sei il Cristo, dillo a noi apertamente\u00bb.\nGes\u00f9 rispose loro: \u00abVe l'ho detto, e non credete; le opere che io compio nel nome del Padre mio, queste danno testimonianza di me. Ma voi non credete perch\u00e9 non fate parte delle mie pecore. Le mie pecore ascoltano la mia voce e io le conosco ed esse mi seguono. Io do loro la vita eterna e non andranno perdute in eterno e nessuno le strapper\u00e0 dalla mia mano. Il Padre mio, che me le ha date, \u00e8 pi\u00f9 grande di tutti e nessuno pu\u00f2 strapparle dalla mano del Padre. Io e il Padre siamo una cosa sola\u00bb.", "medita": "Leggendo il libro \u201cIncontro al Signore risorto\u201d di Carlo Maria Martini ho capito cosa significa \u201cripartire da Dio\u201d. Rispetto al cammino personale significa non dare mai nulla per scontato nel nostro cammino di fede, significa quindi santa inquietudine e ricerca.\nRispetto al nostro agire comunitario e sociale significa mettere tutti i nostri progetti umani sotto la signoria di Dio e misurarli sul Vangelo. Rispetto ai frutti che tale atteggiamento suscita, significa godere un'esperienza di profonda serenit\u00e0 e pace.\nSolo chi si riconosce amato dal Dio vivo, pi\u00f9 grande del proprio cuore, vince la paura e vince l'esodo da s\u00e9 per camminare verso gli altri, verso l'Altro. L'assoluzione ci assicura che non si \u00e8 soli con i propri propositi ma che lo Spirito Santo, mandato dal Risorto per la remissione dei peccati, ci guida nel cammino.\nI Giudei dicevano: \u201cFino a quando terrai l'animo nostro sospeso?\u201d. Loro volevano che Ges\u00f9 si definisse e che loro potessero usare come testimonianza quanto Lui avrebbe detto. In questa breve risposta di Ges\u00f9 \u00e8 racchiusa tutta l'esperienza cristiana. Parla di un legame profondo che si stabilisce fra Cristo risorto e coloro che, credendo in Lui, fanno parte della Chiesa.\nGes\u00f9 descrive questo legame attraverso l'immagine del pastore e del gregge. Allora, il Pastore, quello vero, quello per eccellenza \u00e8 identificato da Ges\u00f9 nella sua persona. E qual \u00e8 la caratteristica che lo rende riconoscibile come il Pastore vero? Dice Ges\u00f9 che \u201cd\u00e0 la sua vita per le pecore\u201d. Quindi con Ges\u00f9 il pastore arriva al punto di superare s\u00e9 stesso.", "riflettere": "Il fatto che i discorsi di Ges\u00f9 sul buon pastore siano presentati durante la Pasqua ha un significato pi\u00f9 profondo, come spiegato da Benedetto XVI: \u201cQui noi siamo immediatamente condotti al centro, al culmine della rivelazione di Dio come pastore del suo popolo. Questo Centro e culmine \u00e8 Ges\u00f9, precisamente Ges\u00f9 che muore sulla croce e risorge il terzo giorno, risorge con tutta la sua umanit\u00e0\u201d. \u201cIn questo modo coinvolge noi, ogni uomo, nel suo passaggio nella nostra vita\u201d. Come afferma Papa Francesco, le parole di Ges\u00f9 in questo Vangelo ci comunicano un senso di assoluta sicurezza ed immensa tenerezza. La nostra vita \u00e8 ormai salvata dalla perdizione. \u201cNiente e nessuno potr\u00e0 strapparci dalle mani di Ges\u00f9, perch\u00e9 niente e nessuno pu\u00f2 vincere il suo amore. L'amore di Ges\u00f9 \u00e8 invincibile!\u201d.", "preghfin": "Dio Padre onnipotente,\nche ci dai la grazia di celebrare\nil mistero della risurrezione del tuo Figlio,\nconcedi a noi di testimoniare con la vita\nla gioia di essere salvati."}