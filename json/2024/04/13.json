{"day": 13, "month": 4, "year": 2024, "weekday": 6, "date_str": "sabato 13 aprile 2024", "quotes": "At 6,1-7; Sal 32", "quote_vangelo": "secondo Giovanni (6,16-21)", "curatore": "Centro Diocesano per le Vocazioni di Pisa, Serra Club di Cascina e di Pisa", "prevangelo": "", "indications": "", "preghiniz": "Signore, tu mi scruti e mi conosci,\ntu sai quando seggo e quando mi alzo.\nAlle spalle e di fronte mi circondi\ne poni su di me la tua mano.\nDove andare lontano dal tuo spirito,\ndove fuggire dalla tua presenza?\nSe prendo le ali dell'aurora\nper abitare all'estremit\u00e0 del mare,\nanche l\u00e0 mi guida la tua mano\ne mi afferra la tua destra.\nSe dico: \u00abAlmeno l'oscurit\u00e0 mi copra\ne intorno a me sia la notte\u00bb;\nnemmeno le tenebre per te sono oscure,\ne la notte \u00e8 chiara come il giorno;\nper te le tenebre sono come luce.\n<i>(Salmo 138)</i>", "vangelo": "Venuta la sera, i discepoli di Ges\u00f9 scesero al mare, salirono in barca e si avviarono verso l'altra riva del mare in direzione di Caf\u00e0rnao.\nEra ormai buio e Ges\u00f9 non li aveva ancora raggiunti; il mare era agitato, perch\u00e9 soffiava un forte vento.\nDopo aver remato per circa tre o quattro miglia, videro Ges\u00f9 che camminava sul mare e si avvicinava alla barca, ed ebbero paura. Ma egli disse loro: \u00abSono io, non abbiate paura!\u00bb.\nAllora vollero prenderlo sulla barca, e subito la barca tocc\u00f2 la riva alla quale erano diretti.", "medita": "I discepoli si ritrovano da soli, senza Ges\u00f9, su una barca in mezzo al lago di Tiberiade, diretti verso Cafarnao. In questo contesto, si presentano numerosi elementi di negativit\u00e0: il giorno \u00e8 ormai passato e senza Ges\u00f9, luce del mondo, essi si trovano al buio, immersi nella notte. Il mare, simbolo del male, \u00e8 agitato, generando preoccupazione per le sorti della navigazione. C'\u00e8 anche un forte vento, che ostacola l'andamento della barca. I discepoli, in queste condizioni di oggettiva difficolt\u00e0, privi del loro maestro, provano paura e smarrimento, e non sanno come procedere.\nLa situazione qui descritta pu\u00f2 essere facilmente applicabile alla vita di tutti noi: quante volte ci capita di sentirci soli e smarriti, incapaci di procedere di fronte a difficolt\u00e0 troppo grandi! Quante volte ci sentiamo scoraggiati davanti alle preoccupazioni della vita, che spesso si presenta davvero come una traversata difficile!\nTuttavia, in questa situazione di crisi, accade qualcosa di inaspettato: Ges\u00f9 interviene. Appare all'improvviso, cammina sulle acque e si fa riconoscere dai discepoli impauriti, esortandoli: \u201cNon abbiate paura!\u201d. Subito, la situazione cambia: Ges\u00f9 sale sulla barca con i discepoli, e immediatamente, in tutta sicurezza, essi giungono a destinazione.\nLe parole che Ges\u00f9 rivolse ai discepoli duemila anni fa le rivolge oggi a ciascuno di noi: \u201cNon avere paura!\u201d. Di fronte alle difficolt\u00e0, il Signore ci assicura: non siamo soli. Lui \u00e8 con noi, pronto a consolarci, proteggerci e sostenerci nel cammino. A noi il compito di fargli spazio nella nostra vita, aprendogli il cuore. Da soli i discepoli sono in preda alla disperazione; con Ges\u00f9, ritrovano forza e speranza. Da soli anche noi rischiamo di cadere nella paura e nell'angoscia; con Ges\u00f9, invece, tutto diventa possibile.", "riflettere": "Chiediamoci: faccio spazio al Signore nella mia vita? Nei momenti di difficolt\u00e0, lo prego e mi affido a lui? Mi lascio prendere dalle paure e dalle preoccupazioni o riesco a confidare nel Signore, sicuro che lui mi dar\u00e0 la forza di affrontare qualsiasi situazione?", "preghfin": "Fratelli e Sorelle!\nNon abbiate paura di accogliere Cristo e di accettare la sua potest\u00e0!\nNon abbiate paura! Aprite, anzi, spalancate le porte a Cristo!\nNon abbiate paura! Cristo sa \u201ccosa \u00e8 dentro l'uomo\u201d. Solo lui lo sa!\nOggi cos\u00ec spesso l'uomo non sa cosa si porta dentro,\nnel profondo del suo animo, del suo cuore.\nCos\u00ec spesso \u00e8 incerto del senso della sua vita su questa terra.\n\u00c8 invaso dal dubbio che si tramuta in disperazione.\nPermettete, quindi\u2014vi prego, vi imploro con umilt\u00e0 e con fiducia\u2014\npermettete a Cristo di parlare all'uomo.\nSolo lui ha parole di vita, s\u00ec! Di vita eterna.\n<i>(San Giovanni Paolo II)</i>"}