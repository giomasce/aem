{"day": 18, "month": 4, "year": 2024, "weekday": 4, "date_str": "gioved\u00ec 18 aprile 2024", "quotes": "At 8,26-40; Sal 65", "quote_vangelo": "secondo Giovanni (6,44-51)", "curatore": "Centro Diocesano per le Vocazioni di Pisa, Serra Club di Cascina e di Pisa", "prevangelo": "", "indications": "", "preghiniz": "Vieni Spirito Santo e manda a noi\ndal cielo un raggio della tua luce.\nVieni Padre dei poveri,\nvieni fonte dei doni,\nvieni luce dei cuori.\nTu, che consoli chi \u00e8 triste,\nsei ospite dell'anima,\nsollievo delle fatiche.", "vangelo": "In quel tempo, disse Ges\u00f9 alla folla: \u00abNessuno pu\u00f2 venire a me, se non lo attira il Padre che mi ha mandato; e io lo risusciter\u00f2 nell'ultimo giorno. Sta scritto nei profeti: \u201cE tutti saranno istruiti da Dio\u201d. Chiunque ha ascoltato il Padre e ha imparato da lui, viene a me. Non perch\u00e9 qualcuno abbia visto il Padre; solo colui che viene da Dio ha visto il Padre. In verit\u00e0, in verit\u00e0 io vi dico: chi crede ha la vita eterna.\nIo sono il pane della vita. I vostri padri hanno mangiato la manna nel deserto e sono morti; questo \u00e8 il pane che discende dal cielo, perch\u00e9 chi ne mangia non muoia. Io sono il pane vivo, disceso dal cielo. Se uno mangia di questo pane vivr\u00e0 in eterno e il pane che io dar\u00f2 \u00e8 la mia carne per la vita del mondo\u00bb.", "medita": "La folla nella Sinagoga di Cafarnao d\u00e0 l'occasione a Ges\u00f9 per fare il discorso eucaristico. Ges\u00f9 si dichiara \u201cPane del cielo\u201d. Pane di vita, Pane che \u00e8 la sua carne, come anticipazione dell'ultima cena.\nChe cos'\u00e8 l'Eucarestia? Eucarestia \u00e8 il nucleo del mistero della Chiesa, \u00e8 il continuo avverarsi della promessa \u201cEcco, io sono con voi tutti i giorni fino alla fine del mondo\u201d; nell' Eucarestia la conversione del pane e del vino nel corpo e nel sangue del Signore sono la fonte e l'apice di tutta la vita cristiana.\n\u00c8 importante l'Eucarestia per un cristiano, perch\u00e9 la Chiesa ha ricevuto l'Eucarestia da Cristo come \u201cdono\u201d per eccellenza. \u00c8 il dono della sua persona per l'opera di salvezza dell'umanit\u00e0. Questo sacrificio \u00e8 totalmente decisivo per la salvezza del genere umano: Ges\u00f9 l'ha compiuto ed \u00e8 tornato al Padre solo dopo averci lasciato il mezzo per parteciparvi, come se fossimo stati presenti. Nell'Eucarestia, ci mostra un amore che va fino \u201call'estremo\u201d, un amore che non conosce misura.\nLa Pasqua di Cristo comprende con la sua Passione, Morte e Resurrezione. In effetti il sacrificio Eucaristico rende presente non solo il mistero della morte del Salvatore, ma anche il mistero della Resurrezione nella quale il sacrificio trova il suo coronamento. E in quanto vivente e risorto che Cristo pu\u00f2 farsi nell'Eucarestia \u201cpane della vita\u201d, \u201cpane vivo\u201d e risorge con noi ogni giorno. L'Eucarestia \u00e8 un mistero che sovrasta i nostri pensieri e pu\u00f2 essere accolto solo nella fede. \u00c8 un dono che supera radicalmente il potere dell'assemblea ed \u00e8 insostituibile per collegare validamente la consacrazione eucaristica al sacrificio della croce e all'ultima cena.\nL'Eucarestia appare dunque come culmine di tutti i sacramenti nel portare a perfezione la Comunione con Dio Padre mediante l'identificazione col Figlio unigenito per opera dello Spirito Santo.", "riflettere": "Nell'umile segno del pane e del vino, transustanziati nel suo corpo e nel suo sangue, Cristo cammina con noi, quale nostra forza, e ci rende per tutti testimoni di speranza. Se di fronte a questo Mistero la ragione sperimenta i suoi limiti, il cuore illuminato della grazia dello Spirito Santo intuisce come atteggiarsi, immergendosi nell'adorazione e in un amore senza limiti.", "preghfin": "Buon Pastore, vero pane, o Ges\u00f9, piet\u00e0 di noi:\nnutrici e difendici, portaci ai beni eterni\nnella terra dei viventi.\nTu che tutto sai e puoi, che ci nutri sulla terra,\nconduci i tuoi fratelli alla tavola del cielo\nnella gioia dei tuoi Santi."}