{"day": 12, "month": 4, "year": 2024, "weekday": 5, "date_str": "venerd\u00ec 12 aprile 2024", "quotes": "At 5,34-42; Sal 26", "quote_vangelo": "secondo Giovanni (6,1-15)", "curatore": "Centro Diocesano per le Vocazioni di Pisa, Serra Club di Cascina e di Pisa", "prevangelo": "", "indications": "", "preghiniz": "Il Signore \u00e8 mia luce e mia salvezza: di chi avr\u00f2 timore?\nIl Signore \u00e8 difesa della mia vita: di chi avr\u00f2 paura?\nUna cosa ho chiesto al Signore, questa sola io cerco:\nabitare nella casa del Signore tutti i giorni della mia vita,\nper contemplare la bellezza del Signore e ammirare il suo santuario.\nSono certo di contemplare la bont\u00e0 del Signore nella terra dei viventi.\nSpera nel Signore, sii forte, si rinsaldi il tuo cuore e spera nel Signore.\n<i>(Salmo 26)</i>", "vangelo": "In quel tempo, Ges\u00f9 pass\u00f2 all'altra riva del mare di Galilea, cio\u00e8 di Tiber\u00ecade, e lo seguiva una grande folla, perch\u00e9 vedeva i segni che compiva sugli infermi. Ges\u00f9 sal\u00ec sul monte e l\u00e0 si pose a sedere con i suoi discepoli.\nEra vicina la Pasqua, la festa dei Giudei. Allora Ges\u00f9, alz\u00e0ti gli occhi, vide che una grande folla veniva da lui e disse a Filippo: \u00abDove potremo comprare il pane perch\u00e9 costoro abbiano da mangiare?\u00bb. Diceva cos\u00ec per metterlo alla prova; egli infatti sapeva quello che stava per compiere. Gli rispose Filippo: \u00abDuecento denari di pane non sono sufficienti neppure perch\u00e9 ognuno possa riceverne un pezzo\u00bb.\nGli disse allora uno dei suoi discepoli, Andrea, fratello di Simon Pietro: \u00abC'\u00e8 qui un ragazzo che ha cinque pani d'orzo e due pesci; ma che cos'\u00e8 questo per tanta gente?\u00bb. Rispose Ges\u00f9: \u00abFateli sedere\u00bb. C'era molta erba in quel luogo. Si misero dunque a sedere ed erano circa cinquemila uomini.\nAllora Ges\u00f9 prese i pani e, dopo aver reso grazie, li diede a quelli che erano seduti, e lo stesso fece dei pesci, quanto ne volevano. E quando furono saziati, disse ai suoi discepoli: \u00abRaccogliete i pezzi avanzati, perch\u00e9 nulla vada perduto\u00bb. Li raccolsero e riempirono dodici canestri con i pezzi dei cinque pani d'orzo, avanzati a coloro che avevano mangiato.\nAllora la gente, visto il segno che egli aveva compiuto, diceva: \u00abQuesti \u00e8 davvero il profeta, colui che viene nel mondo!\u00bb. Ma Ges\u00f9, sapendo che venivano a prenderlo per farlo re, si ritir\u00f2 di nuovo sul monte, lui da solo.", "medita": "Giovanni mette il fatto vicino alla festa della Pasqua dei Giudei, suggerendo il confronto tra l'antica Pasqua dell'Esodo e la nuova Pasqua che avviene in Ges\u00f9. Non a caso nei versetti immediatamente precedenti viene citato Mos\u00e8, alle azioni del quale Giovanni fa corrispondere quelle di Ges\u00f9. L'attraversamento del Mare di Tiberiade come il Mar Rosso, la salita sulla montagna, il grande seguito di folla per i segnali dati. E tra questi quello di ottenere cibo per la gente affamata, come in questo episodio. Ma c'\u00e8 una differenza: i segnali dati da Mos\u00e8 nascevano tutti da un rapporto che potremmo definire \u201cistituzionale\u201d tra lui e il Signore, mentre il popolo ci metteva tutt'al pi\u00f9 qualche lamentela. Con Ges\u00f9, invece, gli apostoli restano praticamente esclusi dalla vicenda: Filippo oppone subito uno scetticismo pregiudiziale, mentre Andrea, che almeno si era dato da fare per una ricerca, parla con sufficienza di un \u201cragazzo\u201d. A questa qualifica riduttiva corrisponde effettivamente la povert\u00e0 di quanto ha con s\u00e9: cinque pani e due pesci, la sua schiscetta! Che ci si pu\u00f2 fare per cinquemila persone? Ma questo \u201cragazzo\u201d, invece di nascondere quel poco che ha, lo mette a disposizione, rischiando di rimanere a digiuno senza aver risolto alcun problema. Ed ecco che la sua disponibilit\u00e0 a condividere diventa moltiplicazione! Senza la sua disponibilit\u00e0 forse le cinquemila persone non avrebbero mangiato e la maggior parte se ne sarebbe andata, abbandonando la sequela di Ges\u00f9.", "riflettere": "Come mi comporto davanti al problema della fame nel mondo: come Filippo, come Andrea o come il ragazzo? Abbiamo il coraggio di offrire i nostri \u00abcinque pani d'orzo e due pesci\u00bb, anche se ci sembrano poche cose, convinti che possano diventare gioia condivisa per tutti? La gente voleva un messia che fosse re forte e potente. Oggi, molti vanno dietro a leader che promettono solo benefici. Cosa ci dice in proposito il vangelo di oggi?", "preghfin": "Tutti da te aspettano\nche tu dia loro il cibo in tempo opportuno.\nTu lo provvedi, essi lo raccolgono,\ntu apri la mano, si saziano di beni.\n<i>(Salmo 103)</i>"}