{"day": 4, "month": 1, "year": 2024, "weekday": 4, "date_str": "gioved\u00ec 4 gennaio 2024", "quotes": "1Gv 3,7-10; Sal 97", "quote_vangelo": "secondo Giovanni (1,35-42)", "curatore": "Barbara Pandolfi", "prevangelo": "Il commento di oggi \u00e8 proposto dal Centro Diocesano per le Vocazioni di Pisa", "indications": "", "preghiniz": "Dio di bont\u00e0 e di misericordia,\nche ci chiedi di collaborare alla tua opera di salvezza,\nmanda numerosi e santi operai per la tua vigna,\nperch\u00e9 alla tua Chiesa non manchino mai annunciatori coraggiosi del Vangelo,\nsacerdoti che ti offrano anche con la vita il sacrificio dell'Eucarestia\ne che, quali segni splendenti di Cristo buon pastore,\nguidino il tuo popolo sulle strade della carit\u00e0.\nManda il tuo Spirito Santo a rinfrancare il cuore dei giovani,\nperch\u00e9 abbiano il coraggio di dirti s\u00ec quando li chiami al servizio dei fratelli,\nla perseveranza nel seguire Ges\u00f9 anche sulla via della croce\ne la gioia grande di essere nel mondo testimoni del tuo amore.\nO Maria, Madre dei sacerdoti, dona a tutti i membri della Chiesa pisana\nla tua stessa fedelt\u00e0 per testimoniare a tutti\nla gioia che nasce dall'incontro con Cristo che vive e regna nei secoli in eterno. Amen.\n<i>(Giovanni Paolo Benotto)</i>", "vangelo": "In quel tempo, Giovanni stava con due dei suoi discepoli e, fissando lo sguardo su Ges\u00f9 che passava, disse: \u00abEcco l'agnello di Dio!\u00bb. E i suoi due discepoli, sentendolo parlare cos\u00ec, seguirono Ges\u00f9.\nGes\u00f9 allora si volt\u00f2 e, osservando che essi lo seguivano, disse loro: \u00abChe cosa cercate?\u00bb. Gli risposero: \u00abRabb\u00ec \u2013 che, tradotto, significa maestro \u2013, dove dimori?\u00bb. Disse loro: \u00abVenite e vedrete\u00bb. Andarono dunque e videro dove egli dimorava e quel giorno rimasero con lui; erano circa le quattro del pomeriggio.\nUno dei due che avevano udito le parole di Giovanni e lo avevano seguito, era Andrea, fratello di Simon Pietro. Egli incontr\u00f2 per primo suo fratello Simone e gli disse: \u00abAbbiamo trovato il Messia\u00bb \u2013 che si traduce Cristo \u2013 e lo condusse da Ges\u00f9. Fissando lo sguardo su di lui, Ges\u00f9 disse: \u00abTu sei Simone, il figlio di Giovanni; sarai chiamato Cefa\u00bb \u2013 che significa Pietro.", "medita": "Il testo di Giovanni si sviluppa dentro un gioco di sguardi e di parole non comprese: prima Giovanni Battista fissa lo sguardo su Ges\u00f9, dopo \u00e8 Ges\u00f9 stesso che fissa lo sguardo su Simone. E dentro quegli sguardi ci sono parole oscure: Giovanni Battista dice che Ges\u00f9 \u00e8 l'agnello, una metafora audace, che forse avr\u00e0 generato nei discepoli ricordi antichi, ma certamente non sono ancora pronti a comprendere perch\u00e9 Ges\u00f9 sia l'agnello di Dio. Cos\u00ec come \u00e8 altrettanto difficile per Simone accettare di essere chiamato pietra; probabilmente Simone si \u00e8 accorto forse che quella parola toccava un aspetto profondo della sua vita. Comunque sia, l'agnello e la pietra sono parole che evocano qualcosa che non \u00e8 ancora chiaro.\nMettersi a cercare vuol dire lasciarsi spingere da parole che non sono ancora del tutto comprese. Chi pretende di partire solo quando la strada \u00e8 completamente sgombra e lineare probabilmente non si muover\u00e0 mai. Per strapparci al nostro immobilismo, Ges\u00f9 ci invita a riconoscere il nostro vuoto, quello che non abbiamo. Quest'assenza prende anche il nome di desiderio. Ci mettiamo a cercare perch\u00e9 desideriamo qualcosa che non possediamo ancora: e siccome Dio non possiamo mai possederlo, non possiamo fare altro che cercarlo ancora, continuamente. Nel Vangelo, Ges\u00f9 rivolge spesso questa domanda: cosa cerchi? Cosa vuoi che io ti faccia? Vuoi guarire? Il desiderio di Ges\u00f9 \u00e8 dare una risposta al vuoto che ci abita.", "riflettere": "Signore, tu sei la vita che voglio vivere, la luce che voglio riflettere, il cammino che conduce al Padre, l'amore che voglio amare, la gioia che voglio condividere, la gioia che voglio seminare attorno a me. Ges\u00f9, tu sei tutto per me, senza Te non posso nulla. Tu sei il Pane di vita che la Chiesa mi d\u00e0. \u00c8 per te, in te, con te che posso vivere.", "preghfin": "Padre nostro, che sei nei cieli,\nTi preghiamo per coloro che hai chiamato\nad accompagnare i fratelli nella direzione spirituale,\nperch\u00e9 in loro ci sia uno sguardo che d\u00e0 vita,\nlo sguardo dell'amico che dice:\n\u00abSono contento che tu ci sei.\nSono contento che tu esista!\nRingrazio il Signore per il dono della tua vita!\u00bb.\nPreghiamo perch\u00e9 ogni uomo e ogni donna\npossa essere raggiunto da questo sguardo\ne che in esso possano cogliere la Tua volont\u00e0 su di loro."}