{"day": 15, "month": 1, "year": 2024, "weekday": 1, "date_str": "luned\u00ec 15 gennaio 2024", "quotes": "1Sam 15,16-23; Sal 49", "quote_vangelo": "secondo Marco (2,18-22)", "curatore": "Barbara Pandolfi", "prevangelo": "", "indications": "", "preghiniz": "Hai riscattato uomini di ogni lingua,\ndi ogni popolo, trib\u00f9, nazione,\ne ci hai costituito un popolo di sacerdoti e di re.\nSanto, Santo, Santo,\n\u00e8 il Signore onnipotente,\nColui che era, \u00e8 e viene,\ndegno di ricevere ogni gloria\nnei secoli dei secoli.", "vangelo": "In quel tempo, i discepoli di Giovanni e i farisei stavano facendo un digiuno. Vennero da Ges\u00f9 e gli dissero: \u00abPerch\u00e9 i discepoli di Giovanni e i discepoli dei farisei digiunano, mentre i tuoi discepoli non digiunano?\u00bb.\nGes\u00f9 disse loro: \u00abPossono forse digiunare gli invitati a nozze, quando lo sposo \u00e8 con loro? Finch\u00e9 hanno lo sposo con loro, non possono digiunare. Ma verranno giorni quando lo sposo sar\u00e0 loro tolto: allora, in quel giorno, digiuneranno.\nNessuno cuce un pezzo di stoffa grezza su un vestito vecchio; altrimenti il rattoppo nuovo porta via qualcosa alla stoffa vecchia e lo strappo diventa peggiore. E nessuno versa vino nuovo in otri vecchi, altrimenti il vino spaccher\u00e0 gli otri, e si perdono vino e otri. Ma vino nuovo in otri nuovi!\u00bb.", "medita": "Curiosamente, in questo brano del vangelo di Marco che oggi meditiamo, troviamo insieme i discepoli di Giovanni e i farisei. Se siamo abituati a vedere i farisei in modo negativo, sbagliamo. I farisei erano persone che cercavano di osservare la Legge-Tor\u00e0, i precetti ebraici. Cos\u00ec i discepoli di Giovanni. Forse tutte queste persone cercano sinceramente di vivere le Scritture, ma insieme rischiano di non vedere che il tempo nuovo \u00e8 orami iniziato ed \u00e8 necessario utilizzare schemi nuovi, leggere quei passi della Scrittura che indicano la venuta del tempo messianico.\nNon \u00e8 possibile mettere vino nuovo in otri vecchi o toppe-rammendi nuovi su abiti vecchi. Il nuovo richiede novit\u00e0, superamenti, nuove prospettive. Ora lo sposo \u00e8 arrivato. Non sanno riconoscere la sua venuta coloro che si sentono fedeli alle Scritture?\nQuella dello sposo era un'immagine chiara per i contemporanei di Ges\u00f9, per coloro che ben conoscevano le Scritture. Con l'immagine dello sposo la Bibbia, infatti, indica Dio nella sua relazione di amore con il suo popolo. Ebbene Ges\u00f9 \u00e8 questo abbraccio eterno di Dio con la nostra umanit\u00e0. Non c'\u00e8 posto per digiunare in questi giorni di gioia, di esultanza, di lode, di nozze.\nVerranno poi i tempi del dolore, quando lo sposo sar\u00e0 tolto violentemente. In quei giorni il digiuno esprimer\u00e0 il dolore e il \u201clutto\u201d, la fatica di credere in questo Sposo-Dio che muore su una croce, che sembra sconfitto. Anche allora sar\u00e0 necessario porsi di fronte alle Scritture e leggerle con coraggio e con apertura.", "riflettere": "Anche noi possiamo, talvolta, rischiare di tentare e di voler conciliare il vecchio e il nuovo. Chiediamoci allora cosa troviamo in noi di vecchio che non ci permette di vivere pienamente il nuovo del messaggio di Ges\u00f9?", "preghfin": "Amen, lode, gloria e sapienza, azione di grazie, onore e potenza,\nforza al nostro Dio nei secoli dei secoli. Amen.\nBenedetto \u00e8 il Signore.\nI suoi santi non avranno pi\u00f9 fame.\nBenedetto \u00e8 il Signore.\nI suoi santi non avranno pi\u00f9 sete.\nBenedetto \u00e8 il Signore.\nI suoi santi non saranno pi\u00f9 colpiti dal sole.\nBenedetto \u00e8 il Signore.\nIl Signore sar\u00e0 loro pastore\ne li guider\u00e0 alla fonte della vita."}