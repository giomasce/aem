{"day": 9, "month": 1, "year": 2024, "weekday": 2, "date_str": "marted\u00ec 9 gennaio 2024", "quotes": "1Sam 1,9-20; 1Sam 2,1.4-8", "quote_vangelo": "secondo Marco (1,21b-28)", "curatore": "Barbara Pandolfi", "prevangelo": "", "indications": "Tempo ordinario\nSalterio: prima settimana", "preghiniz": "Santa Maria, Vergine della notte,\nnoi t'imploriamo di starci vicino quando incombe il dolore,\nirrompe la prova, sibila il vento della disperazione,\no il freddo delle delusioni o l'ala severa della morte.\nLiberaci dai brividi delle tenebre.\nNell'ora del nostro calvario, Tu, che hai sperimentato l'eclissi del sole,\nstendi il tuo manto su di noi, sicch\u00e9, fasciati dal tuo respiro,\nci sia pi\u00f9 sopportabile la lunga attesa della libert\u00e0.\nAlleggerisci con carezze di Madre la sofferenza dei malati.\nRiempi di presenze amiche e discrete il tempo amaro di chi \u00e8 solo.\nPreserva da ogni male i nostri cari che faticano in terre lontane e conforta,\ncol baleno struggente degli occhi, chi ha perso la fiducia nella vita.\nRipeti ancora oggi la canzone del Magnificat,\ne annuncia straripamenti di giustizia a tutti gli oppressi della terra.\nSe nei momenti dell'oscurit\u00e0 ti metterai vicino a noi\nle sorgenti del pianto si disseccheranno sul nostro volto.\nE sveglieremo insieme l'aurora. Amen.\n<i>(Monsignor Tonino Bello)</i>", "vangelo": "In quel tempo, Ges\u00f9, entrato di sabato nella sinagoga, [a Cafarnao,] insegnava. Ed erano stup\u00ecti del suo insegnamento: egli infatti insegnava loro come uno che ha autorit\u00e0, e non come gli scribi.\nEd ecco, nella loro sinagoga vi era un uomo posseduto da uno spirito impuro e cominci\u00f2 a gridare, dicendo: \u00abChe vuoi da noi, Ges\u00f9 Nazareno? Sei venuto a rovinarci? Io so chi tu sei: il santo di Dio!\u00bb. E Ges\u00f9 gli ordin\u00f2 severamente: \u00abTaci! Esci da lui!\u00bb. E lo spirito impuro, straziandolo e gridando forte, usc\u00ec da lui.\nTutti furono presi da timore, tanto che si chiedevano a vicenda: \u00abChe \u00e8 mai questo? Un insegnamento nuovo, dato con autorit\u00e0. Comanda persino agli spiriti impuri e gli obbediscono!\u00bb.\nLa sua fama si diffuse subito dovunque, in tutta la regione della Galilea.", "medita": "Cafarnao \u00e8 definita \u00abla citt\u00e0 di Ges\u00f9\u00bb, il luogo, cio\u00e8, dove si svolge buona parte del suo ministero in questa zona di confine, sulle rive del lago di Tiberiade, il Mar di Galilea; \u00e8 qui che incontra i primi discepoli, come abbiamo visto nel testo evangelico di ieri. A Cafarnao \u00e8 ancora visibile oggi una sinagoga costruita su quella antica dei tempi del Signore; scopriremo poi che \u00e8 vicinissima alla casa di Pietro.\nProprio qui, nella sinagoga, luogo di ascolto della parola e di incontro della comunit\u00e0, \u00e8 presente un uomo posseduto da uno spirito immondo. La violenza dello spirito immondo spinge l'uomo a rivolgersi a Ges\u00f9, gridando con una certa violenza. Egli conosce che quell'uomo che parla con autorit\u00e0 \u00e8 \u00abil santo di Dio\u00bb. Ci sono conoscenze che non servono, non sono espressioni di fede. Non basta dire correttamente chi sia questo uomo, bisogna diventarne discepoli, mettersi in ascolto e obbedire alla sua Parola. Non sono le formule che dicono la fede, ma il coinvolgimento della vita. E questo spirito prende chiaramente le distanze da Ges\u00f9: \u00abChe vuoi da noi, Ges\u00f9 Nazareno? Sei venuto a rovinarci?\u00bb.\nNon \u00e8 senza significato che questo uomo posseduto da uno spirito immondo sia in una sinagoga. \u00c8 il primo segno che Ges\u00f9 compie secondo il vangelo di Marco: la lotta tra il Signore e il male \u00e8 una connotazione presente nei vangeli. Il Signore \u00e8 venuto a liberare, a ridare vita, a vincere il male in tutte le sue forme, anche quando si nascondono nei luoghi che sembrano dedicati a Dio, alla preghiera, al culto. Ci\u00f2 che segna la differenza \u00e8 l'adesione al Signore, o almeno lo stupore sincero di fronte a lui.", "riflettere": "Mi stupisce ancora la Parola di Ges\u00f9? Come mi pongo di fronte al Signore? Ripeto formule di fede o riesco ad andare oltre, entrando in relazione con lui? Desidero che Ges\u00f9 sia il mio Maestro?", "preghfin": "Ges\u00f9 prega anche per noi, al nostro posto e in nostro favore.\nTutte le nostre domande sono state raccolte\nuna volta per sempre nel suo grido sulla croce\ned esaudite dal Padre nella sua Risurrezione,\ned \u00e8 per questo che egli non cessa\ndi intercedere per noi presso il Padre.\n<i>(Catechismo della Chiesa Cattolica, 2741)</i>"}