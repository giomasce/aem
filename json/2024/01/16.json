{"day": 16, "month": 1, "year": 2024, "weekday": 2, "date_str": "marted\u00ec 16 gennaio 2024", "quotes": "1Sam 16,1-13a; Sal 88", "quote_vangelo": "secondo Marco (2,23-28)", "curatore": "Barbara Pandolfi", "prevangelo": "", "indications": "", "preghiniz": "Signore Ges\u00f9, fermati accanto a noi\ne dona luce ai nostri occhi e al cuore.\nToccaci e aprici al bene.\nTu che sei la luce sciogli il buio che ci rende ciechi.\nVogliamo vedere, Signore!\nVogliamo vedere il bene che ci circonda.\nVogliamo vedere la tua presenza in chi ci sta accanto\nper accogliere la vita di tutti come dono.\nAmen.", "vangelo": "In quel tempo, di sabato Ges\u00f9 passava fra campi di grano e i suoi discepoli, mentre camminavano, si misero a cogliere le spighe. I farisei gli dicevano: \u00abGuarda! Perch\u00e9 fanno in giorno di sabato quello che non \u00e8 lecito?\u00bb. Ed egli rispose loro: \u00abNon avete mai letto quello che fece Davide quando si trov\u00f2 nel bisogno e lui e i suoi compagni ebbero fame? Sotto il sommo sacerdote Abiat\u00e0r, entr\u00f2 nella casa di Dio e mangi\u00f2 i pani dell'offerta, che non \u00e8 lecito mangiare se non ai sacerdoti, e ne diede anche ai suoi compagni!\u00bb.\nE diceva loro: \u00abIl sabato \u00e8 stato fatto per l'uomo e non l'uomo per il sabato! Perci\u00f2 il Figlio dell'uomo \u00e8 signore anche del sabato\u00bb.", "medita": "Il sabato. Pi\u00f9 volte nei vangeli ritorna il tema del sabato e la discussione intorno alla sua osservanza. Questo giorno, infatti, rimanda alle prime pagine del libro della Genesi, ai giorni della creazione, quando, dopo il lavoro, Dio si ripos\u00f2 e benedisse il settimo giorno. A imitazione del Signore l'uomo \u00e8 inviato a riposare, astenendosi da ogni lavoro. Una serie di precetti regola l'osservanza del sabato. In fondo il riposo \u00e8 un'occasione per gli esseri umani per trovare il senso della vita: non solo esseri che producono, ma esseri di relazione, con Dio e con i fratelli, esseri liberi, esseri a immagine di Dio.\nIl rischio \u00e8 perdere di vista il vero significato del giorno benedetto da Dio. Un rischio sempre in agguato quando si guarda solo alla lettera e non al cuore di ogni norma. A questo significato profondo rimandano le parole di Ges\u00f9: \u00abIl sabato \u00e8 stato fatto per l'uomo e non l'uomo per il sabato! Perci\u00f2 il Figlio dell'uomo \u00e8 signore anche del sabato\u00bb.\nL'argomentazione che Ges\u00f9 pone e presenta ai suoi interlocutori \u00e8 significativa e rimanda al modo ebraico di leggere le Scritture: cercare nelle Parola di Dio una situazione analoga, commentare la Bibbia con la Bibbia. Ges\u00f9 lo fa rimandando a un episodio della vita di Davide e sottolineando: \u00abNon avete mai letto quello che fece Davide\u2026\u00bb. In fondo rimanda proprio a quella Parola di Dio a cui i farisei facevano riferimento, criticando il suo agire e mostrando loro come il suo agire abbia dei precedenti proprio nelle Scritture.", "riflettere": "Nella mia esperienza di fede come vivo le regole, le norme, i precetti? Mi sento una persona liberata dall'amore di Dio? Comprendo che il sabato \u00e8 per me, per ritrovare il senso profondo della vita umana?", "preghfin": "Misericordioso e pietoso \u00e8 il Signore, lento all'ira e grande nell'amore.\nNon \u00e8 in lite per sempre, non rimane adirato in eterno.\nNon ci tratta secondo i nostri peccati e non ci ripaga secondo le nostre colpe.\nPerch\u00e9 quanto il cielo \u00e8 alto sulla terra,\ncos\u00ec la sua misericordia \u00e8 potente su quelli che lo temono;\nquanto dista l'oriente dall'occidente,\ncos\u00ec egli allontana da noi le nostre colpe.\nCome \u00e8 tenero un padre verso i figli,\ncos\u00ec il Signore \u00e8 tenero verso quelli che lo temono,\nperch\u00e9 egli sa bene di che siamo plasmati, ricorda che noi siamo polvere.\n<i>(Salmo 103)</i>"}