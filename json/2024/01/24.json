{"day": 24, "month": 1, "year": 2024, "weekday": 3, "date_str": "mercoled\u00ec 24 gennaio 2024", "quotes": "2Sam 7,4-17; Sal 88", "quote_vangelo": "secondo Marco (4,1-20)", "curatore": "Barbara Pandolfi", "prevangelo": "", "indications": "San Francesco di Sales", "preghiniz": "Ges\u00f9, se il mio cuore \u00e8 duro come terra battuta, ti prego, dissodalo.\nSe la superbia mi rende intransigente e altezzoso, ti prego, sostienimi con la tua grazia.\nSe \u00e8 superficiale e distratto come banderuola, ti prego, rendilo attento.\nSe lo vedi confuso dalle idee del mondo, ti prego, conquistalo con il tuo fascino.\nSe \u00e8 pieno dei sassi delle mie trasgressioni, ti prego, perdonalo e convertilo.\nSe si trova in situazioni di peccato irreversibile, ti prego, aprigli sentieri di speranza.\nSe \u00e8 imbrigliato nelle passioni disordinate, ti prego, liberalo.\nSe \u00e8 povero di virt\u00f9 che sono il sale della vita, ti prego, rendilo sapiente.\nSe \u00e8 arido e poco irrorato dalla grazia, ti prego, inondalo di benedizioni.\nSe anela a Te giorno e notte, semina in esso la tua Parola e fa' che produca frutto abbondante.", "vangelo": "In quel tempo, Ges\u00f9 cominci\u00f2 di nuovo a insegnare lungo il mare. Si riun\u00ec attorno a lui una folla enorme, tanto che egli, salito su una barca, si mise a sedere stando in mare, mentre tutta la folla era a terra lungo la riva. Insegnava loro molte cose con parabole e diceva loro nel suo insegnamento: \u00abAscoltate. Ecco, il seminatore usc\u00ec a seminare. Mentre seminava, una parte cadde lungo la strada; vennero gli uccelli e la mangiarono. Un'altra parte cadde sul terreno sassoso, dove non c'era molta terra; e subito germogli\u00f2 perch\u00e9 il terreno non era profondo, ma quando spunt\u00f2 il sole, fu bruciata e, non avendo radici, secc\u00f2. Un'altra parte cadde tra i rovi, e i rovi crebbero, la soffocarono e non diede frutto. Altre parti caddero sul terreno buono e diedero frutto: spuntarono, crebbero e resero il trenta, il sessanta, il cento per uno\u00bb. E diceva: \u00abChi ha orecchi per ascoltare, ascolti!\u00bb.\nQuando poi furono da soli, quelli che erano intorno a lui insieme ai Dodici lo interrogavano sulle parabole. Ed egli diceva loro: \u00abA voi \u00e8 stato dato il mistero del regno di Dio; per quelli che sono fuori invece tutto avviene in parabole, affinch\u00e9 guardino, s\u00ec, ma non vedano, ascoltino, s\u00ec, ma non comprendano, perch\u00e9 non si convertano e venga loro perdonato\u00bb.\nE disse loro: \u00abNon capite questa parabola, e come potrete comprendere tutte le parabole? Il seminatore semina la Parola. Quelli lungo la strada sono coloro nei quali viene seminata la Parola, ma, quando l'ascoltano, subito viene Satana e porta via la Parola seminata in loro. Quelli seminati sul terreno sassoso sono coloro che, quando ascoltano la Parola, subito l'accolgono con gioia, ma non hanno radice in se stessi, sono incostanti e quindi, al sopraggiungere di qualche tribolazione o persecuzione a causa della Parola, subito vengono meno. Altri sono quelli seminati tra i rovi: questi sono coloro che hanno ascoltato la Parola, ma sopraggiungono le preoccupazioni del mondo e la seduzione della ricchezza e tutte le altre passioni, soffocano la Parola e questa rimane senza frutto. Altri ancora sono quelli seminati sul terreno buono: sono coloro che ascoltano la Parola, l'accolgono e portano frutto: il trenta, il sessanta, il cento per uno\u00bb.", "medita": "Ci eravamo abituati a passi brevi, tratti dal vangelo di Marco che \u00e8 il pi\u00f9 breve, il pi\u00f9 sintetico sebbene denso e significativo tra i quattro che la Chiesa ha considerato canonici. Oggi la liturgia ci presenza un testo lungo e articolato: una parabola e la sua spiegazione. Una parabola famosa. Nel vangelo di Marco arriva ora, al capitolo 4, quando Ges\u00f9 ha gi\u00e0 iniziato la sua missione, che \u00e8 proprio quella di seminare con abbondanza, di gettare il seme della Parola: l'annuncio del Regno di Dio presente ormai in mezzo al suo popolo. Il seme \u00e8 gettato oltre ogni calcolo, oltre ogni misura umana, ovunque. Un seme che sembra avere tutto il vigore e la forza; infatti germoglia ovunque: un seme buono. Non c'\u00e8 alcun dubbio sulla qualit\u00e0 del seme.\nInvece questo seme che cade ovunque sembra suggerire che nessuno sappia quale sia il terreno buono, quale si riveler\u00e0 il luogo adatto a farlo fruttificare in pienezza. Se un terreno non ha la responsabilit\u00e0 di essere come \u00e8, la parabola sposta la nostra riflessione sul tipo di accoglienza umana che questo seme riceve. Come ogni parabola anche questa diventa una domanda, esplicita o implicita, per ciascuno di coloro che legge il testo del vangelo. Per questo non sempre le parabole sono chiare, immediatamente comprensibili; non sono solo testi da leggere, ma invito a coinvolgersi in prima persona, a cercare dentro s\u00e9 stessi, mettendosi in discussione e in movimento.\nLa parabola \u00e8 per noi, per questo Ges\u00f9 dice: \u00abA voi \u00e8 stato dato il mistero del regno di Dio\u00bb. Nessuno \u00e8 escluso, ma il testo suggerisce che ci sono alcuni che \u00absono fuori\u00bb, cio\u00e8 che non entrano nell'ascolto attivo e partecipe della Parola, restano alla lettera della parabola.", "riflettere": "Riesco a mettermi in movimento di fronte a questa parabola, mi sento interpellato in prima persona? Quale terreno offro al seme della Parola? Cosa mi guida nell'ascolto quotidiano del Signore? Quali preoccupazioni soffocano in me lo slancio iniziale e il germoglio che ogni giorno spunta in me?", "preghfin": "Ges\u00f9, Seminatore divino,\napri il mio cuore all'ascolto attento della tua Parola.\nMaestro di Verit\u00e0,\nnon permettere che io lasci cadere invano la tua Parola.\nColtivatore dei cuori,\nestirpa con pazienza dal mio cuore tutte le erbe cattive.\nAmore Misericordioso,\nperdona tutti i miei peccati, e anche le imperfezioni.\nMio vero Padre e guida\nprenditi cura della mia anima, con pazienza infinita.\nAmen."}