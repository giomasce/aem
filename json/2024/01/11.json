{"day": 11, "month": 1, "year": 2024, "weekday": 4, "date_str": "gioved\u00ec 11 gennaio 2024", "quotes": "1Sam 4,1b-11; Sal 43", "quote_vangelo": "secondo Marco (1,40-45)", "curatore": "Barbara Pandolfi", "prevangelo": "", "indications": "", "preghiniz": "Ges\u00f9, Figlio di Dio, ti lodiamo per la tua umilt\u00e0 nel diventare uomo\ne nel sacrificarti per la nostra salvezza.\nTi preghiamo di accompagnarci nel nostro quotidiano,\ndi darci la forza di seguire i tuoi insegnamenti\ne di vivere secondo il tuo esempio.\nCon il Padre e lo Spirito Santo, sei uno con loro nella divinit\u00e0.", "vangelo": "In quel tempo, venne da Ges\u00f9 un lebbroso, che lo supplicava in ginocchio e gli diceva: \u00abSe vuoi, puoi purificarmi!\u00bb. Ne ebbe compassione, tese la mano, lo tocc\u00f2 e gli disse: \u00abLo voglio, sii purificato!\u00bb. E subito, la lebbra scomparve da lui ed egli fu purificato.\nE, ammonendolo severamente, lo cacci\u00f2 via subito e gli disse: \u00abGuarda di non dire niente a nessuno; va', invece, a mostrarti al sacerdote e offri per la tua purificazione quello che Mos\u00e8 ha prescritto, come testimonianza per loro\u00bb.\nMa quello si allontan\u00f2 e si mise a proclamare e a divulgare il fatto, tanto che Ges\u00f9 non poteva pi\u00f9 entrare pubblicamente in una citt\u00e0, ma rimaneva fuori, in luoghi deserti; e venivano a lui da ogni parte.", "medita": "L'evangelista Marco ci presenta, ancora nel primo, densissimo, capitolo, un altro segno: dopo l'uomo liberato dallo spirito impuro e la suocera di Pietro rialzata, usando la parola della risurrezione, ecco che un lebbroso si avvicina a Ges\u00f9.\nI lebbrosi erano morti viventi, dovevano stare lontani dalla gente e, certo, specialmente un Maestro di Israele non poteva toccarli per non contrarre l'impurit\u00e0 legale. Ges\u00f9, con il battesimo di Giovanni (\u00abSi present\u00f2 Giovanni a battezzare nel deserto, predicando un battesimo di conversione per il perdono dei peccati\u00bb, Mc 1, 4) si \u00e8 immerso totalmente nella nostra umanit\u00e0. Non esiste pi\u00f9 per lui una separazione tra puro e impuro, tra sacro e profano. Egli \u00e8 davvero uno di noi, fino a toccare il lebbroso, fino a sollevare la suocera di Pietro malata.\nEppure Marco ci ha gi\u00e0 detto, in pochi versetti, che questo uomo \u00e8 il Figlio di Dio: \u00abVangelo di Ges\u00f9 Cristo, Figlio di Dio\u00bb (1, 1), \u00abTu sei il Figlio mio prediletto, in te mi sono compiaciuto\u00bb (1, 11). Sembrerebbe un contrasto, e invece \u00e8 l'assoluta novit\u00e0 di Ges\u00f9. Una novit\u00e0 che, forse, continua a scandalizzare anche noi, che siamo tentati di relegare Dio nel cielo, lontano dal nostro mondo e dalla nostra umanit\u00e0 fragile e debole.\nEppure dal vangelo emerge con chiarezza che Ges\u00f9 \u00e8 Dio, ma anche viceversa; Che Dio si manifesta pienamente in Ges\u00f9 di Nazaret. Le sue azioni, le sue parole, i suoi gesti\u2026 dicono Dio. Forse per questo Ges\u00f9 vuole che il lebbroso guarito non dica niente: non sia fraintesa la sua azione. Ma pu\u00f2 rimanere nascosto il bene, pu\u00f2 non essere manifestata la risurrezione di questo uomo morto che \u00e8 tornato in vita?", "riflettere": "Entrare nel mistero di Dio che si fa uomo \u00e8 la fatica che \u00e8 chiesta anche a noi. \u00c8 una conversione continua per uscire dalle false immagini che ciascuno \u00e8 tentato di costruirsi. Quali passi mi sono richiesti oggi?", "preghfin": "Signore Ges\u00f9.\nTu meglio di me conosci la mia debole natura umana:\nTu sei l'unico che pu\u00f2 guarirmi,\nTu sei l'unico che pu\u00f2 donarmi la forza.\nSignore, che rialzi chiunque caduto\ne fondi la tua potenza nel mio cuore,\nfa' che possa vivere e non sopravvivere,\nche possa offrire e non soffrire."}