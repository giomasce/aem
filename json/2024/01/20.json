{"day": 20, "month": 1, "year": 2024, "weekday": 6, "date_str": "sabato 20 gennaio 2024", "quotes": "2Sam 1,1-4.11-12.17.19.23-27; Sal 79", "quote_vangelo": "secondo Marco (3,20-21)", "curatore": "Barbara Pandolfi", "prevangelo": "", "indications": "", "preghiniz": "Siamo qui dinanzi a te, o Spirito Santo:\nsentiamo il peso delle nostre debolezze,\nma siamo tutti riuniti nel tuo nome.\nVieni a noi, assistici, scendi nei nostri cuori:\ninsegnaci tu ci\u00f2 che dobbiamo fare,\nmostraci tu il cammino da seguire,\ncompi tu stesso quanto da noi richiedi.\nSii tu solo a suggerire e guidare le nostre decisioni,\nperch\u00e9 tu solo, con Dio Padre e con il Figlio suo,\nhai un nome santo e glorioso.", "vangelo": "In quel tempo, Ges\u00f9 entr\u00f2 in una casa e di nuovo si radun\u00f2 una folla, tanto che non potevano neppure mangiare.\nAllora i suoi, sentito questo, uscirono per andare a prenderlo; dicevano infatti: \u00ab\u00c8 fuori di s\u00e9\u00bb.", "medita": "Un testo difficile, nella sua sinteticit\u00e0 e nella sua \u201ccrudezza\u201d, quello che in questi pochi versetti Marco, il vangelo pi\u00f9 antico, ci presenta. Ancora una volta una contrapposizione, questa volta tra le folle e i suoi. La folla, sebbene anonima, rimanda all'idea di un numero rilevante di persone. Per di pi\u00f9 il testo sottolinea che questa folla impedisce a Ges\u00f9 e ai suoi anche di mangiare. Ancora una volta un'espressione che appare esagerata e quasi ironica.\nTutte queste persone si radunano intorno a lui, vanno da lui\u2026 mosse dai loro bisogni di guarigione, di salvezza, di liberazione. Chi si riconosce povero e bisognoso corre da Ges\u00f9, perch\u00e9 questo Maestro \u00e8 colui che sembra offrire loro una speranza, un appiglio, un conforto. Forse non si pone neppure molte domande: vede i segni compiuti e si affida.\nContrapposto a questa folla c'\u00e8 un altro gruppo, stavolta piccolo, quello dei suoi. Per meglio comprendere chi sono pu\u00f2 essere utile leggere alcuni dei delle parole seguenti del testo marciano: \u00abGiunsero sua madre e i suoi fratelli e, stando fuori, lo mandarono a chiamare\u00bb (v. 31). I suoi sono coloro che dovrebbero conoscerlo meglio, ma che in realt\u00e0, di fronte a quello che sta succedendo, si chiedono se non sia fuori di s\u00e9 e vanno per prenderlo. Apparentemente sembra che desiderino prendersi cura di lui, proteggerlo da se stesso, ma in realt\u00e0 restano chiusi di fronte a ci\u00f2 che straordinario egli compie e suscita.\nStupisce la presenza di Maria. Tuttavia il testo non indica che anche lei pensi quello che pensano gli altri, cio\u00e8 che \u201c\u00e8 fuori di s\u00e9\u201d. Ma su questa presenza torneremo tra qualche giorno, leggendo e seguendo il testo di Marco in una lettura continuata.", "riflettere": "Cosa spinge ciascuno/a di noi ad andare da Ges\u00f9? Quale \u00e8 la nostra preghiera, la nostra richiesta pi\u00f9 profonda, il bisogno che portiamo nel cuore? O meglio ci riconosciamo veramente poveri di fronte a Lui? Cosa ci aspettiamo?", "preghfin": "Non permettere che sia lesa da noi la giustizia,\nTu che ami l'ordine e la pace;\nnon ci faccia sviare l'ignoranza, non ci renda parziali l'umana simpatia,\nnon ci influenzino cariche o persone.\nTienici stretti a te col dono della tua grazia,\nperch\u00e9 siamo una sola cosa in te\ne in nulla ci discostiamo dalla verit\u00e0.\nFa' che riuniti nel tuo santo nome,\nsappiamo contemperare bont\u00e0 e fermezza insieme\ncos\u00ec da far tutto in armonia con te,\nnell'attesa che ci siano dati in futuro i premi eterni. Amen."}