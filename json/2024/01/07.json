{"day": 7, "month": 1, "year": 2024, "weekday": 7, "date_str": "domenica 7 gennaio 2024", "quotes": "Is 55,1-11; Is 12,2-6; 1Gv 5,1-9", "quote_vangelo": "secondo Marco (1,7-11)", "curatore": "Barbara Pandolfi", "prevangelo": "", "indications": "Battesimo del Signore", "preghiniz": "O Padre, che nel battesimo del Giordano\ncon la forza della tua voce\ne la discesa dello Spirito\nci hai presentato solennemente\nil Signore Ges\u00f9 come l'Unigenito che tu ami,\ndona a chi,\nrigenerato dall'acqua e dallo Spirito,\n\u00e8 diventato tuo figlio\ndi vivere senza smarrimenti\nsecondo il tuo disegno di amore.\nAmen.", "vangelo": "In quel tempo, Giovanni proclamava: \u00abViene dopo di me colui che \u00e8 pi\u00f9 forte di me: io non sono degno di chinarmi per slegare i lacci dei suoi sandali. Io vi ho battezzato con acqua, ma egli vi battezzer\u00e0 in Spirito Santo\u00bb.\nEd ecco, in quei giorni, Ges\u00f9 venne da N\u00e0zaret di Galilea e fu battezzato nel Giordano da Giovanni. E, subito, uscendo dall'acqua, vide squarciarsi i cieli e lo Spirito discendere verso di lui come una colomba. E venne una voce dal cielo: \u00abTu sei il Figlio mio, l'amato: in te ho posto il mio compiacimento\u00bb.", "medita": "Subito dopo la solennit\u00e0 dell'Epifania si conclude il tempo di Natale con la memoria del battesimo di Ges\u00f9, che quest'anno quasi coincidono e si intrecciano tra loro. Il battesimo \u00e8, infatti, ancora una manifestazione del Signore, che la Chiesa ha associato alle altre manifestazioni (l'adorazione dei Magi, il battesimo, le nozze di Cana) in questo tempo che segue alla celebrazione della nascita di Ges\u00f9.\nEppure il ricordo del battesimo nel Giordano \u00e8 stato un episodio difficile da accogliere per i primi cristiani, che riconoscendo in Ges\u00f9 il Cristo e il Signore dovevano conciliare questo aspetto con la discesa di Ges\u00f9 nelle acque del Giordano tra i peccatori. Pur non tralasciando il richiamo al battesimo compiuto dal Battista, il testo di Giovanni, che la liturgia ci propone oggi, pone l'accento maggiormente proprio sulla testimonianza che viene da un cielo aperto, anzi squarciato. I cieli sono il luogo che la tradizione, fino ad oggi, attribuisce a Dio. C'\u00e8 un'osmosi, in questo evento, tra il cielo e la terra, tra la voce di Dio e la voce di Giovanni; si squarcia una barriera di separazione, si supera l'idea di una distanza incolmabile tra Dio e l'uomo.\nChi \u00e8 sulle rive del fiume, per ascoltare Giovanni, quel giorno vede un uomo come tutti gli altri scendere nelle acque tranquille del Giordano per essere battezzato, e insieme scendere dal cielo lo Spirito come una colomba e ode una voce che attesta come questo uomo sia il Figlio amato, donato al mondo dall'amore di Dio. Una solenne presentazione per coloro che si dispongono ad ascoltare il <i>Logos</i>, la Parola che viene nel mondo per battezzare nello Spirito Santo.", "riflettere": "Il battesimo di Ges\u00f9 rimanda al nostro battesimo, alla nostra immersione nella vita del Signore e della Chiesa. Fin dall'inizio, come attestano i testi paolini, i cristiani hanno visto nel battesimo il proprio passaggio dalla morte alla vita, una vita che \u00e8 gi\u00e0 da \u201crisorti\u201d e che come tali siamo chiamati a vivere: donne e uomini nuovi, con \u201cil Dna di Dio\u201d (Ermes Ronchi).", "preghfin": "Largamente la tua paterna benedizione\ndiscenda dal cielo, o Dio,\nsulla tua Chiesa;\nconferma nella fedelt\u00e0 a te\nchi \u00e8 stato purificato nelle acque\ne rigenerato dallo Spirito.\nRavviva, Signore, ogni giorno in noi\nla grazia battesimale.\nAmen."}