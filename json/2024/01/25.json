{"day": 25, "month": 1, "year": 2024, "weekday": 4, "date_str": "gioved\u00ec 25 gennaio 2024", "quotes": "At 22,3-16 <i>opp</i> At 9,1-22; Sal 116", "quote_vangelo": "secondo Marco (16,15-18)", "curatore": "Barbara Pandolfi", "prevangelo": "", "indications": "Conversione di San Paolo", "preghiniz": "O Dio,\nche hai illuminato tutte le genti con la parola dell'apostolo Paolo,\nconcedi anche a noi,\nche oggi ricordiamo la sua conversione,\ndi camminare sempre verso di te\ne di essere testimoni della tua verit\u00e0.\nPer il nostro Signore Ges\u00f9 Cristo,\ntuo Figlio, che \u00e8 Dio,\ne vive e regna con te,\nnell'unit\u00e0 dello Spirito Santo,\nper tutti i secoli dei secoli.\nAmen.", "vangelo": "In quel tempo, [Ges\u00f9 apparve agli Undici] e disse loro: \u00abAndate in tutto il mondo e proclamate il Vangelo a ogni creatura. Chi creder\u00e0 e sar\u00e0 battezzato sar\u00e0 salvato, ma chi non creder\u00e0 sar\u00e0 condannato.\nQuesti saranno i segni che accompagneranno quelli che credono: nel mio nome scacceranno dem\u00f2ni, parleranno lingue nuove, prenderanno in mano serpenti e, se berranno qualche veleno, non recher\u00e0 loro danno; imporranno le mani ai malati e questi guariranno\u00bb.", "medita": "Si conclude oggi, nella memoria della conversione-vocazione di san Paolo, la settimana di preghiera per l'unit\u00e0 dei cristiani e la liturgia ci sollecita a meditare il capitolo 16 del vangelo di Marco: l'invio in missione in tutto il mondo. Nella storia questo mandato di Ges\u00f9 \u00e8 stato accolto, il messaggio evangelico possiamo dire che sia arrivato davvero a tutto il mondo, ad ogni creatura. Purtroppo \u00e8 arrivato da cristiani che, lungo i secoli, si sono divisi tra loro. Se Ges\u00f9 aveva pregato per l'unit\u00e0 dei suoi discepoli, nella storia questa unit\u00e0 \u00e8 venuta meno e rende ancora oggi difficile l'annuncio del vangelo in tanti Paesi. Una testimonianza difficile, sofferta. Eppure ci sono oggi segni di speranza ai quali guardare con fiducia.\nLa settimana di preghiera appena conclusa, indica, a partire \u201cdal basso\u201d, un cammino significativo, un desiderio profondo di unit\u00e0, di riconciliazione, di dialogo, di comprensione, di accoglienza reciproca, di fraternit\u00e0. Se il Signore ha pregato per l'unit\u00e0, oggi lo preghiamo perch\u00e9 perdonando le nostre divisioni, ci doni il coraggio di ritrovarci, tra fratelli e sorelle, nel suo nome. Anche per noi \u00e8 il tempo di una conversione che, come per san Paolo, \u00e8 anche vocazione.\nAllora uniti nell'amore potremmo compiere i segni dei credenti: scacciare i demoni della divisione, parlare un linguaggio nuovo, non temere i \u201cserpenti velenosi\u201d, guarire dalle nostre chiusure e dai nostri pregiudizi. Ci sostenga il Signore che invochiamo con le stesse parole che lui stesso ci ha insegnato e che confessiamo nella fede comune espressa dai primi concili.", "riflettere": "Ci capita di pregare e lavorare per l'unit\u00e0 dei cristiani? Oppure lo facciamo solo in questi giorni? Ci informiamo sui cammini che esistono per dialogare, accogliersi reciprocamente, condividere, riconoscere il molto che ci unisce?", "preghfin": "Signore Ges\u00f9 Cristo,\nche alla vigilia della tua passione\nhai pregato perch\u00e9 tutti i tuoi discepoli\nfossero uniti perfettamente come tu nel Padre e il Padre in te,\nfa' che noi sentiamo con dolore il male delle nostre divisioni\ne che lealmente possiamo scoprire in noi e sradicare\nogni sentimento d'indifferenza, di diffidenza e di mutua astiosit\u00e0.\nConcedici la grazia di poter incontrare tutti in te,\naffinch\u00e9 dal nostro cuore e dalle nostre labbra\nsi elevi incessantemente la tua preghiera per l'unit\u00e0 dei cristiani,\ncome tu la vuoi e con i mezzi che tu vuoi.\nIn te che sei la carit\u00e0 perfetta,\nfa' che noi troviamo la via che conduce all'unit\u00e0\nnell'obbedienza al tuo amore e alla tua verit\u00e0.\nAmen."}