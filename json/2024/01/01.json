{"day": 1, "month": 1, "year": 2024, "weekday": 1, "date_str": "luned\u00ec 1 gennaio 2024", "quotes": "Nm 6,22-27; Sal 66; Gal 4,4-7", "quote_vangelo": "secondo Luca (2,16-21)", "curatore": "Barbara Pandolfi", "prevangelo": "", "indications": "Maria Santissima Madre di Dio\nTempo di Natale", "preghiniz": "A te, Maria, fonte della vita, si accosta la mia anima assetata.\nA te, tesoro di misericordia, ricorre con fiducia la mia miseria.\nCome sei vicina, anzi intima al Signore!\nEgli abita in te e tu in lui.\nNella tua luce, posso contemplare la luce di Ges\u00f9, sole di giustizia.\nSanta Madre di Dio, io confido nel tuo tenerissimo e purissimo affetto.\nSii per me mediatrice di grazia presso Ges\u00f9, nostro Salvatore.\nEgli ti ha amata sopra tutte le creature,\ne ti ha rivestito di gloria e di bellezza.\nVieni in aiuto a me che sono povero\ne fammi attingere alla tua anfora traboccante di grazia.\n<i>(San Bernardo di Chiaravalle)</i>", "vangelo": "In quel tempo, [i pastori] andarono, senza indugio, e trovarono Maria e Giuseppe e il bambino, adagiato nella mangiatoia. E dopo averlo visto, riferirono ci\u00f2 che del bambino era stato detto loro.\nTutti quelli che udivano si stupirono delle cose dette loro dai pastori. Maria, da parte sua, custodiva tutte queste cose, meditandole nel suo cuore.\nI pastori se ne tornarono, glorificando e lodando Dio per tutto quello che avevano udito e visto, com'era stato detto loro.\nQuando furono compiuti gli otto giorni prescritti per la circoncisione, gli fu messo nome Ges\u00f9, come era stato chiamato dall'angelo prima che fosse concepito nel grembo.", "medita": "Nel primo giorno dell'anno civile, la liturgia ci invita a riflettere su Maria, Madre di Dio. Non fu facile per i cristiani dei primi secoli arrivare a utilizzare il termine \u201cMadre di Dio\u201d, tuttavia per noi \u00e8 un invito a meditare sulla sorprendente scelta di Dio: l'incarnazione del Figlio. Un tema che abbiamo a lungo meditato in questi giorni di Natale, ma che sempre ci sollecita a ritrovare nella divinit\u00e0 e umanit\u00e0 di Ges\u00f9 il cuore della nostra fede di cui Maria \u00e8 custode.\nIl brano di oggi ci rimanda a questo mistero e ci riporta a Betlemme. Al centro di questo testo c'\u00e8 lo stupore, la lode, la gioia di coloro che ascoltano e vedono con occhi trasparenti e liberi. Il testo di Luca ci suggerisce, infatti, l'importanza dell'ascolto: i pastori hanno ascoltato e ora riferiscono; altri odono e si stupiscono; Maria ascolta e custodisce\u2026 L'ascolto \u00e8 fondamentale nel cammino di fede. Tenere le orecchie tese, il cuore pronto ad accogliere, la mente attenta\u2026 Non sempre si comprende tutto subito. \u00c8 necessario del tempo, talvolta, perch\u00e9 la Parola diventi chiara e si possa dire: ho udito e visto.\nLa fede \u00e8 sempre un cammino, che pu\u00f2 conoscere fatiche e dubbi. Come Maria \u00e8 necessario custodire, cio\u00e8 non avere fretta, ma prendersi cura di quello che udiamo, che genera in noi interrogativi, che suscita stupore e meraviglia. La fretta \u00e8 il contrario del custodire, permette solo di dimenticare, di non fare attenzione. Maria ci \u00e8 madre e compagna nella \u201cperegrinazione\u201d della fede. La Chiesa ce lo ricorda all'inizio di un tempo nuovo che ci \u00e8 donato.", "riflettere": "L'atteggiamento di Maria \u00e8 un invito per il tempo che si apre di fronte a noi: prendiamoci tempo per ascoltare e custodire. Un anno nuovo \u00e8 di fronte a noi, con la quotidianit\u00e0 della nostra vita, ma anche con le sue sorprese, le sue possibilit\u00e0 nuove. Come mi preparo a questo?", "preghfin": "Dio nostro, Trinit\u00e0 d'amore, dalla potente comunione della tua intimit\u00e0 divina\neffondi in mezzo a noi il fiume dell'amore fraterno.\nDonaci l'amore che traspariva nei gesti di Ges\u00f9,\nnella sua famiglia di Nazaret e nella prima comunit\u00e0 cristiana.\nConcedi a noi cristiani di vivere il Vangelo e di riconoscere Cristo in ogni essere umano,\nper vederlo crocifisso nelle angosce degli abbandonati e dei dimenticati di questo mondo\ne risorto in ogni fratello che si rialza in piedi.\nVieni, Spirito Santo! Mostraci la tua bellezza riflessa in tutti i popoli della terra,\nper scoprire che tutti sono importanti, che tutti sono necessari,\nche sono volti differenti della stessa umanit\u00e0 amata da Dio. Amen.\n<i>(Papa Francesco)</i>"}