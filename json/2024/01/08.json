{"day": 8, "month": 1, "year": 2024, "weekday": 1, "date_str": "luned\u00ec 8 gennaio 2024", "quotes": "1Sam 1,1-8; Sal 115", "quote_vangelo": "secondo Marco (1,14-20)", "curatore": "Barbara Pandolfi", "prevangelo": "", "indications": "", "preghiniz": "Signore Ges\u00f9, che continui a chiamare con il tuo sguardo d'amore\ntanti giovani e tante giovani,\nche vivono nelle difficolt\u00e0 del mondo odierno,\napri la loro mente per riconoscere,\nfra le tante voci che risuonano intorno ad essi,\nla voce inconfondibile, mite e potente, che ancora oggi ripete:\n\u201cVieni e seguimi!\u201d.\nAmen.", "vangelo": "Dopo che Giovanni fu arrestato, Ges\u00f9 and\u00f2 nella Galilea, proclamando il vangelo di Dio, e diceva: \u00abIl tempo \u00e8 compiuto e il regno di Dio \u00e8 vicino; convertitevi e credete nel Vangelo\u00bb.\nPassando lungo il mare di Galilea, vide Simone e Andrea, fratello di Simone, mentre gettavano le reti in mare; erano infatti pescatori. Ges\u00f9 disse loro: \u00abVenite dietro a me, vi far\u00f2 diventare pescatori di uomini\u00bb. E subito lasciarono le reti e lo seguirono.\nAndando un poco oltre, vide Giacomo, figlio di Zebedeo, e Giovanni suo fratello, mentre anch'essi nella barca riparavano le reti. Subito li chiam\u00f2. Ed essi lasciarono il loro padre Zebedeo nella barca con i garzoni e andarono dietro a lui.", "medita": "Dopo il tempo di Natale, la liturgia ci invita a una lettura continuata del vangelo di Marco. Il testo marciano, a differenza del vangelo di Giovanni, che abbiamo ascoltato e meditato qualche giorno fa, ci suggerisce altri modi attraverso i quali avviene la chiamata dei primi discepoli. Soprattutto colloca queste chiamate all'interno dell'annuncio centrale di Ges\u00f9: \u00abIl tempo \u00e8 compiuto e il regno di Dio \u00e8 vicino; convertitevi e credete nel Vangelo\u00bb.\nNel vangelo pi\u00f9 antico, quello di Marco appunto, questo annuncio \u00e8 centrale anche se noi talvolta lo sottovalutiamo. Con Ges\u00f9 al tempo \u00e8 impressa una svolta, ha inizio il tempo escatologico. Il Regno di Dio, atteso e invocato, inizia a manifestarsi, non \u00e8 ancora la sua pienezza, ma la sua presenza ha inizio in mezzo a noi. Possiamo dire che ha inizio l'eternit\u00e0. \u00c8 compiuto, infatti, il tempo dell'attesa, ora le promesse di Dio si stanno realizzando, progressivamente, silenziosamente, ma realmente.\nLa conversione allora non \u00e8 solo un passare dal peccato a una vita buona, ma davvero \u00e8 un invito a un cambio di mentalit\u00e0: essere consapevoli di vivere in una prospettiva diversa. Ci\u00f2 che facciamo qui e ora, nel nostro tempo, in questo mondo (che spesso ci inquieta), costruisce il Regno e ha valore di eternit\u00e0. Rimarr\u00e0 come significato della nostra vita, come amore che rimane, perch\u00e9 la fede e la speranza passeranno ma la carit\u00e0 rimarr\u00e0 sempre.\nSeguire Ges\u00f9, come hanno fatto i primi discepoli che incontriamo nel vangelo di Marco, ci testimoniano che questo passaggio \u00e8 possibile e che il Regno pu\u00f2 dare senso e gioia a tutta la vita.", "riflettere": "Il Regno di Dio cresce in mezzo a noi, come il seme di senape, come il lievito nascosto nell'impasto; cresce misteriosamente attraverso l'impegno di ciascuno, la nostra testimonianza, la nostra vita bella e buona. \u00abIl Regno di Dio cresce ogni giorno grazie a chi lo testimonia senza fare \u201crumore\u201d, pregando e vivendo con fede i suoi impegni in famiglia, al lavoro, nella sua comunit\u00e0 di appartenenza\u00bb (Papa Francesco). Ne siamo consapevoli?", "preghfin": "Il Signore \u00e8 il mio pastore e nulla mi manca.\nSu prati d'erba fresca mi fa riposare;\nmi conduce ad acque tranquille, mi ridona vigore;\nmi guida sul giusto sentiero: il Signore \u00e8 fedele!\n<i>(Salmo 23)</i>"}