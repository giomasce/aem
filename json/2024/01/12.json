{"day": 12, "month": 1, "year": 2024, "weekday": 5, "date_str": "venerd\u00ec 12 gennaio 2024", "quotes": "1Sam 8,4-7.10-22a; Sal 88", "quote_vangelo": "secondo Marco (2,1-12)", "curatore": "Barbara Pandolfi", "prevangelo": "", "indications": "", "preghiniz": "O Maria, la luce della tua fede diradi le tenebre del mio spirito;\nla tua profonda umilt\u00e0 si sostituisca al mio orgoglio;\nla tua sublime contemplazione ponga freno alle mie distrazioni;\nla tua visione ininterrotta di Dio riempia la mia mente della sua presenza;\nl'incendio di carit\u00e0 del tuo cuore dilati e infiammi il mio, cos\u00ec tiepido e freddo;\nle tue virt\u00f9 prendano il posto dei miei peccati;\ni tuoi meriti siano il mio ornamento presso il Signore.\nInfine, carissima e diletta Madre,\nfa' che io non abbia altra anima che la tua per lodare e glorificare il Signore;\nche io non abbia altro cuore che il tuo\nper amare Dio con puro e ardente amore, come te. Amen.\n<i>(San Luigi Maria Grignion de Montfort)</i>", "vangelo": "Ges\u00f9 entr\u00f2 di nuovo a Caf\u00e0rnao, dopo alcuni giorni. Si seppe che era in casa e si radunarono tante persone che non vi era pi\u00f9 posto neanche davanti alla porta; ed egli annunciava loro la Parola.\nSi recarono da lui portando un paralitico, sorretto da quattro persone. Non potendo per\u00f2 portarglielo innanzi, a causa della folla, scoperchiarono il tetto nel punto dove egli si trovava e, fatta un'apertura, calarono la barella su cui era adagiato il paralitico. Ges\u00f9, vedendo la loro fede, disse al paralitico: \u00abFiglio, ti sono perdonati i peccati\u00bb.\nErano seduti l\u00e0 alcuni scribi e pensavano in cuor loro: \u00abPerch\u00e9 costui parla cos\u00ec? Bestemmia! Chi pu\u00f2 perdonare i peccati, se non Dio solo?\u00bb. E subito Ges\u00f9, conoscendo nel suo spirito che cos\u00ec pensavano tra s\u00e9, disse loro: \u00abPerch\u00e9 pensate queste cose nel vostro cuore? Che cosa \u00e8 pi\u00f9 facile: dire al paralitico \u201cTi sono perdonati i peccati\u201d, oppure dire \u201c\u00c0lzati, prendi la tua barella e cammina\u201d? Ora, perch\u00e9 sappiate che il Figlio dell'uomo ha il potere di perdonare i peccati sulla terra, dico a te \u2013 disse al paralitico \u2013: \u00e0lzati, prendi la tua barella e va' a casa tua\u00bb.\nQuello si alz\u00f2 e subito prese la sua barella, sotto gli occhi di tutti se ne and\u00f2, e tutti si meravigliarono e lodavano Dio, dicendo: \u00abNon abbiamo mai visto nulla di simile!\u00bb.", "medita": "La presenza di Ges\u00f9, il suo agire, le sue parole, creano sempre un contrasto tra coloro che lo incontrano: alcuni sono stupiti, altri perplessi, altri vedono in lui un bestemmiatore, altri ancora pieni di fede nelle sue capacit\u00e0 di guaritore\u2026 Di fronte a lui sembra che non si possa restare indifferenti. Ma chi \u00e8 veramente costui che si comporta in modo straordinario?\nAlla fine bisogna fare una scelta, e a questo ci introduce il passo evangelico che oggi la liturgia ci presenta in questa lettura continuata del vangelo di Marco. Nella pericope sulla quale ci soffermiamo il Signore invita a fare un passo ulteriore: avvicinarsi a lui non pu\u00f2 essere solo per una guarigione fisica. Questo \u00e8 certamente un primo passo, ma bisogna andare oltre, riconoscere in lui qualcosa di pi\u00f9 grande, chiedersi da dove viene la sua \u201cpotenza\u201d.\nQuella che Ges\u00f9 \u00e8 venuta a portare non \u00e8 solo una guarigione fisica, ma liberazione dal peccato: dal male profondo che paralizza gli esseri umani, che li rende incapaci di essere s\u00e9 stessi, di alzarsi in piedi, di vivere la propria vita, di essere al servizio dei fratelli e delle sorelle. Forse anche noi rischiamo di pensare poco a questa opera di salvezza che Ges\u00f9 compie, per la quale \u00e8 venuto nel mondo.", "riflettere": "Il brano evangelico ci suggerisce che qualche volta abbiamo bisogno di altri per arrivare al Signore. \u00c8 bello, allora, fare memoria di coloro che ci hanno accompagnati e ci hanno posti davanti a Lui. Nello stesso tempo per\u00f2 sorge in noi anche una domanda: sono capace di accompagnare altri all'incontro con il Signore?", "preghfin": "Mio Dio, purifica me, peccatore,\nche non ho mai fatto il bene davanti a Te;\nliberami dal male e fa' che si compia in me la tua volont\u00e0,\naffinch\u00e9 senza timore di condanna\napra le mie labbra indegne e celebri il tuo Santo Nome:\nPadre, Figlio e Spirito Santo,\nora e sempre, nei secoli dei secoli.\nAmen.\n<i>(San Macario il Grande)</i>"}