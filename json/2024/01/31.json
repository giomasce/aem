{"day": 31, "month": 1, "year": 2024, "weekday": 3, "date_str": "mercoled\u00ec 31 gennaio 2024", "quotes": "2Sam 24,2.9-17; Sal 31", "quote_vangelo": "secondo Marco (6,1-6)", "curatore": "Barbara Pandolfi", "prevangelo": "", "indications": "San Giovanni Bosco", "preghiniz": "Signore, nel silenzio di questo giorno che nasce,\nvengo a chiederti pace, sapienza e forza.\nOggi voglio guardare il mondo\ncon occhi pieni di amore;\nessere paziente, comprensivo, umile, dolce e buono.\nVedere, dietro le apparenze, i tuoi figli,\ncome tu stesso li vedi,\nper poter cos\u00ec apprezzare la bont\u00e0 di ognuno.\nChiudi i miei orecchi alle mormorazioni,\ncustodisci la mia lingua da ogni maldicenza;\nche in me ci siano solo pensieri che dicano bene.\nVoglio essere tanto bene intenzionato e giusto\nda far sentire la tua presenza a tutti quelli che mi avvicineranno.\nRivestimi della tua bont\u00e0, Signore,\nfa' che durante questo giorno, io rifletta te.\nAmen.", "vangelo": "In quel tempo, Ges\u00f9 venne nella sua patria e i suoi discepoli lo seguirono. Giunto il sabato, si mise a insegnare nella sinagoga. E molti, ascoltando, rimanevano stupiti e dicevano: \u00abDa dove gli vengono queste cose? E che sapienza \u00e8 quella che gli \u00e8 stata data? E i prodigi come quelli compiuti dalle sue mani? Non \u00e8 costui il falegname, il figlio di Maria, il fratello di Giacomo, di Ioses, di Giuda e di Simone? E le sue sorelle, non stanno qui da noi?\u00bb. Ed era per loro motivo di scandalo.\nMa Ges\u00f9 disse loro: \u00abUn profeta non \u00e8 disprezzato se non nella sua patria, tra i suoi parenti e in casa sua\u00bb. E l\u00ec non poteva compiere nessun prodigio, ma solo impose le mani a pochi malati e li guar\u00ec. E si meravigliava della loro incredulit\u00e0.\nGes\u00f9 percorreva i villaggi d'intorno, insegnando.", "medita": "La sinagoga ritorna frequentemente in questi primi capitoli del vangelo di Marco, come luogo di incontro, di preghiera, di insegnamento, di ascolto della Parola, di scontro tra Ges\u00f9 e il male. Le sinagoghe erano diverse dal tempio; diffuse su tutto il territorio della Terra santa. Potevano essere piccole o grandi, belle o semplici\u2026 Molte sono state ritrovate dagli scavi archeologici compiuti in vari luoghi, tra cui proprio Cafarnao e Magdala, e ci aiutano a meglio comprendere anche i testi evangelici.\nGes\u00f9 si reca spesso e volentieri in sinagoga, luogo di riunione delle comunit\u00e0 e degli abitanti dei diversi villaggi. In genere vi si leggeva la Tor\u00e0 e vi si ascoltava la spiegazione del testo. La Tor\u00e0 veniva, infatti, letta in ebraico, ma questa lingua non era sempre conosciuta da coloro che parlavano ormai ordinariamente l'aramaico. Nel testo di ieri ne abbiamo un esempio nella parola \u00abTalit\u00e0 kum\u00bb (cio\u00e8: \u00abFanciulla, io ti dico: \u00e0lzati!\u00bb), che ci \u00e8 conservata in lingua originale e che alcuni vedono come una delle parole usate proprio da Ges\u00f9.\nLa separazione tra i discepoli di Ges\u00f9 e coloro che frequentano le sinagoghe \u00e8 molto tarda: Paolo stesso inizia spesso la sua predicazione proprio dai giudei, dalle sinagoghe (cfr. per esempio Atti 9, 19--25). Se non era insolito che un uomo adulto insegnasse in sinagoga di giorno di sabato, certo \u00e8 insolita l'autorevolezza con la quale Ges\u00f9 parla e si presenta. Eppure non tutti aprono il loro cuore e la loro mente. Alcuni pensano di conoscerlo e il loro stupore di fronte a lui non li mette in atteggiamento di ricerca, ma, al contrario, sembra chiudere il loro animo.", "riflettere": "Ci sono tante diverse situazioni di vita per ciascuno/a di noi. Talvolta ci pu\u00f2 essere una \u201cdistanza\u201d che permettere di cogliere pi\u00f9 facilmente la novit\u00e0 portata da Ges\u00f9. Non lasciamo che le abitudini ci sclerotizzino. Proviamo a trovare il coraggio di ascoltare sempre con cuore e mente aperti.", "preghfin": "Signore, Dio di Abramo, di Isacco e di Giacobbe,\nDio di Mos\u00e8 e del popolo che hai liberato dall'Egitto,\ntu sei colui che c'\u00e9, presente nelle vicende e nelle situazioni degli uomini,\nsei il Dio vivo e amico che offre liberazione e futuro.\nDonaci di ripercorrere con spirito di pellegrini gli itinerari dell'Esodo.\nAprici gli occhi e il cuore,\naffinch\u00e9 possiamo accogliere la tua presenza misteriosa, silenziosa e reale.\nFa' che da questo cammino risulti rinvigorita in noi la fede\ne la convinzione che ci\u00f2 che \u00e9 accaduto un tempo, accade ancora:\nTu sei sempre con noi; ci liberi da ogni schiavit\u00f9 e ci fai camminare,\nci educhi e ci porti a quei traguardi, che tu solo conosci.\nL\u00e0 ti contempleremo faccia a faccia e vivremo con te per sempre.\n<i>(Angelo Casati)</i>"}