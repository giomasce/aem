{"day": 22, "month": 1, "year": 2024, "weekday": 1, "date_str": "luned\u00ec 22 gennaio 2024", "quotes": "2Sam 5,1-7.10; Sal 88", "quote_vangelo": "secondo Marco (3,22-30)", "curatore": "Barbara Pandolfi", "prevangelo": "", "indications": "", "preghiniz": "Vieni, o Spirito creatore,\nvisita le nostre menti,\nriempi della tua grazia\ni cuori che hai creato.\nO dolce consolatore,\ndono del Padre altissimo,\nacqua viva, fuoco, amore,\nsanto crisma dell'anima.\nDito della mano di Dio,\npromesso dal Salvatore,\nirradia i tuoi sette doni,\nsuscita in noi la parola.\nSii luce all'intelletto,\nfiamma ardente nel cuore;\nsana le nostre ferite\ncol balsamo del tuo amore.", "vangelo": "In quel tempo, gli scribi, che erano scesi da Gerusalemme, dicevano: \u00abCostui \u00e8 posseduto da Beelzeb\u00f9l e scaccia i dem\u00f2ni per mezzo del capo dei dem\u00f2ni\u00bb.\nMa egli li chiam\u00f2 e con parabole diceva loro: \u00abCome pu\u00f2 Satana scacciare Satana? Se un regno \u00e8 diviso in se stesso, quel regno non potr\u00e0 restare in piedi; se una casa \u00e8 divisa in se stessa, quella casa non potr\u00e0 restare in piedi. Anche Satana, se si ribella contro se stesso ed \u00e8 diviso, non pu\u00f2 restare in piedi, ma \u00e8 finito.\nNessuno pu\u00f2 entrare nella casa di un uomo forte e rapire i suoi beni, se prima non lo lega. Soltanto allora potr\u00e0 saccheggiargli la casa.\nIn verit\u00e0 io vi dico: tutto sar\u00e0 perdonato ai figli degli uomini, i peccati e anche tutte le bestemmie che diranno; ma chi avr\u00e0 bestemmiato contro lo Spirito Santo non sar\u00e0 perdonato in eterno: \u00e8 reo di colpa eterna\u00bb.\nPoich\u00e9 dicevano: \u00ab\u00c8 posseduto da uno spirito impuro\u00bb.", "medita": "Parole difficili quelle di oggi. La missione di Ges\u00f9, l'annuncio del Regno lo portano a entrare in conflitto con ogni forma di male; egli scaccia il male. Lo sconfigge e mostra il segno della vittoria finale. La guarigione di uomini posseduti da spiriti immondi, la forza con la quale guarisce ogni infermit\u00e0, sono anticipazione della vittoria definitiva di Dio. Non lo spaventa la critica che alcuni muovono verso di lui, discutendo l'origine della sua potenza salvatrice. Non resta senza parole di fronte ai suoi accusatori, egli parla con una autorit\u00e0 che mette i suoi avversari in crisi, in difficolt\u00e0, in scacco. Egli \u00e8 venuto a liberare e perdonare, agisce con la forza di Dio e i suoi avversari non possono niente per fermare questo Bene che avanza, questa salvezza che irrompe nel mondo.\nEppure qualcosa non \u00e8 perdonabile e questo brano ce lo ricorda con determinazione: la bestemmia contro lo Spirito Santo. Cosa significa? Poche parole prima Ges\u00f9 aveva affermato che ogni peccato e ogni bestemmia poteva essere perdonata. Ora sembra affermare il contrario. La bestemmia, nella cultura biblica ha accezioni diverse rispetto al nostro sentire: rimanda all'idolatria. Bestemmia colui che vuole farsi un idolo, cio\u00e8 un dio a propria misura, a propria immagine. In questo senso la bestemmia contro lo Spirito non \u00e8 parlare male di lui o offenderlo, ma un attacco a Dio stesso, alla sua realt\u00e0 vera che lo Spirito rivela, una sfida cosciente contro Dio, un chiudere il cuore e la mente alla sua rivelazione, non per debolezza, ma per una consapevole scelta.\nSignifica scegliere di mettersi fuori dall'azione di salvezza e di manifestazione di Dio. Il contesto del nostro brano ci aiuta a capire: chi contrasta l'azione di Ges\u00f9 non lo fa perch\u00e9 non riesce a capire, ma perch\u00e9 \u00e8 disposto a cadere in contraddizione, a presentare una realt\u00e0 deformata\u2026 pur di non accogliere la presenza di Dio nelle azione di Ges\u00f9.", "riflettere": "Il rischio dell'idolatria \u00e8 presente anche in noi: volerci creare un Dio a nostra misura, che risponde alla nostra logica e ai nostri giudizi e non accoglie la sorprendente e misericordiosa rivelazione del Signore. Il Signore ci mette in guardia con amore.", "preghfin": "Come i due discepoli del Vangelo, ti imploriamo, Signore Ges\u00f9: rimani con noi!\nTu, divino Viandante, esperto delle nostre strade e conoscitore del nostro cuore,\nnon lasciarci prigionieri delle ombre della sera.\nSostienici nella stanchezza, perdona i nostri peccati, orienta i nostri passi sulla via del bene.\nBenedici i bambini, i giovani, gli anziani, le famiglie, in particolare i malati.\nBenedici i sacerdoti e le persone consacrate.\nBenedici tutta l'umanit\u00e0.\nNell'Eucaristia ti sei fatto \u201cfarmaco d'immortalit\u00e0\u201d:\ndacci il gusto di una vita piena,\nche ci faccia camminare su questa terra come pellegrini fiduciosi e gioiosi,\nguardando sempre al traguardo della vita che non ha fine.\nRimani con noi, Signore!\nRimani con noi! Amen."}