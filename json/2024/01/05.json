{"day": 5, "month": 1, "year": 2024, "weekday": 5, "date_str": "venerd\u00ec 5 gennaio 2024", "quotes": "1Gv 3,11-21; Sal 99", "quote_vangelo": "secondo Giovanni (1,43-51)", "curatore": "Barbara Pandolfi", "prevangelo": "", "indications": "", "preghiniz": "Vieni o Spirito Creatore,\nvisita le nostre menti,\nriempi della tua grazia i cuori che hai creato.\nO dolce Consolatore,\ndono del Padre altissimo,\nacqua viva, fuoco, amore, santo crisma dell'anima.\nDito della mano di Dio,\npromesso dal Salvatore,\nirradia i tuoi sette doni, suscita in noi la parola.", "vangelo": "Il giorno dopo Ges\u00f9 volle partire per la Galilea; trov\u00f2 Filippo e gli disse: \u00abSeguimi!\u00bb. Filippo era di Bets\u00e0ida, la citt\u00e0 di Andrea e di Pietro.\nFilippo trov\u00f2 Natanaele e gli disse: \u00abAbbiamo trovato colui del quale hanno scritto Mos\u00e8, nella Legge, e i Profeti: Ges\u00f9, il figlio di Giuseppe, di N\u00e0zaret\u00bb. Natanaele gli disse: \u00abDa N\u00e0zaret pu\u00f2 venire qualcosa di buono?\u00bb. Filippo gli rispose: \u00abVieni e vedi\u00bb.\nGes\u00f9 intanto, visto Natanaele che gli veniva incontro, disse di lui: \u00abEcco davvero un Israelita in cui non c'\u00e8 falsit\u00e0\u00bb. Natanaele gli domand\u00f2: \u00abCome mi conosci?\u00bb. Gli rispose Ges\u00f9: \u00abPrima che Filippo ti chiamasse, io ti ho visto quando eri sotto l'albero di fichi\u00bb. Gli replic\u00f2 Natanaele: \u00abRabb\u00ec, tu sei il Figlio di Dio, tu sei il re d'Israele!\u00bb. Gli rispose Ges\u00f9: \u00abPerch\u00e9 ti ho detto che ti avevo visto sotto l'albero di fichi, tu credi? Vedrai cose pi\u00f9 grandi di queste!\u00bb.\nPoi gli disse: \u00abIn verit\u00e0, in verit\u00e0 io vi dico: vedrete il cielo aperto e gli angeli di Dio salire e scendere sopra il Figlio dell'uomo\u00bb.", "medita": "Se nel testo di Giovanni, letto ieri, i primi discepoli sono discepoli del Battista e da lui ricevono l'invito a seguire Ges\u00f9, in questo passo evangelico il Signore stesso chiama direttamente Filippo. Il Maestro forma a poco a poco il gruppo dei suoi discepoli. Nel quarto vangelo questo gruppo si forma in vari modi: alcuni erano con Giovanni, altri sono chiamati dal fratello, altri da un \u201camico\u201d come nel caso di Natanaele. La chiamata arriva in modi diversi; ciascuno sembra avere la sua modalit\u00e0, ma tutte confluiscono nella sequela del Signore, cuore e centro del racconto di questi primi capitoli del quarto vangelo.\nNatanaele \u00e8 caratterizzato in vari modi; intanto \u00e8 un uomo in ricerca, come indica l'espressione \u201cessere sotto il fico\u201d, un uomo che anche dalle sue parole sembra conoscere le Scritture e custodirle. Afferma, infatti: \u00abDa N\u00e0zaret pu\u00f2 venire qualcosa di buono?\u00bb\nNazaret, che per noi \u00e8 diventato un luogo familiare e importante, non era mai citato nelle Scrittura, non era destinatario di profezie; per di pi\u00f9 era un luogo in una terra, la Galilea, considerata spesso impura. Anche gli scavi archeologici ci dicono di un piccolo villaggio davvero insignificante.\nEppure proprio Natanaele \u00e8 destinatario di un elogio del Signore che afferma di lui: \u00abEcco davvero un Israelita in cui non c'\u00e8 falsit\u00e0\u00bb. Ges\u00f9 riconosce la ricerca sincera di questo uomo, non gli interessano i suoi dubbi e le sue perplessit\u00e0. Chi cerca arriva prima o poi alla luce. E Natanaele \u00e8 pronto a dire la sua gioia, la sua fede, la sua adesione al Signore.", "riflettere": "Mi riconosco persona in ricerca? Dedico del tempo alla riflessione, offro spazio alle domande e anche ai dubbi? Vado dal Signore con quello che sono, nonostante le perplessit\u00e0 che mi abitano?", "preghfin": "O Spirito Santo, vieni nel mio cuore:\nper la tua potenza attiralo a te, o Dio,\ne concedimi la carit\u00e0 con il tuo timore.\nLiberami, o Cristo, da ogni mal pensiero:\nriscaldami e in\ufb01ammami del tuo dolcissimo amore,\ncos\u00ec ogni pena mi sembrer\u00e0 leggera.\nSanto mio Padre, e dolce mio Signore,\nora aiutami in ogni mia azione.\nCristo amore, Cristo amore. Amen.\n<i>(Santa Caterina da Siena)</i>"}