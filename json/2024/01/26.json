{"day": 26, "month": 1, "year": 2024, "weekday": 5, "date_str": "venerd\u00ec 26 gennaio 2024", "quotes": "2Tm 1,1-8 <i>opp</i> Tt 1,1-5; Sal 95", "quote_vangelo": "secondo Luca (10,1-9)", "curatore": "Barbara Pandolfi", "prevangelo": "", "indications": "Santi Timoteo e Tito", "preghiniz": "O Trinit\u00e0 beata,\noceano di pace,\nla Chiesa a te consacra la sua lode perenne.\nPadre d'immensa gloria,\nVerbo d'eterna luce,\nSpirito di sapienza e carit\u00e0 perfetta.\nRov\u00e9to inestinguibile di verit\u00e0 e d'amore;\nravviva in noi la gioia dell'agape fraterna.\nO principio e sorgente della vita immortale,\nrivelaci il tuo volto nella gloria dei cieli. Amen.", "vangelo": "In quel tempo, il Signore design\u00f2 altri settantadue e li invi\u00f2 a due a due davanti a s\u00e9 in ogni citt\u00e0 e luogo dove stava per recarsi.\nDiceva loro: \u00abLa messe \u00e8 abbondante, ma sono pochi gli operai! Pregate dunque il signore della messe, perch\u00e9 mandi operai nella sua messe! Andate: ecco, vi mando come agnelli in mezzo a lupi; non portate borsa, n\u00e9 sacca, n\u00e9 sandali e non fermatevi a salutare nessuno lungo la strada.\nIn qualunque casa entriate, prima dite: \u201cPace a questa casa!\u201d. Se vi sar\u00e0 un figlio della pace, la vostra pace scender\u00e0 su di lui, altrimenti ritorner\u00e0 su di voi. Restate in quella casa, mangiando e bevendo di quello che hanno, perch\u00e9 chi lavora ha diritto alla sua ricompensa. Non passate da una casa all'altra.\nQuando entrerete in una citt\u00e0 e vi accoglieranno, mangiate quello che vi sar\u00e0 offerto, guarite i malati che vi si trovano, e dite loro: \u201c\u00c8 vicino a voi il regno di Dio\u201d\u00bb.", "medita": "Nella festa che fa memoria di Timoteo \u00e8 Tito si interrompe la lettura continuata del vangelo di Marco e ci viene proposto un testo di Luca, legato alla missione dei discepoli di Ges\u00f9. Settantadue sono gli inviati secondo il testo lucano proposto oggi. Anche questo un numero non \u00e8 casuale, poich\u00e9 secondo le conoscenze bibliche indica le \u201cnazioni\u201d, i popoli pagani-gentili, comunque fuori di Israele. \u00c8 importante sottolineare che quando il messaggio di Ges\u00f9 \u00e8 indirizzato a tutti i popoli i discepoli siano un numero corrispondente a ciascuna nazione, mentre il numero dodici che indica gli apostoli rimandi alla costituzione del popolo di Israele, alle dodici trib\u00f9 che lo costituiscono. Inoltre nella tradizione occidentale queste persone/discepoli non sono designate come apostoli, mentre nella tradizione orientale si. Ricordiamo, infatti, che il termine apostolo, indica colui che \u00e8 inviato.\nNel suo linguaggio e nella sua opera (vangelo e Atti) sono definiti apostoli solo i dodici, ma poi troviamo che nelle sue lettere, per esempio, Paolo definisce s\u00e9 stesso come apostolo. La cosa interessante \u00e8 che questo testo evangelico ci chiede di allargare i nostri orizzonti, di leggere con attenzione la Parola, di non rimanere chiusi nei nostri schemi.\nLuca indica pi\u00f9 volte i discepoli, uomini e donne, che sono con Ges\u00f9 nella sua missione, nel suo cammino verso Gerusalemme, alla sua sequela\u2026 sono molti. Di alcuni \u00e8 riportato il nome, siano essi uomini o donne, di altri semplicemente un numero o una indicazione generica. Tuttavia siamo abituati a pensarne e ricordarne solo alcuni, tendendo a limitarne il numero. Il vangelo di oggi, ci sollecita auna lettura pi\u00f9 attenta.", "riflettere": "Cerchiamo nei vangeli e nei testi del Nuovo Testamento i nomi dei molti discepoli di Ges\u00f9 e di cogliere il loro servizio, il significato della loro presenza. Proviamo ad allargare cos\u00ec i nostri orizzonti e la nostra riflessione.", "preghfin": "Sia benedetto il Padre,\nche sparge la sua Parola su tutti i cuori.\nBenedetto Ges\u00f9,\nVerbo divino, che ci rivela il cuore del Padre.\nBenedetto lo Spirito,\nche fa penetrare nel nostro cuore la Parola di Ges\u00f9.\nBenedetta Maria,\nMadre del Verbo e incarnazione perfetta della Parola.\nBenedetti gli Angeli,\nche portano al trono di Dio i frutti maturati in noi dall'ascolto della Parola.\nBenedetti tutti i Santi,\nche vivendo la Parola, sono diventati modelli di vita evangelica.\nBenedette tutte le persone\nche, animate dalla Parola, vivono l'amore in tutte le sue espressioni.\nAmen."}