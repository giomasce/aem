{"day": 2, "month": 1, "year": 2024, "weekday": 2, "date_str": "marted\u00ec 2 gennaio 2024", "quotes": "1Gv 2,22-28; Sal 97", "quote_vangelo": "secondo Giovanni (1,19-28)", "curatore": "Barbara Pandolfi", "prevangelo": "", "indications": "Santi Basilio Magno e Gregorio Nazianzeno", "preghiniz": "O Maria, Madre di Dio, conservami un cuore di bambino,\npuro e limpido come acqua di sorgente.\nOttienimi un cuore semplice, che non assapori la tristezza;\nun cuore grande nel donarsi e tenero nella compassione;\nun cuore fedele e generoso che non dimentichi nessun beneficio\ne non serbi rancore per il male.\nForma in me un cuore dolce e umile, un cuore grande ed indomabile\nche nessuna ingratitudine possa chiudere e nessuna indifferenza possa stancare;\nun cuore tormentato dalla gloria di Ges\u00f9 Cristo,\nferito dal Suo amore con una piaga che non rimargini se non in Cielo. Amen.\n<i>(Louis De Grandmaison)</i>", "vangelo": "Questa \u00e8 la testimonianza di Giovanni, quando i Giudei gli inviarono da Gerusalemme sacerdoti e lev\u00ecti a interrogarlo: \u00abTu, chi sei?\u00bb.\nEgli confess\u00f2 e non neg\u00f2. Confess\u00f2: \u00abIo non sono il Cristo\u00bb. Allora gli chiesero: \u00abChi sei, dunque? Sei tu El\u00eca?\u00bb. \u00abNon lo sono\u00bb, disse. \u00abSei tu il profeta?\u00bb. \u00abNo\u00bb, rispose. Gli dissero allora: \u00abChi sei? Perch\u00e9 possiamo dare una risposta a coloro che ci hanno mandato. Che cosa dici di te stesso?\u00bb. Rispose: \u00abIo sono voce di uno che grida nel deserto: Rendete diritta la via del Signore, come disse il profeta Isa\u00eca\u00bb.\nQuelli che erano stati inviati venivano dai farisei. Essi lo interrogarono e gli dissero: \u00abPerch\u00e9 dunque tu battezzi, se non sei il Cristo, n\u00e9 El\u00eca, n\u00e9 il profeta?\u00bb. Giovanni rispose loro: \u00abIo battezzo nell'acqua. In mezzo a voi sta uno che voi non conoscete, colui che viene dopo di me: a lui io non sono degno di slegare il laccio del sandalo\u00bb. Questo avvenne in Bet\u00e0nia, al di l\u00e0 del Giordano, dove Giovanni stava battezzando.", "medita": "La liturgia di oggi ci presenta la figura straordinaria di Giovanni Battista. Testimone e precursore, amico dello sposo, il pi\u00f9 grande tra i nati di donna\u2026 Tante le definizioni che i vangeli ci offrono su di lui, eppure rimane una figura ancora da approfondire.\nIl brano del vangelo di Giovanni, che la liturgia ci presenta oggi, colloca il dibattito tra il Battista, i sacerdoti e i leviti (indirettamente i farisei) a Betania al di l\u00e0 del Giordano, dove egli sta battezzando. La sua azione e predicazione suscita interrogativi e domande, ma anche gi\u00e0 un contrasto che sembra anticipare la sua fine violenta. Eppure Giovanni non si sottrae: \u201cconfess\u00f2 e non neg\u00f2\u201d.\nLa sua franchezza, la sua chiarezza sono una testimonianza aperta che egli rende al Messia/Cristo. Insieme ci presentano anche la definizione che egli offre di s\u00e9 stesso: \u201cIo sono voce di uno che grida nel deserto: Rendete diritta la via del Signore, come disse il profeta Isa\u00eca\u201d. Un richiamo forte alle Scrittura di cui Giovanni si rende voce, con la citazione del profeta Isaia; un invito a noi a rendere dritta la via del Signore che continua a venire per ciascuno e ciascuna.\nOggi sono molti gli studi sulla figura del Battista. Certo il legame tra lui e Ges\u00f9 doveva essere molto forte come attesta il brano di oggi: in mezzo a voi sta gi\u00e0 uno che voi non conoscete, che non conoscerete se chiudete il cuore. Il Battista prepara la strada invitando tutti all'ascolto delle profezie, della Parola, ma anticipa nella sua vita anche l'opposizione che il Cristo incontrer\u00e0 e la sua fine violenta.", "riflettere": "Giovanni \u00e8 ancora oggi il precursore, colui che anche per noi prepara la via al Signore. La sua testimonianza \u00e8 un invito alla conversione del nostro cuore, ma anche al coraggio della verit\u00e0. Verit\u00e0 nel confessare la nostra fede, ma anche nel cercare a sincerit\u00e0 su noi stessi, sul nostro agire ed essere, al di l\u00e0 di ogni maschera o etichetta.", "preghfin": "Signore e Padre dell'umanit\u00e0, che hai creato tutti gli esseri umani con la stessa dignit\u00e0,\ninfondi nei nostri cuori uno spirito fraterno.\nIspiraci il sogno di un nuovo incontro, di dialogo, di giustizia e di pace.\nStimolaci a creare societ\u00e0 pi\u00f9 sane e un mondo pi\u00f9 degno,\nsenza fame, senza povert\u00e0, senza violenza, senza guerre.\nIl nostro cuore si apra a tutti i popoli e le nazioni della terra,\nper riconoscere il bene e la bellezza che hai seminato in ciascuno di essi,\nper stringere legami di unit\u00e0, di progetti comuni, di speranze condivise. Amen.\n<i>(Papa Francesco)</i>"}