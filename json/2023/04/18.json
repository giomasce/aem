{"day": 18, "month": 4, "year": 2023, "weekday": 2, "date_str": "marted\u00ec 18 aprile 2023", "quotes": "At 4,32-37; Sal 92", "quote_vangelo": "secondo Giovanni (3,7-15)", "curatore": "Centro Diocesano per le Vocazioni di Pisa", "prevangelo": "", "indications": "", "preghiniz": "Benedir\u00f2 il Signore in ogni tempo,\nsulla mia bocca sempre la sua lode.\nGustate e vedete com'\u00e8 buono il Signore;\nbeato l'uomo che in lui si rifugia.\nIl volto del Signore contro i malfattori,\nper eliminarne dalla terra il ricordo.\nGridano i giusti e il Signore li ascolta,\nli libera da tutte le loro angosce.\nIl Signore \u00e8 vicino a chi ha il cuore spezzato,\negli salva gli spiriti affranti.\nMolti sono i mali del giusto,\nma da tutti lo libera il Signore.", "vangelo": "In quel tempo, Ges\u00f9 disse a Nicod\u00e8mo: \u00abNon meravigliarti se ti ho detto: dovete nascere dall'alto. Il vento soffia dove vuole e ne senti la voce, ma non sai da dove viene n\u00e9 dove va: cos\u00ec \u00e8 chiunque \u00e8 nato dallo Spirito\u00bb.\nGli replic\u00f2 Nicod\u00e8mo: \u00abCome pu\u00f2 accadere questo?\u00bb. Gli rispose Ges\u00f9: \u00abTu sei maestro di Israele e non conosci queste cose? In verit\u00e0, in verit\u00e0 io ti dico: noi parliamo di ci\u00f2 che sappiamo e testimoniamo ci\u00f2 che abbiamo veduto; ma voi non accogliete la nostra testimonianza. Se vi ho parlato di cose della terra e non credete, come crederete se vi parler\u00f2 di cose del cielo? Nessuno \u00e8 mai salito al cielo, se non colui che \u00e8 disceso dal cielo, il Figlio dell'uomo. E come Mos\u00e8 innalz\u00f2 il serpente nel deserto, cos\u00ec bisogna che sia innalzato il Figlio dell'uomo, perch\u00e9 chiunque crede in lui abbia la vita eterna\u00bb.", "medita": "Nicodemo, da persona rispettabile, non si mescola alla folla ma va da Ges\u00f9 di notte, per non farsi vedere dai colleghi farisei. Questo \u00e8, insieme con quello con la samaritana, l'unico colloquio a due riportato dai Vangeli.\nIl linguaggio di Ges\u00f9, lontanissimo dalla mentalit\u00e0 di Nicodemo e dei Farisei, mette l'interlocutore di fronte al mistero della rinascita cristiana, descritta da Ges\u00f9 in termini metaforici: essa pu\u00f2 avvenire solo per intervento dall'alto, per opera dello Spirito Santo che, come il vento, soffia dove vuole. Nicodemo per\u00f2 non capisce: Ges\u00f9 allora fa appello alla Sacra Scrittura, che il suo interlocutore, come dottore, avrebbe dovuto conoscere. Bench\u00e9 la Scrittura alludesse frequentemente al carattere spirituale del Regno di Dio, la mentalit\u00e0 allora dominante in Israele intendeva il Messia soprattutto come dominatore terrestre.\nSe Nicodemo non \u00e8 in grado di capire le cose terrene predicate da Ges\u00f9, come potr\u00e0 comprendere le cose celesti? Cose celesti che non potranno essere riferite se non da colui che \u00e8 sceso dal cielo, il Cristo, alle cui parole occorre credere, perch\u00e9 Egli \u00e8 testimone del Padre. Il momento in cui trover\u00e0 fondamento e causa la rinascita spirituale sar\u00e0 l'innalzamento da terra del Figlio dell'Uomo (ossia la sua crocefissione): come gli Ebrei nel deserto poterono salvarsi dai serpenti velenosi guardando il serpente di bronzo innalzato da Mos\u00e8, cos\u00ec sar\u00e0 salvo chi contempler\u00e0 il Figlio dell'Uomo crocifisso.", "riflettere": "La tua misericordia, o Signore, ci accompagni sempre per essere veri testimoni del tuo Vangelo.", "preghfin": "Padre, che ci hai dato la grazia di annunciare la morte del tuo Figlio\ne con gioia di proclamare la sua resurrezione,\nfa' che testimoniamo nella vita questo grande mistero."}