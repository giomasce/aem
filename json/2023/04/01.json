{"day": 1, "month": 4, "year": 2023, "weekday": 6, "date_str": "sabato 1 aprile 2023", "quotes": "Ez 37,21-28; Ger 31,10-12b.13", "quote_vangelo": "secondo Giovanni (11,45-56)", "curatore": "Centro Diocesano per le Vocazioni di Pisa", "prevangelo": "", "indications": "Tempo di quaresima\nSalterio: prima settimana", "preghiniz": "Il Signore ci custodisce come un pastore il suo gregge.\nAscoltate, genti, la parola del Signore,\nannunci\u00e0tela alle isole pi\u00f9 lontane e dite:\n\u201cChi ha disperso Israele lo raduna\ne lo custodisce come un pastore il suo gregge\u201d.\nPerch\u00e9 il Signore ha riscattato Giacobbe,\nlo ha liberato dalle mani di uno pi\u00f9 forte di lui.\nVerranno e canteranno inni sull'altura di Sion,\nandranno insieme verso i beni del Signore.\nLa vergine allora gioir\u00e0 danzando\ne insieme i giovani e i vecchi.\n\u201cCambier\u00f2 il loro lutto in gioia,\nli consoler\u00f2 e li render\u00f2 felici, senza afflizioni\u201d.\n<i>(Geremia 31, 10--12b.13)</i>", "vangelo": "In quel tempo, molti dei Giudei che erano venuti da Maria, alla vista di ci\u00f2 che Ges\u00f9 aveva compiuto, [ossia la risurrezione di L\u00e0zzaro,] credettero in lui. Ma alcuni di loro andarono dai farisei e riferirono loro quello che Ges\u00f9 aveva fatto.\nAllora i capi dei sacerdoti e i farisei riunirono il sin\u00e8drio e dissero: \u00abChe cosa facciamo? Quest'uomo compie molti segni. Se lo lasciamo continuare cos\u00ec, tutti crederanno in lui, verranno i Romani e distruggeranno il nostro tempio e la nostra nazione\u00bb.\nMa uno di loro, Caifa, che era sommo sacerdote quell'anno, disse loro: \u00abVoi non capite nulla! Non vi rendete conto che \u00e8 conveniente per voi che un solo uomo muoia per il popolo, e non vada in rovina la nazione intera!\u00bb. Questo per\u00f2 non lo disse da se stesso, ma, essendo sommo sacerdote quell'anno, profetizz\u00f2 che Ges\u00f9 doveva morire per la nazione; e non soltanto per la nazione, ma anche per riunire insieme i figli di Dio che erano dispersi. Da quel giorno dunque decisero di ucciderlo.\nGes\u00f9 dunque non andava pi\u00f9 in pubblico tra i Giudei, ma da l\u00ec si ritir\u00f2 nella regione vicina al deserto, in una citt\u00e0 chiamata \u00c8fraim, dove rimase con i discepoli.\nEra vicina la Pasqua dei Giudei e molti dalla regione salirono a Gerusalemme prima della Pasqua per purificarsi. Essi cercavano Ges\u00f9 e, stando nel tempio, dicevano tra loro: \u00abChe ve ne pare? Non verr\u00e0 alla festa?\u00bb.", "medita": "Il potere di Ges\u00f9 di richiamare alla vita deriva dall'autorit\u00e0 che Gli conferisce il Padre, nel momento in cui Egli, il Figlio prediletto, matura la piena disponibilit\u00e0 a deporre la sua propria vita perch\u00e9 qualcun altro viva. Dunque il miracolo della resurrezione \u00e8 di chi in risposta ad un disegno d'amore decide di non tenere pi\u00f9 la vita per s\u00e9, ma decide di donarla per amore. Attraverso Lazzaro, il fratello di Marta e di Maria, Ges\u00f9 ha manifestato appieno la sua signoria sulla vita e sulla morte, e ha reso questo miracolo il \u201csegno\u201d pi\u00f9 eloquente di tutti. La vita di Ges\u00f9 \u00e8 ormai totalmente nelle mani degli uomini, la sua vicenda \u00e8 pienamente inserita nella storia del popolo eletto, alla quale d\u00e0 spessore e compimento. Tutti parlano di Lui e tutti lo cercano, chi per eliminarlo come scomodo sovvertitore delle tradizioni patrie, chi per osannarlo e acclamarlo re.", "riflettere": "Le parole inconsapevolmente profetiche di Caifa ci mostrano che la storia \u00e8 saldamente nelle mani di Dio. Oggi voglio progredire nella docilit\u00e0 ad accettare quanto il Signore ha stabilito per me, abbandonandomi con fiducia alla sua volont\u00e0. (Don Enrico Emili)", "preghfin": "Eccoci, Signore Ges\u00f9:\ncon mani e cuore aperto,\nveniamo a te,\nperch\u00e9 da te\nvorremmo imparare\nla bellezza della fede,\nla vertigine del credere.\nQuello che le tue parole\ne i tuoi gesti insegnano\nha poco a che fare\ncon la nostra normalit\u00e0.\nMa noi vogliamo credere,\nMaestro Buono;\nvogliamo imparare\na fidarci di Dio.\nAccresci in noi la fede.\nAmen."}