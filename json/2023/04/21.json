{"day": 21, "month": 4, "year": 2023, "weekday": 5, "date_str": "venerd\u00ec 21 aprile 2023", "quotes": "At 5,34-42; Sal 26", "quote_vangelo": "secondo Giovanni (6,1-15)", "curatore": "Centro Diocesano per le Vocazioni di Pisa", "prevangelo": "", "indications": "", "preghiniz": "Il Signore \u00e8 mia luce e mia salvezza:\ndi chi avr\u00f2 timore?\nIl Signore \u00e8 difesa della mia vita:\ndi chi avr\u00f2 paura?\nUna cosa ho chiesto al Signore,\nquesta sola io cerco:\nabitare nella casa del Signore\ntutti i giorni della mia vita,\nper contemplare la bellezza del Signore\ne ammirare il suo santuario.\nSono certo di contemplare la bont\u00e0 del Signore\nnella terra dei viventi.\nSpera nel Signore, sii forte,\nsi rinsaldi il tuo cuore e spera nel Signore.", "vangelo": "In quel tempo, Ges\u00f9 pass\u00f2 all'altra riva del mare di Galilea, cio\u00e8 di Tiber\u00ecade, e lo seguiva una grande folla, perch\u00e9 vedeva i segni che compiva sugli infermi. Ges\u00f9 sal\u00ec sul monte e l\u00e0 si pose a sedere con i suoi discepoli.\nEra vicina la Pasqua, la festa dei Giudei. Allora Ges\u00f9, alz\u00e0ti gli occhi, vide che una grande folla veniva da lui e disse a Filippo: \u00abDove potremo comprare il pane perch\u00e9 costoro abbiano da mangiare?\u00bb. Diceva cos\u00ec per metterlo alla prova; egli infatti sapeva quello che stava per compiere. Gli rispose Filippo: \u00abDuecento denari di pane non sono sufficienti neppure perch\u00e9 ognuno possa riceverne un pezzo\u00bb.\nGli disse allora uno dei suoi discepoli, Andrea, fratello di Simon Pietro: \u00abC'\u00e8 qui un ragazzo che ha cinque pani d'orzo e due pesci; ma che cos'\u00e8 questo per tanta gente?\u00bb. Rispose Ges\u00f9: \u00abFateli sedere\u00bb. C'era molta erba in quel luogo. Si misero dunque a sedere ed erano circa cinquemila uomini.\nAllora Ges\u00f9 prese i pani e, dopo aver reso grazie, li diede a quelli che erano seduti, e lo stesso fece dei pesci, quanto ne volevano. E quando furono saziati, disse ai suoi discepoli: \u00abRaccogliete i pezzi avanzati, perch\u00e9 nulla vada perduto\u00bb. Li raccolsero e riempirono dodici canestri con i pezzi dei cinque pani d'orzo, avanzati a coloro che avevano mangiato.\nAllora la gente, visto il segno che egli aveva compiuto, diceva: \u00abQuesti \u00e8 davvero il profeta, colui che viene nel mondo!\u00bb. Ma Ges\u00f9, sapendo che venivano a prenderlo per farlo re, si ritir\u00f2 di nuovo sul monte, lui da solo.", "medita": "I racconti dei miracoli sono difficili da interpretare, soprattutto se ci intestardiamo a cercar di capire ci\u00f2 che Ges\u00f9 ha fatto in pratica. Questo, in realt\u00e0 non lo sapremo mai, quindi \u00e8 agli aspetti collaterali che bisogna guardare per trovare gli insegnamenti che l'evento ci vuol trasmettere.\n\u00abC'\u00e8 qui un ragazzo che ha cinque pani d'orzo e due pesci\u2026 troppo poco\u2014dicono i discepoli\u2014per sfamare pi\u00f9 di cinquemila persone\u00bb. Chiss\u00e0 che invece, quel ragazzo, non sia il vero modello da imitare. In quel semplice e ingenuo gesto possiamo trovare una nuova logica: l'importante \u00e8 mettere a disposizione quel poco che hai. Cio\u00e8 passare dalla mentalit\u00e0 del \u201ccomprare\u201d all'esperienza del \u201ccondividere\u201d. Finch\u00e9 rimaniamo nella logica dei ragionamenti, dei progetti, della prudenza, dei calcoli, la realt\u00e0 non cambier\u00e0 mai. In questo episodio Ges\u00f9 forse ci vuol dire: tira fuori il \u201cragazzo\u201d che c'\u00e8 in te. Gioca le tue carte. Metti sul piatto quel poco che hai. Inizia tu a fare qualcosa. Non aspettare che tocchi sempre agli altri a fare il primo passo.", "riflettere": "\u00c8 sempre dal piccolo, dalle cose semplici, che nascono le cose grandi. Il poco, quando \u00e8 condiviso, basta e avanza. Infatti, quando tutti furono saziati, ecco l'invito di Ges\u00f9: \u00abRaccogliete gli avanzi perch\u00e9 nulla vada perduto\u00bb, e riempirono dodici canestri! Dio \u00e8 generoso ma non tollera gli sprechi. Ecco il grande insegnamento di questo episodio: il vero problema non \u00e8 la mancanza di pane, ma la mancanza di condivisione.", "preghfin": "Signore aiutaci a diventare come quel \u201cragazzino\u201d del vangelo.\nOgni nostra azione abbia il potere di cambiare qualcosa.\nChe il pane di ciascuno diventi il pane di tutti,\nperch\u00e9 questo \u00e8 il vero miracolo\nche tutti possiamo compiere ogni giorno:\nimparare a trasformare il mio in nostro."}