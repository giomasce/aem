{"day": 8, "month": 4, "year": 2023, "weekday": 6, "date_str": "sabato 8 aprile 2023", "quotes": "Gn 1,1-2,2; Sal 103 <i>opp</i> Sal 32; Gn 22,1-18; Sal 15; Es 14,15-15,1; Es 15,1-18; Is 54,5-14; Sal 29; Is 55,1-11; Is 12,2-6; Bar 3,9-15.32-4.4; Sal 18; Ez 36,16-17a.18-28; Sal 41-42 <i>opp</i> Is 12,2-6 <i>opp</i> Sal 50; Rm 6,3-11; Sal 117", "quote_vangelo": "secondo Matteo (28,1-10)", "curatore": "Centro Diocesano per le Vocazioni di Pisa", "prevangelo": "Durante il Sabato Santo la Chiesa non celebra alcuna liturgia; qui riportiamo la liturgia vigilare della Notte Santa", "indications": "Sabato santo", "preghiniz": "Lascia che tutto ti accada: bellezza e terrore.\nSi deve sempre andare: nessun sentire \u00e8 mai troppo lontano.\nNon lasciare che da me tu sia diviso.\nVicina \u00e8 la terra,\nche vita \u00e8 chiamata.\nLa riconoscerai\ndalla sua solennit\u00e0.\nA me da' la tua mano.\n<i>(Rainer Maria Rilke)</i>", "vangelo": "Dopo il sabato, all'alba del primo giorno della settimana, Maria di M\u00e0gdala e l'altra Maria andarono a visitare la tomba.\nEd ecco, vi fu un gran terremoto. Un angelo del Signore, infatti, sceso dal cielo, si avvicin\u00f2, rotol\u00f2 la pietra e si pose a sedere su di essa. Il suo aspetto era come folgore e il suo vestito bianco come neve. Per lo spavento che ebbero di lui, le guardie furono scosse e rimasero come morte.\nL'angelo disse alle donne: \u00abVoi non abbiate paura! So che cercate Ges\u00f9, il crocifisso. Non \u00e8 qui. \u00c8 risorto, infatti, come aveva detto; venite, guardate il luogo dove era stato deposto. Presto, andate a dire ai suoi discepoli: \u201c\u00c8 risorto dai morti, ed ecco, vi precede in Galilea; l\u00e0 lo vedrete\u201d. Ecco, io ve l'ho detto\u00bb.\nAbbandonato in fretta il sepolcro con timore e gioia grande, le donne corsero a dare l'annuncio ai suoi discepoli.\nEd ecco, Ges\u00f9 venne loro incontro e disse: \u00abSalute a voi!\u00bb. Ed esse si avvicinarono, gli abbracciarono i piedi e lo adorarono. Allora Ges\u00f9 disse loro: \u00abNon temete; andate ad annunciare ai miei fratelli che vadano in Galilea: l\u00e0 mi vedranno\u00bb.", "medita": "Paura, timore. Nel cammino della nostra vita spesso ci ritroviamo di fronte a fatti, avvenimenti e dinamiche relazionali che scaturiscono in noi sensazioni ed emozioni cos\u00ec negative che ci bloccano, vincolano ed incatenano. Ci tolgono la possibilit\u00e0 di una vita piena. Si creano dentro la nostra intimit\u00e0 degli spasmi cos\u00ec violenti da essere capaci di distruggere ci\u00f2 che con pazienza e amore abbiamo costruito in noi e fuori di noi.\nLa scena che il vangelo di oggi ci descrive e ci trasmette narra della forza della fede di due donne, capace di vincere questo timore e questa paura. Superano l'ostacolo dello spavento per l'ignoto e l'incomprensione, resistono al torpore della morte ed ascoltando la voce della speranza riescono a vivere con gioia una notizia tanto attesa: il Signore Ges\u00f9 Cristo non \u00e8 nella tomba!\nEccole l\u00ec testimoni di una promessa mantenuta che supera ogni veleno per l'animo umano. Ges\u00f9 il crocifisso non \u00e8 l\u00ec dove lo stavano cercando, ma \u00e8 ri-sorto: colmo nuovamente di vita torna in mezzo a loro per consegnare la luce della vita all'umanit\u00e0 tutta. E l'angelo con tenerezza, oltre a rassicurarle, comunica loro che non solo Ges\u00f9 non \u00e8 l\u00ec ma che avranno anche modo di ri-vederlo, ri-ascoltare i suoi insegnamenti sul Regno dei Cieli e di ri-entrare in relazione con lui.\nCi\u00f2 che \u00e8 avvenuto \u00e8 di una potenza di vita immensa. Ges\u00f9 ci perdona perch\u00e9 comprende con compassione i nostri limiti e ci viene incontro per ri-allacciare un rapporto vero e sincero con lui.", "riflettere": "La gioia della verit\u00e0 e della vita vince ogni posto buio del nostro cuore. L'angelo vestito di bianco che folgora chi gli sta vicino ha spalancato il sepolcro vuoto. Ed \u00e8 cos\u00ec che l'amore di Dio agisce nella nostra vita: ci mette a nudo dentro, ci ripulisce da ci\u00f2 che di tossico e nocivo ci abita e governa e ri-porta a lui con eterno perdono.", "preghfin": "Signore, dacci la forza di accettare ci\u00f2 che nella nostra vita ci accade.\nAiutaci ad aprire i nostri sepolcri ed accogliere in noi la tua vittoria sulla morte.\nDonaci il coraggio di credere che tutto a te \u00e8 possibile.\nIlluminaci di gioia per testimoniare la tua risurrezione al mondo intero,\nRendici fermi e costanti nel perseguire la nostra vocazione\nper mettere al tuo servizio la nostra voce, il nostro cammino e le nostre azioni.\nAmen."}