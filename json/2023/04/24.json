{"day": 24, "month": 4, "year": 2023, "weekday": 1, "date_str": "luned\u00ec 24 aprile 2023", "quotes": "At 6,8-15; Sal 118", "quote_vangelo": "secondo Giovanni (6,22-29)", "curatore": "Centro Diocesano per le Vocazioni di Pisa", "prevangelo": "", "indications": "", "preghiniz": "Eterno \u00e8 il tuo amore, Signore.\nMi hai dato forza per sconfiggere i miei nemici.\nEterno \u00e8 il tuo amore, Signore.\nTi ho invocato e mi hai risposto.\nTi sento con me, confido in Te, o Signore.\nNel tuo nome ho vinto i nemici.\nTu Signore sei mia forza, mio canto, mia luce.\nSei il mio Dio e Ti esalto.\nNon confider\u00f2 nei potenti della terra,\nsolo in Te, Signore, trovo pace e rifugio.\nLa tua bont\u00e0 \u00e8 per sempre\nE per ogni uomo che in Te confida.\n<i>(Salmo 118)</i>", "vangelo": "Il giorno dopo, la folla, rimasta dall'altra parte del mare, vide che c'era soltanto una barca e che Ges\u00f9 non era salito con i suoi discepoli sulla barca, ma i suoi discepoli erano partiti da soli.\nAltre barche erano giunte da Tiber\u00ecade, vicino al luogo dove avevano mangiato il pane, dopo che il Signore aveva reso grazie.\nQuando dunque la folla vide che Ges\u00f9 non era pi\u00f9 l\u00e0 e nemmeno i suoi discepoli, sal\u00ec sulle barche e si diresse alla volta di Caf\u00e0rnao alla ricerca di Ges\u00f9. Lo trovarono di l\u00e0 dal mare e gli dissero: \u00abRabb\u00ec, quando sei venuto qua?\u00bb.\nGes\u00f9 rispose loro: \u00abIn verit\u00e0, in verit\u00e0 io vi dico: voi mi cercate non perch\u00e9 avete visto dei segni, ma perch\u00e9 avete mangiato di quei pani e vi siete saziati. Datevi da fare non per il cibo che non dura, ma per il cibo che rimane per la vita eterna e che il Figlio dell'uomo vi dar\u00e0. Perch\u00e9 su di lui il Padre, Dio, ha messo il suo sigillo\u00bb.\nGli dissero allora: \u00abChe cosa dobbiamo compiere per fare le opere di Dio?\u00bb. Ges\u00f9 rispose loro: \u00abQuesta \u00e8 l'opera di Dio: che crediate in colui che egli ha mandato\u00bb.", "medita": "La folla cerca Ges\u00f9: non \u00e8 sulla barca con i suoi discepoli e nessuno lo vede, ma lo vogliono trovare. Certo, dopo la moltiplicazione dei pani e dei pesci non vogliono perderlo di vista: un Dio che ti fornisce da mangiare \u00e8 degno di diventare Re! \u201c\u00c8 Lui il profeta che aspettiamo\u201d, pensano e si spostano verso Cafarnao, che era diventato il \u201ccampo base\u201d di Ges\u00f9 e dei suoi discepoli.\nAncora una volta non hanno capito, ancora una volta Ges\u00f9 deve spiegare il concetto fondamentale della sua \u201cpresenza\u201d: \u201cMi cercate perch\u00e9 avete veduto miracoli\u201d. Si sono saziati! La folla si \u00e8 fermata agli aspetti esterni, vistosi e ai vantaggi materiali dei miracoli e non ha capito che il nutrimento che porta Ges\u00f9 \u00e8 qualcosa che resta in eterno dentro di noi, un pane ed un nutrimento spirituale per la vita eterna. Ges\u00f9 chiede un atto di fede: credere in Lui, mandato da Dio, con un atto di abbandono totale che non esclude le opere ma che d\u00e0 ad esse senso e valore. \u00c8 un anticipo dell'ultima cena, \u00e8 la promessa del dono di un pane che non perisce.\nGes\u00f9 ha trovato un modo meraviglioso di rimanere accanto a noi: l'eucarestia, \u201cil nutrimento che resta per la vita eterna\u201d. Ges\u00f9 si identifica con il pane della vita di fronte ai Giudei che hanno chiesto miracoli materiali, opere esteriori, guarigioni e pane. Il trionfo di Ges\u00f9 non \u00e8 quello pensato dalla folla (\u201cStavano per venire a rapirlo per farlo re\u201d), bens\u00ec il compimento dei disegni misericordiosi di Dio verso gli uomini.\nSar\u00e0 un re che far\u00e0 dono di se stesso sulla croce.", "riflettere": "Anche noi, come la folla dei Giudei, chiediamo, chiediamo al Signore. Chiediamo quasi sempre cose materiali. Quanto siamo disposti a dimenticarci dei nostri bisogni pi\u00f9 o meno fittizi per \u201calzare il tiro\u201d e guardare a Ges\u00f9 con altri occhi, a vederlo non come un taumaturgo pronto a soddisfare i nostri desideri, ma come fonte inesauribile d'amore per noi? Forse allora potremo solo dire grazie per il grande dono della presenza di Ges\u00f9 nell'eucarestia.", "preghfin": "Signore fa che ci rendiamo conto\ndella grandezza del dono che ci hai fatto;\nfa' che le nostre eucarestie non diventino abitudine;\nfa' che recuperiamo il senso di stupore e gratitudine\nper i tuoi doni elargiti a tutti;\nfa' che sentiamo la gioia di immergerci in Cristo nell'eucarestia."}