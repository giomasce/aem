{"day": 12, "month": 4, "year": 2023, "weekday": 3, "date_str": "mercoled\u00ec 12 aprile 2023", "quotes": "At 3,1-10; Sal 104", "quote_vangelo": "secondo Luca (24,13-35)", "curatore": "Centro Diocesano per le Vocazioni di Pisa", "prevangelo": "", "indications": "", "preghiniz": "Guarda Signore, esaudisci, illumina e mostrati a noi.\nAbbi piet\u00e0 delle nostre fatiche,\ndei nostri sforzi verso di Te: non valiamo nulla senza di Te.\nInsegnami a cercarti e mostrati quando ti cerco!\n<i>(Sant'Anselmo)</i>", "vangelo": "Ed ecco, in quello stesso giorno, [il primo della settimana], due [dei discepoli] erano in cammino per un villaggio di nome \u00c8mmaus, distante circa undici chilometri da Gerusalemme, e conversavano tra loro di tutto quello che era accaduto.\nMentre conversavano e discutevano insieme, Ges\u00f9 in persona si avvicin\u00f2 e camminava con loro. Ma i loro occhi erano impediti a riconoscerlo. Ed egli disse loro: \u00abChe cosa sono questi discorsi che state facendo tra voi lungo il cammino?\u00bb. Si fermarono, col volto triste; uno di loro, di nome Cl\u00e8opa, gli rispose: \u00abSolo tu sei forestiero a Gerusalemme! Non sai ci\u00f2 che vi \u00e8 accaduto in questi giorni?\u00bb. Domand\u00f2 loro: \u00abChe cosa?\u00bb. Gli risposero: \u00abCi\u00f2 che riguarda Ges\u00f9, il Nazareno, che fu profeta potente in opere e in parole, davanti a Dio e a tutto il popolo; come i capi dei sacerdoti e le nostre autorit\u00e0 lo hanno consegnato per farlo condannare a morte e lo hanno crocifisso. Noi speravamo che egli fosse colui che avrebbe liberato Israele; con tutto ci\u00f2, sono passati tre giorni da quando queste cose sono accadute. Ma alcune donne, delle nostre, ci hanno sconvolti; si sono recate al mattino alla tomba e, non avendo trovato il suo corpo, sono venute a dirci di aver avuto anche una visione di angeli, i quali affermano che egli \u00e8 vivo. Alcuni dei nostri sono andati alla tomba e hanno trovato come avevano detto le donne, ma lui non l'hanno visto\u00bb.\nDisse loro: \u00abStolti e lenti di cuore a credere in tutto ci\u00f2 che hanno detto i profeti! Non bisognava che il Cristo patisse queste sofferenze per entrare nella sua gloria?\u00bb. E, cominciando da Mos\u00e8 e da tutti i profeti, spieg\u00f2 loro in tutte le Scritture ci\u00f2 che si riferiva a lui.\nQuando furono vicini al villaggio dove erano diretti, egli fece come se dovesse andare pi\u00f9 lontano. Ma essi insistettero: \u00abResta con noi, perch\u00e9 si fa sera e il giorno \u00e8 ormai al tramonto\u00bb. Egli entr\u00f2 per rimanere con loro. Quando fu a tavola con loro, prese il pane, recit\u00f2 la benedizione, lo spezz\u00f2 e lo diede loro. Allora si aprirono loro gli occhi e lo riconobbero. Ma egli spar\u00ec dalla loro vista. Ed essi dissero l'un l'altro: \u00abNon ardeva forse in noi il nostro cuore mentre egli conversava con noi lungo la via, quando ci spiegava le Scritture?\u00bb.\nPartirono senza indugio e fecero ritorno a Gerusalemme, dove trovarono riuniti gli Undici e gli altri che erano con loro, i quali dicevano: \u00abDavvero il Signore \u00e8 risorto ed \u00e8 apparso a Simone!\u00bb.\nEd essi narravano ci\u00f2 che era accaduto lungo la via e come l'avevano riconosciuto nello spezzare il pane.", "medita": "Nell'intervento di Cleopa ritornano ben quattro volte le parole \u201cnoi\u201d e \u201cnostro\u201d: \u201cle nostre autorit\u00e0 lo hanno consegnato per farlo condannare\u201d, \u201cnoi speravamo che fosse colui che avrebbe liberato Israele\u201d, \u201calcune donne, delle nostre, ci hanno sconvolti\u201d e \u201calcuni dei nostri sono andati alla tomba\u201d. Questo \u201cnoi\u201d, il \u201cnoi\u201d della Chiesa, ritorner\u00e0 per altre quattro volte nella parte finale dell'episodio: \u201cresta con noi\u201d, \u201cnon ardeva forse in noi\u201d, \u201cil nostro cuore\u201d e \u201cconversava con noi\u201d. Siamo sempre inseriti in un contesto di comunit\u00e0. Questa sottolineatura comunitaria che fa l'evangelista Luca ridesti in noi l'importanza di essere inseriti nella comunione dei santi che, consol\u00e0ti, crediamo non solo per l'aldil\u00e0, ma gi\u00e0 da questa vita terrena. Fra questi due blocchi dei \u201cnoi\u201d (vv. 25--27) il viandante, non ancora riconosciuta la sua identit\u00e0, rimprover\u00f2 aspramente i discepoli perch\u00e9 non credettero a tutte le profezie che i profeti, sin dai tempi pi\u00f9 antichi, avevano detto su Lui. Retoricamente chiese loro: \u201cNon bisognava che il Cristo patisse queste sofferenze per entrare nella sua gloria?\u201d. Questo \u201cbisognava\u201d esprime il cosiddetto \u201csecondo le Scritture\u201d che ripetiamo nel Credo. Cristo ha steso le sue braccia su quelle della croce in obbedienza al Padre, dando compimento alle antiche profezie. Ges\u00f9 sar\u00e0 riconosciuto dai discepoli solamente nel gesto dello spezzare il pane e darne loro. Ma non appena lo riconobbero spar\u00ec dalla loro vista consegnandoSi loro in quel Pane benedetto. Nell'Eucarestia, allora, troviamo anche la risposta alla richiesta dei discepoli: \u201cResta con noi, perch\u00e9 si fa sera e il giorno \u00e8 ormai al tramonto\u201d. Dall'Ascensione il mondo \u00e8 entrato nella \u201csera della storia\u201d, nel \u201ctramonto dei secoli\u201d che termineranno quando \u201cdi nuovo verr\u00e0 nella gloria per giudicare i vivi e i morti\u201d.", "riflettere": "La comunione dei santi \u00e8 un argomento costitutivo della Chiesa che racchiude non solo la comunione coi fratelli che ho a fianco, ma anche coi santi del Paradiso. Mi impegno, per quanto posso, per vivere in comunione coi fratelli? Credo nell'intercessione dei santi?", "preghfin": "O Dio,\nTu hai visto i discepoli di Emmaus\nabbattuti e rattristati della morte del Signore Ges\u00f9,\nma come Padre amoroso non li hai abbandonati\ne hai mandato il Cristo risorto\nad aprire loro gli occhi della fede.\nCos\u00ec anche oggi, perch\u00e9 la Tua Chiesa\nnon venga meno nel cammino di questa vita,\nla sostieni coll'Eucarestia.\nFa', o Padre, che non ci allontaniamo mai\ndal pane vero della vita eterna.\nTe lo chiediamo per Cristo nostro Signore. Amen."}