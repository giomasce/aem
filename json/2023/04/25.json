{"day": 25, "month": 4, "year": 2023, "weekday": 2, "date_str": "marted\u00ec 25 aprile 2023", "quotes": "1Pt 5,5b-14; Sal 88", "quote_vangelo": "secondo Marco (16,15-20)", "curatore": "Centro Diocesano per le Vocazioni di Pisa", "prevangelo": "", "indications": "San Marco", "preghiniz": "Grande \u00e8 la fiducia in Te Signore.\nNon cesso di pregare, di gridare in cerca della salvezza\nche solo Tu Signore mi puoi dare.\nAscolta il mio grido, Signore,\nmia unica possibilit\u00e0 dei salvezza.\nMostrati Signore, aprimi gli occhi, aprimi il cuore.\nVoglio aggrapparmi alla tua luce, al tuo amore.\nCos\u00ec potr\u00f2 risalire dal regno degli inferi,\nritornare alla vita grazie al tuo amore.", "vangelo": "In quel tempo, [Ges\u00f9 apparve agli Undici] e disse loro: \u00abAndate in tutto il mondo e proclamate il Vangelo a ogni creatura. Chi creder\u00e0 e sar\u00e0 battezzato sar\u00e0 salvato, ma chi non creder\u00e0 sar\u00e0 condannato. Questi saranno i segni che accompagneranno quelli che credono: nel mio nome scacceranno dem\u00f2ni, parleranno lingue nuove, prenderanno in mano serpenti e, se berranno qualche veleno, non recher\u00e0 loro danno; imporranno le mani ai malati e questi guariranno\u00bb.\nIl Signore Ges\u00f9, dopo aver parlato con loro, fu elevato in cielo e sedette alla destra di Dio.\nAllora essi partirono e predicarono dappertutto, mentre il Signore agiva insieme con loro e confermava la Parola con i segni che la accompagnavano.", "medita": "Siamo alla fine del vangelo di Marco. Ges\u00f9 \u00e8 risorto ed appare ai discepoli per dare loro il mandato dell'annuncio \u201cin tutto il mondo\u201d. I discepoli hanno vissuto con Ges\u00f9 tappe e momenti importanti che sono culminati nel sacrificio delle croce e nello splendore della resurrezione, ed ora ricevono direttamente dal Signore l'incarico di mettersi in cammino. Avranno in dono molti carismi perch\u00e9 gli uomini riconoscano in loro lo spirito di Dio.\nIl Vangelo diventa cos\u00ec punto di partenza per vivere da testimoni veri la missione ricevuta da Cristo. Ognuno di noi ha la possibilit\u00e0 di incontrare Dio e di annunciarlo al mondo. L'amore di Dio si riversa su ogni persona, non conta chi siamo ma come rispondiamo al Vangelo di Cristo.\nDio chiama in mille modi e cui chiede di saper portare la sua parola all'umanit\u00e0 intera. Essere testimoni veri con la certezza che il Signore \u00e8 con noi, il suo spirito ci guida, ci sostiene, ci ricolma di carismi che noi possiamo donare ai fratelli per proclamare la sua gloria.\n\u201cDopo aver parlato fu assunto di cielo\u201d. L'ascensione del Signore non \u00e8 un abbandono: i discepoli e noi tutti non saremo mai soli. Cristo sar\u00e0 sempre con loro ed operer\u00e0 con loro per testimoniare la potenza di Dio e la sua eterna presenza nella Chiesa. Cos\u00ec anche noi siamo chiamati a testimoniare con la nostra vita il Signore, unica salvezza del mondo.", "riflettere": "Com'\u00e8 la nostra fede? Riusciamo ad essere testimoni di Cristo nella vita di tutti i giorni? Sul luogo di lavoro, in famiglia, con gli amici o preferiamo \u201cmimetizzarci\u201d con il \u201cgruppo\u201d, adeguarci al senso comune, non prendere posizione e piacere per il quieto vivere.", "preghfin": "Semina, semina. L'importante \u00e8 seminare.\nPoco, molto, tutto, il grano della speranza.\nSemina il tuo sorriso, semina le tue energie, semina il tuo coraggio,\nsemina il tuo entusiasmo, la tua fede, il tuo amore.\nSemina ed abbi fiducia:\nogni chicco arricchir\u00e0 ogni angolo della terra.\n<i>(Ottaviano Menato)</i>"}