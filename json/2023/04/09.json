{"day": 9, "month": 4, "year": 2023, "weekday": 7, "date_str": "domenica 9 aprile 2023", "quotes": "At 10,34a.37-43; Sal 117; Col 3,1-4 <i>opp</i> 1Cor 5,6-8", "quote_vangelo": "secondo Giovanni (20,1-9)", "curatore": "Centro Diocesano per le Vocazioni di Pisa", "prevangelo": "", "indications": "Pasqua di Resurrezione\nTempo di Pasqua", "preghiniz": "Alleluia!\nLodate il Signore nel suo santuario,\nlodatelo nel firmamento della sua potenza.\nLodatelo per i suoi prodigi,\nlodatelo per la sua immensa grandezza.\nLodatelo con squilli di tromba,\nlodatelo con arpa e cetra;\nlodatelo con timpani e danze,\nlodatelo sulle corde e sui flauti.\nLodatelo con cembali sonori,\nlodatelo con cembali squillanti;\nogni vivente dia lode al Signore.\nAlleluia!\n<i>(Salmo 150)</i>", "vangelo": "Il primo giorno della settimana, Maria di M\u00e0gdala si rec\u00f2 al sepolcro di mattino, quando era ancora buio, e vide che la pietra era stata tolta dal sepolcro.\nCorse allora e and\u00f2 da Simon Pietro e dall'altro discepolo, quello che Ges\u00f9 amava, e disse loro: \u00abHanno portato via il Signore dal sepolcro e non sappiamo dove l'hanno posto!\u00bb.\nPietro allora usc\u00ec insieme all'altro discepolo e si recarono al sepolcro. Correvano insieme tutti e due, ma l'altro discepolo corse pi\u00f9 veloce di Pietro e giunse per primo al sepolcro. Si chin\u00f2, vide i teli posati l\u00e0, ma non entr\u00f2.\nGiunse intanto anche Simon Pietro, che lo seguiva, ed entr\u00f2 nel sepolcro e osserv\u00f2 i teli posati l\u00e0, e il sudario \u2013 che era stato sul suo capo \u2013 non posato l\u00e0 con i teli, ma avvolto in un luogo a parte.\nAllora entr\u00f2 anche l'altro discepolo, che era giunto per primo al sepolcro, e vide e credette. Infatti non avevano ancora compreso la Scrittura, che cio\u00e8 egli doveva risorgere dai morti.", "medita": "Leggendo questa pagina del vangelo, ci si sono potrebbe chiedere perch\u00e9 Maria di Magdala (accompagnata certamente anche dalle altre donne) si recasse al sepolcro quando ormai la sepoltura era conclusa e la pietra era stata posta all'entrata. Alcuni hanno risposto a questo dubbio: probabilmente perch\u00e9 mancava il lamento funebre per completare il rito del funerale. Dunque, lei e le altre donne andavano per piangere Ges\u00f9. Andavano con la tristezza nel cuore. E questo \u00e8 sottolineato anche dall'evangelista quando dice che era ancora buio: la loro fede non era ancora stata illuminata dalla Risurrezione di Cristo. Ma ecco che le donne trovarono subito una situazione ben diversa. La pietra era stata ribaltata: potremmo dire che era stata spostata dal terremoto della vita che sconfigge la morte, dal terremoto che Ges\u00f9 aveva portato nel mondo con il suo messaggio di amore. Quel terremoto entr\u00f2 presto anche nel cuore di quelle donne, nel cuore dei discepoli e poi nel cuore di tutti i credenti del mondo. Ma dal brano evangelico capiamo che \u00e8 difficile vedere questa rivoluzione. Infatti, soffermiamoci sul verbo \u201cvedere\u201d.\nIn questo brano, il verbo si trova quattro volte: Maria vede la pietra ribaltata, il discepolo che Ges\u00f9 amava vede i teli, e la stessa cosa vede Pietro. Queste tre volte, il verbo usato nel testo greco \u00e8 lo stesso, e indica proprio il vedere con gli occhi del corpo. Ma l'ultima volta in cui si usa, \u00e8 quando entra l'altro discepolo \u201ce vide e credette\u201d; e qui il testo greco sceglie un verbo diverso, che indica il vedere con gli occhi ma il riuscire a vedere anche oltre la materia; \u201cintravedere\u201d potremmo dire noi. Dunque, non si riesce a vedere senza anche intravedere: non si pu\u00f2 capire senza anche credere. (Don Alessandro Farano)", "riflettere": "Quante volte camminiamo nel mondo portando la tristezza nel cuore? Anche noi cristiani, purtroppo, rischiamo spesso di vestirci con il grigio del mondo invece che con la luce della Risurrezione: accogliamo la nostra vocazione all'amore, per ricordare che il Signore splende sulla vita di tutti gli uomini.", "preghfin": "Mia forza e mio canto \u00e8 il Signore,\negli \u00e8 stato la mia salvezza.\nGrida di giubilo e di vittoria, nelle tende dei giusti:\nla destra del Signore ha fatto meraviglie,\nla destra del Signore si \u00e8 innalzata,\nla destra del Signore ha fatto meraviglia.\nNon morir\u00f2, rester\u00f2 in vita\ne annunzier\u00f2 le opere del Signore.\n<i>(Salmo 117)</i>"}