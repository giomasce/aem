{"day": 23, "month": 4, "year": 2023, "weekday": 7, "date_str": "domenica 23 aprile 2023", "quotes": "At 2,14.22-33; Sal 15; 1Pt 1,17-21", "quote_vangelo": "secondo Luca (24,13-35)", "curatore": "Centro Diocesano per le Vocazioni di Pisa", "prevangelo": "", "indications": "Salterio: terza settimana", "preghiniz": "Buono e pietoso \u00e8 il Signore, lento all'ira e grande nell'amore.\nCome il cielo \u00e8 alto sulla terra, cos\u00ec \u00e8 grande la sua misericordia su quanti lo temono.\n<i>(Salmo 102)</i>", "vangelo": "Ed ecco, in quello stesso giorno [il primo della settimana] due dei [discepoli] erano in cammino per un villaggio di nome \u00c8mmaus, distante circa undici chilometri da Gerusalemme, e conversavano tra loro di tutto quello che era accaduto. Mentre conversavano e discutevano insieme, Ges\u00f9 in persona si avvicin\u00f2 e camminava con loro. Ma i loro occhi erano impediti a riconoscerlo.\nEd egli disse loro: \u00abChe cosa sono questi discorsi che state facendo tra voi lungo il cammino?\u00bb. Si fermarono, col volto triste; uno di loro, di nome Cl\u00e8opa, gli rispose: \u00abSolo tu sei forestiero a Gerusalemme! Non sai ci\u00f2 che vi \u00e8 accaduto in questi giorni?\u00bb. Domand\u00f2 loro: \u00abChe cosa?\u00bb. Gli risposero: \u00abCi\u00f2 che riguarda Ges\u00f9, il Nazareno, che fu profeta potente in opere e in parole, davanti a Dio e a tutto il popolo; come i capi dei sacerdoti e le nostre autorit\u00e0 lo hanno consegnato per farlo condannare a morte e lo hanno crocifisso. Noi speravamo che egli fosse colui che avrebbe liberato Israele; con tutto ci\u00f2, sono passati tre giorni da quando queste cose sono accadute. Ma alcune donne, delle nostre, ci hanno sconvolti; si sono recate al mattino alla tomba e, non avendo trovato il suo corpo, sono venute a dirci di aver avuto anche una visione di angeli, i quali affermano che egli \u00e8 vivo. Alcuni dei nostri sono andati alla tomba e hanno trovato come avevano detto le donne, ma lui non l'hanno visto\u00bb.\nDisse loro: \u00abStolti e lenti di cuore a credere in tutto ci\u00f2 che hanno detto i profeti! Non bisognava che il Cristo patisse queste sofferenze per entrare nella sua gloria?\u00bb. E, cominciando da Mos\u00e8 e da tutti i profeti, spieg\u00f2 loro in tutte le Scritture ci\u00f2 che si riferiva a lui.\nQuando furono vicini al villaggio dove erano diretti, egli fece come se dovesse andare pi\u00f9 lontano. Ma essi insistettero: \u00abResta con noi, perch\u00e9 si fa sera e il giorno \u00e8 ormai al tramonto\u00bb. Egli entr\u00f2 per rimanere con loro.\nQuando fu a tavola con loro, prese il pane, recit\u00f2 la benedizione, lo spezz\u00f2 e lo diede loro. Allora si aprirono loro gli occhi e lo riconobbero. Ma egli spar\u00ec dalla loro vista. Ed essi dissero l'un l'altro: \u00abNon ardeva forse in noi il nostro cuore mentre egli conversava con noi lungo la via, quando ci spiegava le Scritture?\u00bb.\nPartirono senza indugio e fecero ritorno a Gerusalemme, dove trovarono riuniti gli Undici e gli altri che erano con loro, i quali dicevano: \u00abDavvero il Signore \u00e8 risorto ed \u00e8 apparso a Simone!\u00bb. Ed essi narravano ci\u00f2 che era accaduto lungo la via e come l'avevano riconosciuto nello spezzare il pane.", "medita": "Uno dei pi\u00f9 bei racconti delle apparizioni post pasquali \u00e8 quello narrato da Luca alla fine del suo Vangelo: Ges\u00f9 raggiunge due dei suoi discepoli proprio quando sono in cammino verso una delle tante periferie dell'impero romano. Il percorso dei discepoli che tornano a casa da Gerusalemme viene spesso interpretato in senso spirituale.\nIn un'interpretazione esistenziale il percorso verso Emmaus \u00e8 quello della vita, il loro pellegrinaggio di tutti i giorni fatto di progetti (l'arrivo ad Emmaus), di fatiche (dover percorrere diversi chilometri), di tristezza (\u201ccol volto triste\u201d), di ripensamenti (si fermarono). \u00c8 il solito cammino, una strada come un'altra, il normale pendolarismo e ancora una volta un'altra delusione. Nemmeno i segni che sono stati dati loro bastano pi\u00f9: sono segni importanti, ma che non forzano mai a credere. Il primo \u00e8 la tomba vuota e questo \u00e8 per tutti un segno essenziale e la sua scoperta da parte dei discepoli \u00e8 il primo passo verso il riconoscimento dell'evento della resurrezione.\nLa conclusione della pagina \u00e8 bellissima: il ministero dei due di Emmaus che scaturir\u00e0 da questa cena sar\u00e0 quello dell'annuncio, un annuncio che parte dalle periferie. Bisogna cercare Ges\u00f9 dove si lascia trovare come uno \u201cstraniero che cammina verso coloro che sanno accoglierlo\u201d. Per poter riconoscere Ges\u00f9 \u00e8 necessario fare un tratto di strada con lui, farlo entrare nella propria casa e sedere con Lui alla tavola. Ed allora ecco che lo scoramento dei due discepoli si scioglie come neve al sole, perch\u00e9 accogliendo Ges\u00f9 nella nostra vita tutto giunge alla meta. L'abbandono, l'emarginazione, la solitudine sono i mali del nostro tempo, e spesso non manca solo Ges\u00f9, ma anche la presenza di qualcuno che con il suo amore accorato dovrebbe far sentire quello del Signore.\n\u00c8 in effetti sempre confortante che allora, come oggi, venga accolto nella nostra vita e pu\u00f2 dirci parole di consolazione e fare in modo che la nostra vita raggiunga felicemente la meta.", "riflettere": "Si pu\u00f2 quasi dire che lo stesso viaggio \u00e8 meta, Ges\u00f9 stesso aveva detto: \u201cIo sono la Via, la Verit\u00e0 e la Vita\u201d.", "preghfin": "Ti loder\u00f2 tra i popoli, Signore,\na te canter\u00f2 inni tra le genti,\nperch\u00e9 la tua bont\u00e0 \u00e8 grande fino ai cieli\ne la tua verit\u00e0 fino alle nubi.\nInnalzati, Dio, sopra i cieli,\nsu tutta la terra la tua gloria.\nPerch\u00e9 siano liberati i tuoi amici,\nsalvaci con la tua destra e ascoltaci.\n<i>(Salmo 107)</i>"}