{"day": 30, "month": 4, "year": 2023, "weekday": 7, "date_str": "domenica 30 aprile 2023", "quotes": "At 2,14a.36-41; Sal 22; 1Pt 2,20b-25", "quote_vangelo": "secondo Giovanni (10,1-10)", "curatore": "Centro Diocesano per le Vocazioni di Pisa", "prevangelo": "", "indications": "Salterio: quarta settimana", "preghiniz": "Il Signore \u00e8 il mio pastore:\nnon manco di nulla.\nSu pascoli erbosi mi fa riposare,\nad acque tranquille mi conduce.\nRinfranca l'anima mia.\nMi guida per il giusto cammino\na motivo del suo nome.\nAnche se vado per una valle oscura,\nnon temo alcun male, perch\u00e9 tu sei con me.\nIl tuo bastone e il tuo vincastro\nmi danno sicurezza.\nDavanti a me tu prepari una mensa\nsotto gli occhi dei miei nemici.\nUngi di olio il mio capo.\nS\u00ec, bont\u00e0 e fedelt\u00e0 mi saranno compagne\ntutti i giorni della mia vita,\nabiter\u00f2 ancora nella casa del Signore\nper lunghi giorni.", "vangelo": "In quel tempo, Ges\u00f9 disse: \u00abIn verit\u00e0, in verit\u00e0 io vi dico: chi non entra nel recinto delle pecore dalla porta, ma vi sale da un'altra parte, \u00e8 un ladro e un brigante. Chi invece entra dalla porta, \u00e8 pastore delle pecore.\nIl guardiano gli apre e le pecore ascoltano la sua voce: egli chiama le sue pecore, ciascuna per nome, e le conduce fuori. E quando ha spinto fuori tutte le sue pecore, cammina davanti a esse, e le pecore lo seguono perch\u00e9 conoscono la sua voce. Un estraneo invece non lo seguiranno, ma fuggiranno via da lui, perch\u00e9 non conoscono la voce degli estranei\u00bb.\nGes\u00f9 disse loro questa similitudine, ma essi non capirono di che cosa parlava loro.\nAllora Ges\u00f9 disse loro di nuovo: \u00abIn verit\u00e0, in verit\u00e0 io vi dico: io sono la porta delle pecore. Tutti coloro che sono venuti prima di me, sono ladri e briganti; ma le pecore non li hanno ascoltati. Io sono la porta: se uno entra attraverso di me, sar\u00e0 salvato; entrer\u00e0 e uscir\u00e0 e trover\u00e0 pascolo.\nIl ladro non viene se non per rubare, uccidere e distruggere; io sono venuto perch\u00e9 abbiano la vita e l'abbiano in abbondanza\u00bb.", "medita": "Nella Bibbia la figura del pastore \u00e8 molto presente e Dio \u00e8 chiamato e riconosciuto come pastore, \u201cpastore d'Israele\u201d, ed il suo popolo \u00e8 detto il suo gregge.\nIn questa parabola le solenni parole di Ges\u00f9 mettono in rilievo un'opposizione: vi sono quelli che entrano nel recinto del gregge non attraverso la porta che \u00e8 sorvegliata, ma scavalcando il recinto. Questi sono i ladri e i briganti: le pecore non appartengono a loro, ma loro vogliono impossessarsene. Sono ladri perch\u00e9 rubano e sono briganti che possono entrare nel recinto solo con l'inganno; sono in realt\u00e0 lupi, falsi pastori che non si curano dei bisogni delle pecore ma pensano solo a s\u00e9 stessi.\nInvece \u201cil pastore delle pecore entra attraverso la porta\u201d e il guardiano posto all'ingresso del recinto lo riconosce e gli apre; allora \u201cle pecore ascoltano la sua voce: egli chiama le sue pecore ciascuna per nome e le conduce fuori\u201d. Ges\u00f9 \u00e8 questo pastore e il Padre \u00e8 il guardiano che Gli apre. \u00c8 infatti il Padre che Lo ha inviato, che Gli ha messo tutte le pecore nelle mani. Dunque Ges\u00f9 riconosce il Padre come unico pastore del gregge e cos\u00ec fanno anche le pecore: esse riconoscono la sua voce, la ascoltano ed esultano, sentendosi da Lui chiamate ciascuna con il proprio nome. Ges\u00f9 ha un compito preciso: far uscire le pecore dal recinto verso pascoli aperti, verso la libert\u00e0, la salvezza, verso una \u201cvita in abbondanza\u201d. Il pastore si definisce poi anche \u201cporta\u201d; la porta delle pecore che \u00e8 \u201cvia, verit\u00e0 e vita\u201d (Gv 14, 6).", "riflettere": "Ges\u00f9, porta di salvezza, che desideri per le pecore \u201cla vita in abbondanza\u201d, pastore bello e buono che dai la vita per le tue pecore, che hai cura di esse perch\u00e9 le ami, fa' che giungiamo a sentirci amati, compresi e perdonati da un amore che \u00e8 sempre anche misericordia.", "preghfin": "In te, Signore, mi sono rifugiato,\nmai sar\u00f2 deluso;\nper la tua giustizia salvami.\nPorgi a me l'orecchio,\nvieni presto a liberarmi.\nSii per me la rupe che mi accoglie,\nla cinta di riparo che mi salva.\nTu sei la mia roccia e il mio baluardo,\nper il Tuo Nome dirigi i miei passi.\n<i>(Salmo 31)</i>"}