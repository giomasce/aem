{"day": 17, "month": 4, "year": 2023, "weekday": 1, "date_str": "luned\u00ec 17 aprile 2023", "quotes": "At 4,23-31; Sal 2", "quote_vangelo": "secondo Giovanni (3,1-8)", "curatore": "Centro Diocesano per le Vocazioni di Pisa", "prevangelo": "", "indications": "", "preghiniz": "Perch\u00e9 le genti sono in tumulto\ne i popoli cospirano invano?\nInsorgono i re della terra\ne i pr\u00ecncipi congiurano insieme\ncontro il Signore e il suo consacrato:\n\u00abSpezziamo le loro catene,\ngettiamo via da noi il loro giogo!\u00bb.\nRide colui che sta nei cieli,\nil Signore si fa beffe di loro.\nEgli parla nella sua ira,\nli spaventa con la sua collera:\n\u00abIo stesso ho stabilito il mio sovrano\nsul Sion, mia santa montagna\u00bb.\nVoglio annunciare il decreto del Signore.\nEgli mi ha detto: \u00abTu sei mio figlio,\nio oggi ti ho generato.\nChiedimi e ti dar\u00f2 in eredit\u00e0 le genti\ne in tuo dominio le terre pi\u00f9 lontane.\nLe spezzerai con scettro di ferro,\ncome vaso di argilla le frantumerai\u00bb.", "vangelo": "Vi era tra i farisei un uomo di nome Nicod\u00e8mo, uno dei capi dei Giudei. Costui and\u00f2 da Ges\u00f9, di notte, e gli disse: \u00abRabb\u00ec, sappiamo che sei venuto da Dio come maestro; nessuno infatti pu\u00f2 compiere questi segni che tu compi, se Dio non \u00e8 con lui\u00bb.\nGli rispose Ges\u00f9: \u00abIn verit\u00e0, in verit\u00e0 io ti dico, se uno non nasce dall'alto, non pu\u00f2 vedere il regno di Dio\u00bb. Gli disse Nicod\u00e8mo: \u00abCome pu\u00f2 nascere un uomo quando \u00e8 vecchio? Pu\u00f2 forse entrare una seconda volta nel grembo di sua madre e rinascere?\u00bb.\nRispose Ges\u00f9: \u00abIn verit\u00e0, in verit\u00e0 io ti dico, se uno non nasce da acqua e Spirito, non pu\u00f2 entrare nel regno di Dio. Quello che \u00e8 nato dalla carne \u00e8 carne, e quello che \u00e8 nato dallo Spirito \u00e8 spirito. Non meravigliarti se ti ho detto: dovete nascere dall'alto. Il vento soffia dove vuole e ne senti la voce, ma non sai da dove viene n\u00e9 dove va: cos\u00ec \u00e8 chiunque \u00e8 nato dallo Spirito\u00bb.", "medita": "La Risurrezione di Cristo \u00e8 il grande Evento che ci apre alla novit\u00e0. Oggi il testo del vangelo ci dona l'incontro, gi\u00e0 conosciuto, tra Ges\u00f9 e Nicodemo. Come lui, anche noi rimaniamo meravigliati delle Parole di Ges\u00f9: ma come \u00e8 possibile nascere ancora una volta? Ma, ripetiamo spesso, sono cose impossibili, il mondo va male, la guerra, le ingiustizie sono impossibili da fermare, la cattiveria umana che arriva a limiti impensabili, non c'\u00e8 pi\u00f9 speranza, ma sul serio credi che puoi ancora fare un qualcosa di nuovo?\nE Ges\u00f9 risponde proprio nella novit\u00e0 dello Spirito: \u201cIl vento soffia\u201d, dove vuole, come vuole. E tu, forse non hai sentito la sua voce? Se vuoi, chiudi adesso gli occhi, lascia che il soffio divino entri nel tuo cuore e ascolta Dio che ti parla.\nIl vento soffia senza che noi sappiamo da dove arriva, ma sappiamo che ci porta verso l'amore, lasciamoci guidare da Lui.\nIl nostro mondo ha bisogno dello Spirito, magari il tuo cuore \u00e8 la porta attraverso la quale questo soffio di vita pu\u00f2 riempire altri, tanti altri.", "riflettere": "Gli fu detto: Esci e fermati sul monte alla presenza del Signore. Ecco, il Signore pass\u00f2. Ci fu un vento impetuoso e gagliardo da spaccare i monti e spezzare le rocce davanti al Signore, ma il Signore non era nel vento. Dopo il vento ci fu un terremoto, ma il Signore non era nel terremoto. Dopo il terremoto ci fu un fuoco, ma il Signore non era nel fuoco. Dopo il fuoco ci fu il mormorio di un vento leggero. Come l'ud\u00ec, Elia si copr\u00ec il volto con il mantello, usc\u00ec e si ferm\u00f2 all'ingresso della caverna. Ed ecco, sent\u00ec una voce che gli diceva: \u00abChe fai qui, Elia?\u00bb. (1 Re 11, 13)", "preghfin": "Aiuta, o Signore, chi cerca la verit\u00e0, come Nicodemo,\naffinch\u00e9 giunga a riconoscerla in Cristo il Salvatore,\ne chi \u00e8 gi\u00e0 rinato dall'acqua e dallo Spirito,\naffinch\u00e9 rimanga fedele e coerente alla sua dignit\u00e0 battesimale."}