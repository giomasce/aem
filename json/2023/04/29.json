{"day": 29, "month": 4, "year": 2023, "weekday": 6, "date_str": "sabato 29 aprile 2023", "quotes": "1Gv 1,5-2,2; Sal 102", "quote_vangelo": "secondo Matteo (11,25-30)", "curatore": "Centro Diocesano per le Vocazioni di Pisa", "prevangelo": "", "indications": "Santa Caterina da Siena", "preghiniz": "Signore Ges\u00f9, che hai scelto i piccoli\ne in Santa Caterina da Siena hai riversato\nin un cuore umile e semplice la tua divina Sapienza\ne il tuo ardente amore, facendone la tua sposa a te consacrata,\naiuta tutti noi tuoi figli a camminare,\ncome ha fatto lei, nella luce.", "vangelo": "In quel tempo, Ges\u00f9 disse: \u00abTi rendo lode, Padre, Signore del cielo e della terra, perch\u00e9 hai nascosto queste cose ai sapienti e ai dotti e le hai rivelate ai piccoli. S\u00ec, o Padre, perch\u00e9 cos\u00ec hai deciso nella tua benevolenza. Tutto \u00e8 stato dato a me dal Padre mio; nessuno conosce il Figlio se non il Padre, e nessuno conosce il Padre se non il Figlio e colui al quale il Figlio vorr\u00e0 rivelarlo.\nVenite a me, voi tutti che siete stanchi e oppressi, e io vi dar\u00f2 ristoro. Prendete il mio giogo sopra di voi e imparate da me, che sono mite e umile di cuore, e troverete ristoro per la vostra vita. Il mio giogo infatti \u00e8 dolce e il mio peso leggero\u00bb.", "medita": "Per la nascita al cielo di Santa Caterina da Siena, patrona d'Italia e d'Europa e Dottore della Chiesa, oggi ci vengono proposte letture quanto mai significative proprio in riferimento alla vita di questa Santa. \u201cDio \u00e8 luce\u201d ci dice Giovanni e noi, se vogliamo veramente vivere la sua sequela, dobbiamo camminare nella luce; questo vuol dire rifuggire il peccato, fare il bene per essere \u201csale della terra e luce del mondo\u201d, cio\u00e8 per essere cristiani significativi, degni di dirsi tali perch\u00e9 \u201cdi Cristo\u201d, consacrati a Lui quali suoi figli dal momento del nostro Battesimo.\n\u201cIlluminati\u201d erano anche chiamati un tempo i cristiani e Caterina \u00e8 stata riconosciuta una \u201cfiglia della luce\u201d per eccellenza. Tutta la sua breve ma intensa vita ha manifestato la sua unione profonda con il Signore, la sua fede nel Cristo Risorto e nella forza redentrice del suo sangue effuso sul legno della croce che diventa in lei amore e dedizione alla Chiesa, corpo mistico di Cristo. Nella sua intima unione con Cristo, Caterina si \u00e8 fatta veramente suo coniuge (<i>cum-iugum</i>: portare lo stesso giogo), prendendo su di s\u00e9 quel dolce giogo di cui ci parla il Vangelo di Matteo e trovando nel suo Sposo ristoro per la propria vita. A questo cammino condiviso il Signore chiama anche noi ed il carico da portare \u00e8 la vita stessa con le sue cadute e i suoi fallimenti, ma anche con le sue gioie e le sue vittorie; in un andare in cui non siamo mai soli perch\u00e9 Lui \u00e8 sempre con noi e quando crediamo di essere soli perch\u00e9 non lo vediamo camminare accanto a noi \u00e8 solo perch\u00e9 ci sta portando in braccio per abbracciare il nostro dolore.", "riflettere": "E noi abbiamo fede in Cristo Risorto? Crediamo che anche noi risorgeremo? Il Battesimo \u00e8 per noi un sacramento a cui corrispondere ogni giorno o \u00e8 solo il ricordo di un evento passato che abbiamo \u201csubito\u201d perch\u00e9 eravamo piccoli? L'Eucaristia \u00e8 per noi il momento in cui il corpo e il sangue di Cristo ci innestano in quell'Amore che ci spinge sulla via della santit\u00e0? L'intima unione a Cristo ha fatto di Santa Caterina una combattente coraggiosa contro ogni divisione e discordia per il conseguimento della pace e dell'unit\u00e0 nelle famiglie come nelle comunit\u00e0 e tra i popoli. Sono un operatore di pace a partire dal mio contesto di vita?", "preghfin": "Santa Caterina, che hai lottato per portare ovunque la pace e l'unit\u00e0,\naiuta questa umanit\u00e0 cieca, senza luce,\na ritrovare la via del bene,\nperch\u00e9 cessino i conflitti e le guerre tra i popoli,\nma anche le ostilit\u00e0 e la cattiveria nelle comunit\u00e0 e nelle famiglie."}