{"day": 26, "month": 4, "year": 2023, "weekday": 3, "date_str": "mercoled\u00ec 26 aprile 2023", "quotes": "At 8,1b-8; Sal 65", "quote_vangelo": "secondo Giovanni (6,35-40)", "curatore": "Centro Diocesano per le Vocazioni di Pisa", "prevangelo": "", "indications": "", "preghiniz": "A te si deve lode, o Dio, in Sion.\nA te si sciolga il voto in Gerusalemme,\na te che ascolti la preghiera\nviene ogni mortale.\nPesano su di noi le nostre colpe,\nma tu perdoni i nostri peccati.\nBeato chi hai scelto e chiamato vicino,\nabiter\u00e0 nei tuoi atrii;\nci sazieremo dei beni della tua casa,\ndella santit\u00e0 del tuo tempio.\n<i>(Salmo 65)</i>", "vangelo": "In quel tempo, disse Ges\u00f9 alla folla: \u00abIo sono il pane della vita; chi viene a me non avr\u00e0 fame e chi crede in me non avr\u00e0 sete, mai! Vi ho detto per\u00f2 che voi mi avete visto, eppure non credete. Tutto ci\u00f2 che il Padre mi d\u00e0, verr\u00e0 a me: colui che viene a me, io non lo caccer\u00f2 fuori, perch\u00e9 sono disceso dal cielo non per fare la mia volont\u00e0, ma la volont\u00e0 di colui che mi ha mandato. E questa \u00e8 la volont\u00e0 di colui che mi ha mandato: che io non perda nulla di quanto egli mi ha dato, ma che lo risusciti nell'ultimo giorno. Questa infatti \u00e8 la volont\u00e0 del Padre mio: che chiunque vede il Figlio e crede in lui abbia la vita eterna; e io lo risusciter\u00f2 nell'ultimo giorno\u00bb.", "medita": "Il pane che sazia per sempre \u00e8 Ges\u00f9, egli solo \u00e8 quel nutrimento che pu\u00f2 sostenere e saziare e dare la vita nella sua pienezza. \u00c8 davvero per noi sorgente di vita; non \u00e8 quindi possibile avere la vita senza Ges\u00f9. Il Padre lo ha mandato affinch\u00e9 chi crede in Lui abbia la vita eterna.\n\u00c8 meraviglioso: io, tu, noi, siamo per Ges\u00f9 un \u201cdono\u201d del Padre. La comunit\u00e0 degli apostoli che sta con Ges\u00f9 sa che gli uni sono per gli altri \u201cdono di Dio\u201d. Questa \u00e8 l'opera del Padre, che mediante la fede ha reso i discepoli capaci di appartenere al Figlio. Egli dice di ciascuno: non lo caccer\u00f2 via, lo risusciter\u00f2 nell'ultimo giorno, sar\u00e0 con me per sempre.\nSono parole che infondono nel nostro cuore fiducia, sicurezza, gratitudine.", "riflettere": "Fare la volont\u00e0 del Padre \u00e8 il cibo di Ges\u00f9 ed \u00e8 anche la strada del cristiano. Lui ci ha indicato la strada, ma non \u00e8 facile fare la volont\u00e0 di Dio, perch\u00e9 ogni giorno si presentano tante opzioni: fai questo che va bene, non \u00e8 male. Invece bisognerebbe chiedersi \u201c\u00c8 la volont\u00e0 di Dio?\u201d. Come faccio per compiere la volont\u00e0 di Dio? Prima di tutto bisogna chiedere la grazia, pregare e chiedere la grazia di fare la volont\u00e0 di Dio, per conoscere la volont\u00e0 di Dio su di me ed infine pregare per realizzarla.", "preghfin": "Pane di Vita,\nPane di vita sei,\nspezzato per tutti noi,\nchi ne mangia per sempre in te vivr\u00e0,\nveniamo al tuo santo altare,\nMensa del tuo amore.\nCome pane vieni in mezzo a noi,\nil tuo corpo ci sazier\u00e0,\nil tuo sangue ci salver\u00e0,\nperch\u00e9 Signore tu sei morto per amore\ne ti offri oggi per noi."}