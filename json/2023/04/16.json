{"day": 16, "month": 4, "year": 2023, "weekday": 7, "date_str": "domenica 16 aprile 2023", "quotes": "At 2,42-47; Sal 117; 1Pt 1,3-9", "quote_vangelo": "secondo Giovanni (20,19-31)", "curatore": "Centro Diocesano per le Vocazioni di Pisa", "prevangelo": "", "indications": "Domenica della Divina Misericordia\n(Domenica in Albis)\nSalterio: seconda settimana", "preghiniz": "Perch\u00e9 mi hai veduto, Tommaso, tu hai creduto:\nbeati quelli che non hanno visto e hanno creduto!", "vangelo": "La sera di quel giorno, il primo della settimana, mentre erano chiuse le porte del luogo dove si trovavano idiscepoli per timore dei Giudei, venne Ges\u00f9, stette in mezzo e disse loro: \u00abPace a voi!\u00bb. Detto questo, mostr\u00f2 loro le mani e il fianco. E i discepoli gioirono al vedere il Signore.\nGes\u00f9 disse loro di nuovo: \u00abPace a voi! Come il Padre ha mandato me, anche io mando voi\u00bb. Detto questo, soffi\u00f2 e disse loro: \u00abRicevete lo Spirito Santo. A coloro a cui perdonerete i peccati, saranno perdonati; a coloro a cui non perdonerete, non saranno perdonati\u00bb.\nTommaso, uno dei Dodici, chiamato D\u00ecdimo, non era con loro quando venne Ges\u00f9. Gli dicevano gli altri discepoli: \u00abAbbiamo visto il Signore!\u00bb. Ma egli disse loro: \u00abSe non vedo nelle sue mani il segno dei chiodi e non metto il mio dito nel segno dei chiodi e non metto la mia mano nel suo fianco, io non credo\u00bb.\nOtto giorni dopo i discepoli erano di nuovo in casa e c'era con loro anche Tommaso. Venne Ges\u00f9, a porte chiuse, stette in mezzo e disse: \u00abPace a voi!\u00bb. Poi disse a Tommaso: \u00abMetti qui il tuo dito e guarda le mie mani; tendi la tua mano e mettila nel mio fianco; e non essere incredulo, ma credente!\u00bb. Gli rispose Tommaso: \u00abMio Signore e mio Dio!\u00bb. Ges\u00f9 gli disse: \u00abPerch\u00e9 mi hai veduto, tu hai creduto; beati quelli che non hanno visto e hanno creduto!\u00bb.\nGes\u00f9, in presenza dei suoi discepoli, fece molti altri segni che non sono stati scritti in questo libro. Ma questi sono stati scritti perch\u00e9 crediate che Ges\u00f9 \u00e8 il Cristo, il Figlio di Dio, e perch\u00e9, credendo, abbiate la vita nel suo nome.", "medita": "Ges\u00f9 si manifesta tra i discepoli senza fragore, in mezzo a loro, inizialmente non riconosciuto (\u00abStette in mezzo a loro\u00bb) e si svela prima con la parola (\u00abPace a voi!\u00bb) e poi con i segni delle ferite subite sulla croce, ancora evidenti sul suo corpo trasfigurato!\nLa conferma che Ges\u00f9 \u00e8 il Cristo, Uomo-Dio, Figlio Unigenito di Dio, Suo Verbo e Dio stesso, Colui che, come aveva annunciato, ha vinto la morte e riscattato l'uomo dal peccato, d\u00e0 corpo e vigore alla Fede che negli stessi discepoli stava intiepidendosi dopo la delusione della morte del loro Maestro e tramuta il dolore in gioia, primizia della vita eterna.\nLa Chiesa viene fondata con l'esplicitazione della sua missione sulla terra attraverso i poteri, propri di Cristo, che Egli stesso conferisce e trasmette ai Suoi discepoli (\u00abCome il Padre ha mandato me, anch'io mando voi\u2026 A coloro a cui perdonerete i peccati\u2026\u00bb). Lo Spirito Santo diventa il nuovo <i>trait d'union</i> tra Cristo e noi, tra Cristo e la Chiesa (\u00abRicevete lo Spirito Santo\u00bb).\nGes\u00f9 ci raccomanda la fede sostenuta dalla parola di Dio (il Verbo, ossia Ges\u00f9), trasmessa e vivificata con la forza dello Spirito Santo pi\u00f9 che dai segni tangibili, in contrasto con la fede incerta di Tommaso che non riesce a credere se non vede e tocca: \u00abBeati quelli che non hanno visto ed hanno creduto\u00bb.", "riflettere": "Non essere incredulo, o uomo, ma credente.", "preghfin": "\u00c8 con la libert\u00e0 che Dio ha dato all'uomo\nche l'uomo stesso deve giungere\na dichiarare il suo atto di fede:\n\u201cMio Signore e mio Dio\u201d;\ne arrivando a ci\u00f2 l'uomo giunge\nalla luminosit\u00e0 totale della fede."}