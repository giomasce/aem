{"day": 22, "month": 4, "year": 2023, "weekday": 6, "date_str": "sabato 22 aprile 2023", "quotes": "At 6,1-7; Sal 32", "quote_vangelo": "secondo Giovanni (6,16-21)", "curatore": "Centro Diocesano per le Vocazioni di Pisa", "prevangelo": "", "indications": "", "preghiniz": "Benedici il Signore, anima mia,\nSignore mio Dio, quanto sei grande!\nRivestito di maest\u00e0 e di splendore,\navvolto di luce come di un manto,\nvoglio cantare al Signore finch\u00e9 ho vita,\ncantate al mio Dio finch\u00e9 esisto,\na Lui sia gradito il mio canto,\nla mia gioia \u00e8 nel Signore.\n<i>(Salmo 103)</i>", "vangelo": "Venuta la sera, i discepoli di Ges\u00f9 scesero al mare, salirono in barca e si avviarono verso l'altra riva del mare in direzione di Caf\u00e0rnao.\nEra ormai buio e Ges\u00f9 non li aveva ancora raggiunti; il mare era agitato, perch\u00e9 soffiava un forte vento.\nDopo aver remato per circa tre o quattro miglia, videro Ges\u00f9 che camminava sul mare e si avvicinava alla barca, ed ebbero paura. Ma egli disse loro: \u00abSono io, non abbiate paura!\u00bb.\nAllora vollero prenderlo sulla barca, e subito la barca tocc\u00f2 la riva alla quale erano diretti.", "medita": "I discepoli si mettono sulla barca e vogliono attraversare il mare e Ges\u00f9 non \u00e8 con loro. I discepoli sono affaticati perch\u00e9 devono remare contro vento e quando vedono Ges\u00f9 che cammina sul mare hanno paura. Sono spaventati, \u00e8 una cosa nuova veder camminare un uomo sul mare, ed ogni cambiamento, se ci pensiamo bene, ci fa paura.\nNoi siamo abituati a costruirci un Dio a nostra immagine e qui troviamo un Dio vero che \u00e8 pi\u00f9 grande delle nostre aspettative, e ci manca la terra sotto i piedi. \u00c8 un momento del Vangelo che mi fa molto riflettere: la paura dei discepoli ci guida in questa rivelazione che Ges\u00f9 mette in atto; la rivelazione della Sua potenza sul mare, che rappresenta la forza del caos e del male all'opera nel mondo, causa nei discepoli un turbamento grande.\n\u00c8 come se entrasse nel cuore dell'uomo la paura di Dio, perch\u00e9 l'uomo non \u00e8 pi\u00f9 abituato a rimanere in intimo contatto con Lui. Solo quando Ges\u00f9 ci dice \u201cIo sono\u201d possiamo riconoscerlo come il Dio che si era manifestato a Mos\u00e8 sul monte Sinai: possiamo passare dal mare, simbolo della morte, alla terra, simbolo della vita.", "riflettere": "Anche noi spesso abbiamo paura di metterci nelle mani del Signore, paura che ci chieda qualcosa di cos\u00ec difficile e complicato che ci pu\u00f2 far tremare l'anima e metta in evidenza tutte le nostre incapacit\u00e0, la nostra vita che non \u00e8 sempre lineare ma conosce domande e ripensamenti. Comunque ricordiamoci sempre che quando ci impegniamo sempre in qualche azione buona Dio \u00e8 con noi e ci aiuter\u00e0 sempre a portarle a termine.", "preghfin": "Se mi cercate mi troverete,\nperch\u00e9 mi cercherete con tutto il cuore.\n<i>(Geremia 29, 11--13)</i>"}