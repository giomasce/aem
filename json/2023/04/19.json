{"day": 19, "month": 4, "year": 2023, "weekday": 3, "date_str": "mercoled\u00ec 19 aprile 2023", "quotes": "At 5,17-26; Sal 33", "quote_vangelo": "secondo Giovanni (3,16-21)", "curatore": "Centro Diocesano per le Vocazioni di Pisa", "prevangelo": "", "indications": "", "preghiniz": "Benedir\u00f2 il Signore in ogni tempo,\nsulla mia bocca sempre la sua lode.\nIo mi glorio nel Signore:\ni poveri ascoltino e si rallegrino.\nMagnificate con me il Signore,\nesaltiamo insieme il suo nome.\nHo cercato il Signore: mi ha risposto\ne da ogni mia paura mi ha liberato.\nGuardate a lui e sarete raggianti,\ni vostri volti non dovranno arrossire.\nQuesto povero grida e il Signore lo ascolta,\nlo salva da tutte le sue angosce.\nL'angelo del Signore si accampa\nattorno a quelli che lo temono, e li libera.\nGustate e vedete com'\u00e8 buono il Signore;\nbeato l'uomo che in lui si rifugia.", "vangelo": "In quel tempo, Ges\u00f9 disse a Nicod\u00e8mo: \u00abDio ha tanto amato il mondo da dare il Figlio unigenito, perch\u00e9 chiunque crede in lui non vada perduto, ma abbia la vita eterna. Dio, infatti, non ha mandato il Figlio nel mondo per condannare il mondo, ma perch\u00e9 il mondo sia salvato per mezzo di lui. Chi crede in lui non \u00e8 condannato; ma chi non crede \u00e8 gi\u00e0 stato condannato, perch\u00e9 non ha creduto nel nome dell'unigenito Figlio di Dio. E il giudizio \u00e8 questo: la luce \u00e8 venuta nel mondo, ma gli uomini hanno amato pi\u00f9 le tenebre che la luce, perch\u00e9 le loro opere erano malvagie. Chiunque infatti fa il male, odia la luce, e non viene alla luce perch\u00e9 le sue opere non vengano riprovate. Invece chi fa la verit\u00e0 viene verso la luce, perch\u00e9 appaia chiaramente che le sue opere sono state fatte in Dio\u00bb.", "medita": "L'amore di Dio per l'uomo \u00e8 cos\u00ec grande e smisurato da mandare suo Figlio sulla terra per salvarlo.\nMa Dio ha anche dato all'uomo la libert\u00e0 di seguirlo o no: quelli che lo seguono saranno salvati per la vita eterna e saranno nella luce, ma quelli che rifiutano Dio saranno condannati in eterno a rimanere nelle tenebre. Certo non \u00e8 facile pensare al Dio misericordioso che lascia l'uomo \u201cin eterno\u201d nelle tenebre.\nChi \u00e8 nella luce di Dio potr\u00e0 anche illuminare coloro che gli sono vicini, mentre chi opera il male, oltre a condannare se stesso, trascina nelle tenebre anche chi lo segue.\nGes\u00f9 \u00e8 venuto nel mondo a liberarci dal male e dalle tenebre: beati coloro che lo seguono.", "riflettere": "Dio ha tanto amato il mondo da date il Figlio unigenito perch\u00e9 chiunque crede il lui abbia la vita eterna.", "preghfin": "O Dio, donaci di crescere in santa fraternit\u00e0\nper giungere alla pienezza in Cristo."}