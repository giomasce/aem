{"day": 27, "month": 4, "year": 2023, "weekday": 4, "date_str": "gioved\u00ec 27 aprile 2023", "quotes": "At 8,26-40; Sal 65", "quote_vangelo": "secondo Giovanni (6,44-51)", "curatore": "Centro Diocesano per le Vocazioni di Pisa", "prevangelo": "", "indications": "", "preghiniz": "Acclamate a Dio da tutta la terra,\ncantate alla gloria del suo nome,\ndate a lui splendida lode.\nDite a Dio \u201cStupende sono le tue opere\u201d.\nPer la grandezza della tua potenza\na te si piegano i tuoi nemici.\nA te si prostri tutta la terra\na te canti inni, canti al tuo nome.\n<i>(Salmo 65)</i>", "vangelo": "In quel tempo, disse Ges\u00f9 alla folla: \u00abNessuno pu\u00f2 venire a me, se non lo attira il Padre che mi ha mandato; e io lo risusciter\u00f2 nell'ultimo giorno. Sta scritto nei profeti: \u201cE tutti saranno istruiti da Dio\u201d. Chiunque ha ascoltato il Padre e ha imparato da lui, viene a me. Non perch\u00e9 qualcuno abbia visto il Padre; solo colui che viene da Dio ha visto il Padre. In verit\u00e0, in verit\u00e0 io vi dico: chi crede ha la vita eterna.\nIo sono il pane della vita. I vostri padri hanno mangiato la manna nel deserto e sono morti; questo \u00e8 il pane che discende dal cielo, perch\u00e9 chi ne mangia non muoia. Io sono il pane vivo, disceso dal cielo. Se uno mangia di questo pane vivr\u00e0 in eterno e il pane che io dar\u00f2 \u00e8 la mia carne per la vita del mondo\u00bb.", "medita": "Il capitolo si compone di due parti: nella prima Ges\u00f9 parla con la folla nella Sinagoga di Cafarnao e si propone come Figlio di Dio, pane di vita, redentore dell'umanit\u00e0. Nella seconda parte come Pane disceso dal Cielo. L'Eucarestia per noi non \u00e8 un simbolo, ma presenza reale di Ges\u00f9.\nIn una omelia di qualche anno fa per il Corpus Domini, papa Benedetto XVI afferm\u00f2: \u00abNoi guardiamo l'Ostia consacrata, il tipo pi\u00f9 semplice di pane e nutrimento, fatto soltanto di farina e acqua. Cos\u00ec esso appare come cibo dei poveri, ai quali in primo luogo il Signore ha destinato la sua vicinanza. La preghiera con la quale la Chiesa durante la liturgia della Messa consegna questo pane al Signore lo qualifica come frutto della terra e del lavoro dell'uomo. In Esso \u00e8 racchiusa la fatica umana, il lavoro quotidiano di chi coltiva la terra. Tuttavia il pane non \u00e8 semplicemente e soltanto il prodotto nostro, \u00e8 frutto della terra e quindi anche dono; perch\u00e9 il fatto che la terra porti frutto, non \u00e8 merito nostro solo il Creatore poteva conferirle la fertilit\u00e0\u00bb.", "riflettere": "Guardando pi\u00f9 da vicino questo piccolo pezzo di Ostia bianca, questo pane dei poveri, ci appare come una sintesi della creazione. Infatti, al di l\u00e0 della sintesi di natura e spirito che in qualche modo avvertiamo nel pezzo di pane, la creazione \u00e8 protesa verso la divinizzazione, verso l'unificazione con il Creatore stesso.", "preghfin": "Pane di vita sei\nspezzato per tutti noi.\nChi ne mangia per sempre in Te vivr\u00e0.\nVeniamo al Tuo santo altar,\nmensa del Tuo amor,\ncome pane vieni in mezzo a noi.\nIl Tuo corpo ci sazier\u00e0,\nil Tuo sangue ci salver\u00e0.\nPerch\u00e9 Signor, Tu sei morto per amore\ne ti offri oggi per noi."}