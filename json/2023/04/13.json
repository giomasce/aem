{"day": 13, "month": 4, "year": 2023, "weekday": 4, "date_str": "gioved\u00ec 13 aprile 2023", "quotes": "At 3,11-26; Sal 8", "quote_vangelo": "secondo Luca (24,35-48)", "curatore": "Centro Diocesano per le Vocazioni di Pisa", "prevangelo": "", "indications": "", "preghiniz": "Beato l'uomo di integra condotta,\nche cammina nella legge del Signore.\nBeato chi \u00e8 fedele ai suoi insegnamenti\ne lo cerca con tutto il cuore.\nNon commette ingiustizie,\nma cammina per le sue vie.\nVoglio meditare i tuoi comandamenti\nconsiderare le tue vie;\nnella Tua volont\u00e0 \u00e8 la mia gioia\nmai dimenticher\u00f2 la Tua Parola.", "vangelo": "In quel tempo, [i due discepoli che erano ritornati da \u00c8mmaus] narravano ci\u00f2 che era accaduto lungo la via e come l'avevano riconosciuto nello spezzare il pane.\nMentre essi parlavano di queste cose, Ges\u00f9 in persona stette in mezzo a loro e disse: \u00abPace a voi!\u00bb. Sconvolti e pieni di paura, credevano di vedere un fantasma. Ma egli disse loro: \u00abPerch\u00e9 siete turbati, e perch\u00e9 sorgono dubbi nel vostro cuore? Guardate le mie mani e i miei piedi: sono proprio io! Toccatemi e guardate; un fantasma non ha carne e ossa, come vedete che io ho\u00bb. Dicendo questo, mostr\u00f2 loro le mani e i piedi. Ma poich\u00e9 per la gioia non credevano ancora ed erano pieni di stupore, disse: \u00abAvete qui qualche cosa da mangiare?\u00bb. Gli offrirono una porzione di pesce arrostito; egli lo prese e lo mangi\u00f2 davanti a loro.\nPoi disse: \u00abSono queste le parole che io vi dissi quando ero ancora con voi: bisogna che si compiano tutte le cose scritte su di me nella legge di Mos\u00e8, nei Profeti e nei Salmi\u00bb.\nAllora apr\u00ec loro la mente per comprendere le Scritture e disse loro: \u00abCos\u00ec sta scritto: il Cristo patir\u00e0 e risorger\u00e0 dai morti il terzo giorno, e nel suo nome saranno predicati a tutti i popoli la conversione e il perdono dei peccati, cominciando da Gerusalemme. Di questo voi siete testimoni\u00bb.", "medita": "Luca scrive il suo Vangelo quando ormai iniziano a venire meno i testimoni oculari di Ges\u00f9 e la testimonianza necessita di credibilit\u00e0 dal punto di vista storico per poi diventare anche testimonianza di fede. \u00c8 Luca, infatti, che colloca storicamente la nascita di Ges\u00f9 per rendere conto della sua effettiva esistenza. Poi, per\u00f2, deve darne una testimonianza di fede: dimostrare che Ges\u00f9 \u00e8 effettivamente il Messia atteso. Un Messia che non \u00e8 un Re alla maniera umana, ma che \u00e8 il Re della vita. E Luca, per farlo, lui che \u00e8 un uomo colto, usa un metodo pedagogico: un modo pacato, dialogante che non vuole imporre ma proporre. In Matteo, questa stesso passo del Vangelo presenta un Ges\u00f9 che rimprovera i discepoli per la loro incredulit\u00e0. Qui, Luca presenta un Ges\u00f9 che si propone in maniera comprensiva: comprensiva della loro incredulit\u00e0. Nei discepoli \u00e8 ancora viva l'attesa di un Messia che avesse combattuto i romani per ristabilire il predominio del popolo eletto. In loro \u00e8 ancora viva la percezione che la Croce abbia sancito la sconfitta del loro maestro. In loro \u00e8 ancora incomprensibile la risurrezione. E Ges\u00f9, in maniera molto umana e pacata, cerca di ricondurli sulla via della Verit\u00e0. La risurrezione \u00e8 un mistero che si avvera. Lui non \u00e8 un fantasma. \u00c8 di nuovo una persona con la sua materialit\u00e0 e che mangia con loro, che ripropone la precedente convivialit\u00e0. Poi, come gi\u00e0 aveva fatto coi discepoli di Emmaus, apre loro la mente spiegando le scritture, da non intendere in maniera letterale ma da rileggere alla luce del Suo insegnamento. La legge antica non viene rinnegata o sostituita, ma semplicemente spiegata. Il cristianesimo non \u00e8 una fede astratta ma \u00e8 una fede che si radica nelle scritture, non pi\u00f9 da interpretare alla lettera ma da rileggere con la ragione di cui Dio ci ha fatto dono. \u00c8 quello che Ges\u00f9 vuole dai discepoli. Ed \u00e8 quello che ci \u00e8 richiesto anche a noi per essere Suoi testimoni fino ai confini del mondo.", "riflettere": "Ha detto Papa Francesco: meglio vivere da atei che andare in Chiesa e odiare gli altri. Un richiamo forte a svincolarci dalla ritualit\u00e0 tipica della legge antica per aprirci all'amore a cui ci chiama Ges\u00f9: amatevi come Io vi ho amato.", "preghfin": "O Dio, che sulla croce hai dato appuntamento in paradiso al ladrone\nper il solo fatto di averti chiesto di ricordarti di lui,\nfa' che, consapevoli del tuo immenso amore\nche non guarda ai nostri peccati\ne che ha perdonato coloro che ti hanno crocifisso,\nanche noi sappiamo esserti credibili testimoni\nmediante l'amore con cui guardiamo ai nostri fratelli."}