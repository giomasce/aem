{"day": 7, "month": 4, "year": 2023, "weekday": 5, "date_str": "venerd\u00ec 7 aprile 2023", "quotes": "Is 52,13-53,12; Sal 30; Eb 4,14-16;5,7-9", "quote_vangelo": "secondo Giovanni (18,1-19,42)", "curatore": "Centro Diocesano per le Vocazioni di Pisa", "prevangelo": "Riportiamo solo uno breve pezzo della Passione secondo Giovanni", "indications": "Venerd\u00ec santo\nSan Giovanni Battista de la Salle", "preghiniz": "In te, Signore, mi sono rifugiato,\nmai sar\u00f2 deluso;\ndifendimi per la tua giustizia.\nAlle tue mani affido il mio spirito;\ntu mi hai riscattato, Signore, Dio fedele.\n<i>(Salmo 30)</i>", "vangelo": "Essi presero Ges\u00f9 ed egli, portando la croce, si avvi\u00f2 verso il luogo detto del Cranio, in ebraico G\u00f2lgota, dove lo crocifissero e con lui altri due, uno da una parte e uno dall\u2019altra, e Ges\u00f9 in mezzo. Pilato compose anche l\u2019iscrizione e la fece porre sulla croce; vi era scritto: \u00abGes\u00f9 il Nazareno, il re dei Giudei\u00bb. Molti Giudei lessero questa iscrizione, perch\u00e9 il luogo dove Ges\u00f9 fu crocifisso era vicino alla citt\u00e0; era scritta in ebraico, in latino e in greco. I capi dei sacerdoti dei Giudei dissero allora a Pilato: \u00abNon scrivere: \u201cIl re dei Giudei\u201d, ma: \u201cCostui ha detto: Io sono il re dei Giudei\u201d\u00bb. Rispose Pilato: \u00abQuel che ho scritto, ho scritto\u00bb.\nI soldati poi, quando ebbero crocifisso Ges\u00f9, presero le sue vesti, ne fecero quattro parti \u2013 una per ciascun soldato \u2013, e la tunica. Ma quella tunica era senza cuciture, tessuta tutta d\u2019un pezzo da cima a fondo. Perci\u00f2 dissero tra loro: \u00abNon stracciamola, ma tiriamo a sorte a chi tocca\u00bb. Cos\u00ec si compiva la Scrittura, che dice: \u00abSi sono divisi tra loro le mie vesti e sulla mia tunica hanno gettato la sorte\u00bb. E i soldati fecero cos\u00ec.\nStavano presso la croce di Ges\u00f9 sua madre, la sorella di sua madre, Maria madre di Cl\u00e8opa e Maria di M\u00e0gdala. Ges\u00f9 allora, vedendo la madre e accanto a lei il discepolo che egli amava, disse alla madre: \u00abDonna, ecco tuo figlio!\u00bb. Poi disse al discepolo: \u00abEcco tua madre!\u00bb. E da quell\u2019ora il discepolo l\u2019accolse con s\u00e9.\nDopo questo, Ges\u00f9, sapendo che ormai tutto era compiuto, affinch\u00e9 si compisse la Scrittura, disse: \u00abHo sete\u00bb. Vi era l\u00ec un vaso pieno di aceto; posero perci\u00f2 una spugna, imbevuta di aceto, in cima a una canna e gliela accostarono alla bocca. Dopo aver preso l\u2019aceto, Ges\u00f9 disse: \u00ab\u00c8 compiuto!\u00bb. E, chinato il capo, consegn\u00f2 lo spirito.", "medita": "Ci apprestiamo a sostare dentro le ultime, umanissime ore del Figlio di Dio. I capi dei sacerdoti agiscono: prendono Ges\u00f9, mettono le mani sul Cristo, ghermiscono la vita e la tengono in pugno. \u00c8 gi\u00e0 la fine, diremmo: la sua vita appare ormai costretta dentro la crudelt\u00e0 pi\u00f9 ingiusta, figlia, spesso, anche dei nostri cuori induriti.\nEppure non \u00e8 ancora la fine: la fine \u00e8 sempre un po' pi\u00f9 in l\u00e0 per chi, sapendosi amato, desidera amare fino all'ultimo respiro. Ed ecco che Ges\u00f9, portando la croce, fedele alla sua vocazione di una vita, si mette di nuovo in cammino. Fino all'ultimo passo, Ges\u00f9 sceglie di portare su di s\u00e9 il dolore scelto da altri: legno da sollevare che diventa presto legno su cui sar\u00e0 sollevato. \u00c8 la soglia del mistero: il peso che lo schiaccer\u00e0 sar\u00e0 lo stesso dal quale si riveler\u00e0 il pi\u00f9 grande amore del Padre.\nMentre i capi dei sacerdoti e Pilato sono tutti dediti ad assegnare a Ges\u00f9 l'etichetta pi\u00f9 appropriata, e i soldati a strappargli le vesti e appropriarsi degli ultimi brandelli di una vita, davanti alla croce, fermi, presenti, oranti stanno pochi e umili cuori, nel coraggio silenzioso con cui accompagnano Ges\u00f9 nell'attesa pi\u00f9 nera. Il Figlio di Dio, dal legno della croce, non pensa che a loro: continua ad amare, fino alla fine, chi ha camminato con lui. \u00c8 quasi la morte, ma, anche da l\u00ec, Ges\u00f9 genere relazioni nuove, risuscita legami creativi: un nuovo figlio e una nuova madre sono la chiamata essenziale per una Chiesa che pu\u00f2 nascere come dono nuovo per il mondo.\nSolo ora, s\u00ec, Ges\u00f9 sa che \u00e8 davvero tutto compiuto. Ha sete, e chiede da bere, portando la Parola di Dio nella carne fino all'ultimo. Si abbandona al Padre, le cui mani sanno solo accogliere: ha tribolato come un uomo, si \u00e8 lasciato abbracciare come un figlio.", "riflettere": "In quali situazioni di sofferenza ho potuto cogliere la chiamata ad amare con tutto/a me stesso/a \u201cfino alla fine\u201d? Riporto al cuore un'esperienza in cui mi sono abbandonato/a al Padre, alla Sua Parola, con fiducia.", "preghfin": "Quando saremo in cielo ricongiunti sar\u00e0 stata una prova grande\ned essa non si perde nella memoria dell'eternit\u00e0.\nMa da questo stato umano d'abiezione vengo ora a te, comprendimi, nella mia debolezza.\nMi afferrano, mi alzano alla croce piantata sulla collina,\nahi, Padre, mi inchiodano le mani e i piedi.\nQui termina veramente il cammino.\nE debito dell'iniquit\u00e0 \u00e8 pagato all'iniquit\u00e0.\nMa tu sai questo mistero. Tu solo.\n<i>(Mario Luzi)</i>"}