{"day": 6, "month": 4, "year": 2023, "weekday": 4, "date_str": "gioved\u00ec 6 aprile 2023", "quotes": "Es 12,1-8.11-14; Sal 115; 1Cor 11,23-26", "quote_vangelo": "secondo Giovanni (13,1-15)", "curatore": "Centro Diocesano per le Vocazioni di Pisa", "prevangelo": "", "indications": "Gioved\u00ec santo", "preghiniz": "Dio di bont\u00e0 e di misericordia,\nche ci chiedi di collaborare alla tua opera di salvezza\nmanda numerosi e santi operai per la tua vigna,\nperch\u00e9 alla tua Chiesa non manchino mai annunciatori coraggiosi del Vangelo,\nsacerdoti che ti offrano anche con la vita il sacrificio dell'Eucarestia\ne che quali segni splendenti di Cristo buon pastore,\nguidino il tuo popolo sulle strade della carit\u00e0.\nManda il tuo Spirito Santo a rinfrancare il cuore dei giovani,\nperch\u00e9 abbiano il coraggio di dirti s\u00ec quando li chiami al servizio dei fratelli,\nla perseveranza nel seguire Ges\u00f9 anche sulla via della croce\ne la gioia grande di essere nel mondo testimoni del tuo amore.\nO Maria, Madre dei sacerdoti, dona a tutti i membri della Chiesa pisana\nla tua stessa fedelt\u00e0 per testimoniare a tutti\nla gioia che nasce dall'incontro con Cristo che vive e regna nei secoli in eterno. Amen.\n<i>(Giovanni Paolo Benotto)</i>", "vangelo": "Prima della festa di Pasqua, Ges\u00f9, sapendo che era venuta la sua ora di passare da questo mondo al Padre, avendo amato i suoi che erano nel mondo, li am\u00f2 sino alla fine.\nDurante la cena, quando il diavolo aveva gi\u00e0 messo in cuore a Giuda, figlio di Simone Iscariota, di tradirlo, Ges\u00f9, sapendo che il Padre gli aveva dato tutto nelle mani e che era venuto da Dio e a Dio ritornava, si alz\u00f2 da tavola, depose le vesti, prese un asciugamano e se lo cinse attorno alla vita. Poi vers\u00f2 dell'acqua nel catino e cominci\u00f2 a lavare i piedi dei discepoli e ad asciugarli con l'asciugamano di cui si era cinto.\nVenne dunque da Simon Pietro e questi gli disse: \u00abSignore, tu lavi i piedi a me?\u00bb. Rispose Ges\u00f9: \u00abQuello che io faccio, tu ora non lo capisci; lo capirai dopo\u00bb. Gli disse Pietro: \u00abTu non mi laverai i piedi in eterno!\u00bb. Gli rispose Ges\u00f9: \u00abSe non ti laver\u00f2, non avrai parte con me\u00bb. Gli disse Simon Pietro: \u00abSignore, non solo i miei piedi, ma anche le mani e il capo!\u00bb. Soggiunse Ges\u00f9: \u00abChi ha fatto il bagno, non ha bisogno di lavarsi se non i piedi ed \u00e8 tutto puro; e voi siete puri, ma non tutti\u00bb. Sapeva infatti chi lo tradiva; per questo disse: \u00abNon tutti siete puri\u00bb.\nQuando ebbe lavato loro i piedi, riprese le sue vesti, sedette di nuovo e disse loro: \u00abCapite quello che ho fatto per voi? Voi mi chiamate il Maestro e il Signore, e dite bene, perch\u00e9 lo sono. Se dunque io, il Signore e il Maestro, ho lavato i piedi a voi, anche voi dovete lavare i piedi gli uni agli altri. Vi ho dato un esempio, infatti, perch\u00e9 anche voi facciate come io ho fatto a voi\u00bb.", "medita": "Abbiamo sentito cosa ha fatto Ges\u00f9. \u00c8 interessante. Dice il Vangelo: \u201cSapendo Ges\u00f9 che il Padre aveva dato tutto nelle sue mani\u201d, ossia Ges\u00f9 aveva tutto il potere, tutto. E poi, incomincia a fare questo gesto di lavare i piedi. \u00c8 un gesto che facevano gli schiavi in quel tempo, perch\u00e9 non c'era l'asfalto nelle strade e la gente, quando arrivava, aveva la polvere sui piedi; quando arrivava in una casa per una visita o per pranzo, c'erano gli schiavi che lavavano i piedi. E Ges\u00f9 fa questo gesto: lava i piedi. Fa un gesto da schiavo: Lui, che aveva tutto il potere, Lui, che era il Signore, fa il gesto da schiavo. E poi consiglia a tutti: \u201cFate questo gesto anche tra di voi\u201d. Cio\u00e8 servitevi l'uno l'altro, siate fratelli nel servizio, non nell'ambizione, come di chi domina l'altro o di chi calpesta l'altro; no, siate fratelli nel servizio. Tu hai bisogno di qualcosa, di un servizio? Io te lo faccio. Questa \u00e8 la fraternit\u00e0. La fraternit\u00e0 \u00e8 umile, sempre: \u00e8 al servizio. E io far\u00f2 questo gesto\u2014la Chiesa vuole che il Vescovo lo faccia tutti gli anni, una volta l'anno, almeno il Gioved\u00ec Santo\u2014per imitare il gesto di Ges\u00f9 e anche per fare bene con l'esempio anche a s\u00e9 stesso, perch\u00e9 il Vescovo non \u00e8 il pi\u00f9 importante, ma deve essere il pi\u00f9 servitore. E ognuno di noi deve essere servitore degli altri. Questa \u00e8 la regola di Ges\u00f9 e la regola del Vangelo: la regola del servizio, non del dominare, di fare del male, di umiliare gli altri. Servizio! Cuore di bambino, semplice, umile ma servitore. E l\u00ec aggiunge una cosa interessante che possiamo collegare con questo gesto di oggi. Dice: \u201cState attenti: i capi delle Nazioni dominano, ma tra voi non deve essere cos\u00ec. Il pi\u00f9 grande deve servire il pi\u00f9 piccolo. Chi si sente il pi\u00f9 grande, deve essere servitore\u201d. (Dall'omelia del Gioved\u00ec Santo di Papa Francesco, 18 aprile 2019)", "riflettere": "Usciamo da noi stessi, facciamo il vuoto dentro di noi per fare spazio a Lui nel nostro cuore. Viviamo la nostra vita in totale spirito di servizio per i nostri familiari, nostro marito/nostra moglie, i nostri figli, i nostri colleghi di lavoro, i nostri fratelli di fede, sempre lodando e benedicendo il Signore per il grande dono che ci ha fatto, di essere uniti con Lui e in Lui nel Padre e nello Spirito Santo.", "preghfin": "Padre nostro che sei nei cieli,\nche per la tua gloria e la nostra salvezza hai costituito\nil Cristo tuo Figlio sommo ed eterno sacerdote alla maniera di Melchidesech,\nconcedi alla tua Chiesa, grazie alla funzione sacra dei tuoi presbiteri,\ndi sperimentare nella partecipazione al sacrificio eucaristico\nla forza redentrice della croce e della resurrezione\ne di donare la nostra a vita al servizio tuo nei fratelli."}