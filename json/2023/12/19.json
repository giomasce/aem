{"day": 19, "month": 12, "year": 2023, "weekday": 2, "date_str": "marted\u00ec 19 dicembre 2023", "quotes": "Gdc 13,2-7.24-25a; Sal 70", "quote_vangelo": "secondo Luca (1,5-25)", "curatore": "Angela Castino, Edoardo Cortese, Domenico Coviello", "prevangelo": "", "indications": "", "preghiniz": "O Dio, hai compiuto opere giuste, tanto grandi che arrivano al cielo.\nChi \u00e8 come te, o Dio? Tu mi hai fatto provare dolori e disgrazie.\nMa di nuovo mi darai vigore, mi farai risalire dall'abisso della morte.\nAccrescerai la mia grandezza, ti volgerai a me e mi darai conforto.\nAnch'io ti loder\u00f2 al suono dell'arpa, canter\u00f2 la tua fedelt\u00e0, o mio Dio,\nsuoner\u00f2 per te sulla cetra, o santo d'Israele.", "vangelo": "Al tempo di Erode, re della Giudea, vi era un sacerdote di nome Zaccar\u00eca, della classe di Ab\u00eca, che aveva in moglie una discendente di Aronne, di nome Elisabetta. Ambedue erano giusti davanti a Dio e osservavano irreprensibili tutte le leggi e le prescrizioni del Signore. Essi non avevano figli, perch\u00e9 Elisabetta era sterile e tutti e due erano avanti negli anni.  Avvenne che, mentre Zaccar\u00eca svolgeva le sue funzioni sacerdotali davanti al Signore durante il turno della sua classe, gli tocc\u00f2 in sorte, secondo l'usanza del servizio sacerdotale, di entrare nel tempio del Signore per fare l'offerta dell'incenso.\nFuori, tutta l'assemblea del popolo stava pregando nell'ora dell'incenso. Apparve a lui un angelo del Signore, ritto alla destra dell'altare dell'incenso. Quando lo vide, Zaccar\u00eca si turb\u00f2 e fu preso da timore. Ma l'angelo gli disse: \u00abNon temere, Zaccar\u00eca, la tua preghiera \u00e8 stata esaudita e tua moglie Elisabetta ti dar\u00e0 un figlio, e tu lo chiamerai Giovanni. Avrai gioia ed esultanza, e molti si rallegreranno della sua nascita, perch\u00e9 egli sar\u00e0 grande davanti al Signore; non berr\u00e0 vino n\u00e9 bevande inebrianti, sar\u00e0 colmato di Spirito Santo fin dal seno di sua madre e ricondurr\u00e0 molti figli d'Israele al Signore loro Dio. Egli camminer\u00e0 innanzi a lui con lo spirito e la potenza di El\u00eca, per ricondurre i cuori dei padri verso i figli e i ribelli alla saggezza dei giusti e preparare al Signore un popolo ben disposto\u00bb.  Zaccar\u00eca disse all'angelo: \u00abCome potr\u00f2 mai conoscere questo? Io sono vecchio e mia moglie \u00e8 avanti negli anni\u00bb. L'angelo gli rispose: \u00abIo sono Gabriele, che sto dinanzi a Dio e sono stato mandato a parlarti e a portarti questo lieto annuncio. Ed ecco, tu sarai muto e non potrai parlare fino al giorno in cui queste cose avverranno, perch\u00e9 non hai creduto alle mie parole, che si compiranno a loro tempo\u00bb.\nIntanto il popolo stava in attesa di Zaccar\u00eca, e si meravigliava per il suo indugiare nel tempio. Quando poi usc\u00ec e non poteva parlare loro, capirono che nel tempio aveva avuto una visione. Faceva loro dei cenni e restava muto.\nCompiuti i giorni del suo servizio, torn\u00f2 a casa. Dopo quei giorni Elisabetta, sua moglie, concep\u00ec e si tenne nascosta per cinque mesi e diceva: \u00abEcco che cosa ha fatto per me il Signore, nei giorni in cui si \u00e8 degnato di togliere la mia vergogna fra gli uomini\u00bb.", "medita": "Ci troviamo ancora oggi ad assistere al compimento di un fatto straordinario e umanamente impossibile. Ma nulla \u00e8 impossibile a Dio e, per Zaccaria ed Elisabetta, ormai anziani, accade ci\u00f2 che avevano desiderato per una vita. Le preghiere di Zaccaria vengono esaudite quando ormai il suo cuore si era rassegnato.\nLa visione dell'angelo intimorisce Zaccaria e per un momento egli dubita persino delle sue parole: \u00e8 tardi per poter diventare genitori\u2026 Invece Dio conosce il tempo giusto per ogni cosa ed entra nella vita di Elisabetta e Zaccaria per annunciare il dono di un figlio.\nCome sono meravigliosi i doni del Signore! Sono anche pi\u00f9 grandi delle nostre attese. Gli sposi del Vangelo di oggi diventeranno padre e madre di un figlio speciale, il cui compito sar\u00e0 di annunciare la venuta di Ges\u00f9 e \u201cpreparare al Signore un popolo ben disposto\u201d.\nQuesto brano ci invita a non perdere mai la speranza, a coltivare i nostri desideri pi\u00f9 profondi senza perderci d'animo; ci esorta anche a riflettere sul valore dell'attesa: vorremmo decidere e pianificare la vita secondo tempi da noi stabiliti, ma spesso accade che le cose avvengono quando \u201cormai non ce l'aspettavamo pi\u00f9\u201d.\nSe rileggiamo il libro della nostra vita troveremo sicuramente gli straordinari interventi del Signore, il quale sa donare al momento opportuno; fidiamoci del Signore, anche quando egli ci priva di qualcosa di importante, come succede a Zaccaria che non potr\u00e0 pronunciare parole per tutto il tempo dell'attesa. Attraverso l'accettazione della prova il Signore ci consente di vedere e correggere le nostre fragilit\u00e0, approfondire la nostra fede e riconoscere la sua grandezza.", "riflettere": "Bisogna imparare ad aspettare: il tempo dell'attesa \u00e8 prezioso; ci consente di riflettere, di fare passi misurati, di non perdere di vista ci\u00f2 che davvero conta e preparare con calma ci\u00f2 che ci servir\u00e0 per il momento desiderato.", "preghfin": "Grazie Signore,\nper le stagioni della mia vita e il bene posto nelle mie mani.\nGrazie per ogni tua primavera, promessa di frutti copiosi.\nGrazie per ogni inverno, che ha plasmato le mie attese.\nGrazie per il silenzio, custode del tuo splendore.\nAiutami Signore ad essere in ogni istante\nfedele testimone della tua presenza.\nCos\u00ec sia.\n<i>(Arnaldo Pangrazzi)</i>"}