{"day": 6, "month": 12, "year": 2023, "weekday": 3, "date_str": "mercoled\u00ec 6 dicembre 2023", "quotes": "Is 25,6-10a; Sal 22", "quote_vangelo": "secondo Matteo (15,29-37)", "curatore": "Angela Castino, Edoardo Cortese, Domenico Coviello", "prevangelo": "", "indications": "", "preghiniz": "Il Signore \u00e8 il mio pastore:\nnon manco di nulla;\nsu pascoli erbosi mi fa riposare,\nad acque tranquille mi conduce.\nMi rinfranca, mi guida per il giusto cammino,\nper amore del suo nome.\nSe dovessi camminare in una valle oscura,\nnon temerei alcun male, perch\u00e9 tu sei con me.\nIl tuo bastone e il tuo vincastro\nmi danno sicurezza.\n<i>(Salmo 22)</i>", "vangelo": "In quel tempo, Ges\u00f9 giunse presso il mare di Galilea e, salito sul monte, l\u00ec si ferm\u00f2. Attorno a lui si radun\u00f2 molta folla, recando con s\u00e9 zoppi, storpi, ciechi, sordi e molti altri malati; li deposero ai suoi piedi, ed egli li guar\u00ec, tanto che la folla era piena di stupore nel vedere i muti che parlavano, gli storpi guariti, gli zoppi che camminavano e i ciechi che vedevano. E lodava il Dio d'Israele.\nAllora Ges\u00f9 chiam\u00f2 a s\u00e9 i suoi discepoli e disse: \u00abSento compassione per la folla. Ormai da tre giorni stanno con me e non hanno da mangiare. Non voglio rimandarli digiuni, perch\u00e9 non vengano meno lungo il cammino\u00bb. E i discepoli gli dissero: \u00abCome possiamo trovare in un deserto tanti pani da sfamare una folla cos\u00ec grande?\u00bb.\nGes\u00f9 domand\u00f2 loro: \u00abQuanti pani avete?\u00bb. Dissero: \u00abSette, e pochi pesciolini\u00bb.\nDopo aver ordinato alla folla di sedersi per terra, prese i sette pani e i pesci, rese grazie, li spezz\u00f2 e li dava ai discepoli, e i discepoli alla folla.\nTutti mangiarono a saziet\u00e0. Portarono via i pezzi avanzati: sette sporte piene.", "medita": "Chi va incontro a Ges\u00f9 cos\u00ec com'\u00e8, specie se ammalato fisicamente, psicologicamente o spiritualmente, trova ristoro. Il Signore \u00e8 attento a chi soffre e guarisce chi va a cercarlo perch\u00e9 vuole essere sanato. Ges\u00f9 va anche oltre. Non \u00e8 solo un taumaturgo. Tanto meno un \u201cmago\u201d, che esaudisce un desiderio perch\u00e9 ha un rapporto \u201ccommerciale\u201d e limitato con i \u201cclienti\u201d. Ci\u00f2 che lo guida \u00e8 la volont\u00e0 di testimoniare l'amore del Padre a tutti e per ciascuno. Perci\u00f2, dopo aver dialogato con la folla e guarito gli ammalati, vuole nutrirli, dare loro il cibo del corpo, dopo aver dato loro quello dell'anima con la Parola. \u00c8 umanamente impossibile sfamare migliaia di persone. Per i discepoli, lo \u00e8. Non per Ges\u00f9, che insegna loro ad affidargli quello che hanno, non importa se poco. Ci\u00f2 che importa \u00e8 condividerlo, spezzare il nutrimento con chi ne ha bisogno per moltiplicarlo nella condivisione fraterna. Lo stesso gesto che il Signore compir\u00e0 nell'ultima cena, spezzando il pane e offrendolo, assieme al vino, affinch\u00e9 tutti se ne nutrano. Ges\u00f9 stesso vuole essere \u201cmangiato\u201d, per entrare intimamente nella vita dei suoi discepoli e mostrare che il vero sacrificio gradito a Dio non \u00e8 pi\u00f9 quello rituale, puramente formale, ma quello che cambia la vita: la donazione di s\u00e9 al mondo e ai poveri in particolare.", "riflettere": "Affidarsi, credere, seguire Ges\u00f9 che moltiplica quel poco che i suoi discepoli possono offrirgli: quanto sono capace di rinunciare a me stesso per consegnare tutto ci\u00f2 che ho a Dio?", "preghfin": "Signore Ges\u00f9, mia vita, mio tutto,\ntu mi chiedi di dare gratuitamente quanto gratuitamente mi hai donato.\nAiutami a condividere con gli altri i doni ricevuti\nnello spirito del dialogo e dell'accoglienza reciproca.\nMi affido a te perch\u00e9 sia vigile e responsabile nella lettura dei segni del tempo\ne testimoni il primato del Padre nel mio lavoro quotidiano\ne nei rapporti familiari e sociali.\nAmen.\n<i>(Carlo Maria Martini)</i>"}