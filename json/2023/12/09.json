{"day": 9, "month": 12, "year": 2023, "weekday": 6, "date_str": "sabato 9 dicembre 2023", "quotes": "Is 30,19-21.23-26; Sal 146", "quote_vangelo": "secondo Matteo (9,35-10,1.6-8)", "curatore": "Angela Castino, Edoardo Cortese, Domenico Coviello", "prevangelo": "", "indications": "", "preghiniz": "Lodate il Signore:\n\u00e8 bello cantare al nostro Dio,\ndolce \u00e8 lodarlo come a lui conviene.\nIl Signore ricostruisce Gerusalemme,\nraduna i dispersi di Israele.\nRisana i cuori affranti,\nfascia le loro ferite;\negli conta il numero delle stelle\ne chiama ciascuna per nome.\n<i>(Salmo 146)</i>", "vangelo": "In quel tempo, Ges\u00f9 percorreva tutte le citt\u00e0 e i villaggi, insegnando nelle loro sinagoghe, annunciando il vangelo del Regno e guarendo ogni malattia e ogni infermit\u00e0.\nVedendo le folle, ne sent\u00ec compassione, perch\u00e9 erano stanche e sfinite come pecore che non hanno pastore. Allora disse ai suoi discepoli: \u00abLa messe \u00e8 abbondante, ma sono pochi gli operai! Pregate dunque il signore della messe, perch\u00e9 mandi operai nella sua messe!\u00bb.\nChiamati a s\u00e9 i suoi dodici discepoli, diede loro potere sugli spiriti impuri per scacciarli e guarire ogni malattia e ogni infermit\u00e0. E li invi\u00f2 ordinando loro: \u00abRivolgetevi alle pecore perdute della casa d'Israele. Strada facendo, predicate, dicendo che il regno dei cieli \u00e8 vicino. Guarite gli infermi, risuscitate i morti, purificate i lebbrosi, scacciate i dem\u00f2ni. Gratuitamente avete ricevuto, gratuitamente date\u00bb.", "medita": "Ges\u00f9, che significa \u201cDio salva\u201d, porta nel suo nome la sua essenza pi\u00f9 profonda. La sua missione sulla Terra \u00e8 quella di annunciare e di portare concretamente la salvezza: l'annuncio, cio\u00e8, che \u201cil regno dei cieli \u00e8 vicino\u201d, \u00e8 qui con noi; l'intervento salvifico da \u201cogni infermit\u00e0 e malattia\u201d. Incontrare Ges\u00f9 nell'ascolto della sua parola, nella preghiera, nella meditazione ma anche nel farsi prossimo a tutti coloro in cui egli si rispecchia\u2014in particolare i poveri, i malati, i fragili, gli ultimi\u2014consente di lasciarsi toccare e trasformare da lui. La salvezza si trasmette da Ges\u00f9 ai suoi discepoli e dai suoi discepoli a coloro a cui essi andranno incontro. Si moltiplica come i pani e i pesci; si spezza per nutrire tutti come il pane e il vino dell'ultima cena. Abbiamo ricevuto gratuitamente la fede, il messaggio di salvezza. Siamo chiamati a darlo, altrettanto gratuitamente. A non tenerlo per noi come una rassicurante ma sterile pratica religiosa, bens\u00ec a farne carne che torna a vivere: resuscitare chi \u00e8 morto nell'animo, guarire chi si \u00e8 lasciato andare alla disperazione; prendersi cura di chi \u00e8 afflitto dalla lebbra dell'odio per il \u201cdiverso\u201d e dalla paura del futuro.", "riflettere": "Dedico attenzione e un po' del mio tempo ai miei fratelli pi\u00f9 deboli, meno fortunati, che soffrono nel corpo e nell'anima?", "preghfin": "Signore Ges\u00f9,\namico e fratello,\naccompagna i giorni dell'uomo\nperch\u00e9 ogni epoca del mondo,\nogni stagione della vita\nintraveda qualche segno del tuo regno\nche invochiamo in umile preghiera,\ne giustizia e pace s'abbraccino\na consolare coloro\nche sospirano tutto il giorno.\n<i>(Carlo Maria Martini)</i>"}