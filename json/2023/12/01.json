{"day": 1, "month": 12, "year": 2023, "weekday": 5, "date_str": "venerd\u00ec 1 dicembre 2023", "quotes": "Dn 7,2-14; Dn 3,75-81", "quote_vangelo": "secondo Luca (21,29-33)", "curatore": "Angela Castino, Edoardo Cortese, Domenico Coviello", "prevangelo": "", "indications": "Tempo ordinario\nSalterio: seconda settimana", "preghiniz": "Benedite, monti e colline, il Signore,\nlodatelo ed esaltatelo nei secoli.\nBenedite, creature tutte che germinate sulla terra, il Signore,\nlodatelo ed esaltatelo nei secoli.\nBenedite, sorgenti, il Signore,\nlodatelo ed esaltatelo nei secoli.\nBenedite, mari e fiumi, il Signore,\nlodatelo ed esaltatelo nei secoli.\nBenedite, mostri marini e quanto si muove nell'acqua, il Signore,\nlodatelo ed esaltatelo nei secoli.\n<i>(Daniele 3, 75--81)</i>", "vangelo": "In quel tempo, Ges\u00f9 disse ai suoi discepoli una parabola: \u00abOsservate la pianta di fico e tutti gli alberi: quando gi\u00e0 germogliano, capite voi stessi, guardandoli, che ormai l'estate \u00e8 vicina. Cos\u00ec anche voi: quando vedrete accadere queste cose, sappiate che il regno di Dio \u00e8 vicino.\nIn verit\u00e0 io vi dico: non passer\u00e0 questa generazione prima che tutto avvenga. Il cielo e la terra passeranno, ma le mie parole non passeranno\u00bb.", "medita": "Il tempo prima del Natale \u00e8 un tempo di attesa vigile e il Signore ci sollecita a saper riconoscere i segni del regno di Dio. Cos'\u00e8 il regno di Dio? \u00c8 la realt\u00e0 pi\u00f9 importante della storia umana, secondo il messicano padre Alejandro Solalinde, e al centro ha un messaggio che riguarda pi\u00f9 l'essere che la morale, come afferma il sociologo don Luigi Berzano. Ges\u00f9, che ha paragonato il regno al pi\u00f9 piccolo dei semi che, una volta cresciuto, diventa un albero, aggiunge un altro paragone con una pianta: il fico e i suoi germogli, dai quali sappiamo che l'estate sta arrivando. Cos\u00ec dobbiamo imparare a leggere i segni che ci manifestano che questo regno misterioso \u00e8 vicino, \u00e8 prossimo, \u00e8 un'opportunit\u00e0 da non perdere. Non pensiamo per\u00f2 soltanto a segni grandiosi, come quelli apocalittici di cui Ges\u00f9 stesso parla in termini messianici. Pensiamo ai germogli del fico: sono piccoli, non fanno rumore, vanno osservati, chiedono attenzione e cura. Ma preannunciano il futuro. Un mondo nuovo, quello del regno di Dio, che \u00e8 rovesciato: gli ultimi diventano i primi, gli emarginati sono pi\u00f9 importanti dei potenti, i peccatori non sono condannati, ma trasformati dall'amore. Per riconoscere e accogliere il regno di Dio occorre cambiare prospettiva, trasfigurare il proprio sguardo sulla realt\u00e0 e sulle persone, non pi\u00f9 semplicemente esseri simili a noi perch\u00e9 appartenenti alla nostra specie, ma fratelli perch\u00e9 figli di Dio come noi.", "riflettere": "Come riconoscere il regno di Dio? Quali sono i germogli di amore, pace, di relazioni umane ricche, o anche i momenti di crisi e sofferenza, attraverso i quali riconoscere la presenza del Signore nella mia vita?", "preghfin": "Il tuo regno, o Dio,\n\u00e8 m\u00e8ta sicura del cammino dell'uomo.\nRendici pronti ad accogliere\nquesto annuncio di vita e di speranza,\ncos\u00ec da modellare su di esso\nle nostre decisioni e le nostre attese.\nGuida le nostre scelte\nperch\u00e9 siano conformi alla tua Parola\ne scaturiscano\nda un reale cammino di conversione.\nPer Cristo nostro Signore.\nAmen.\n<i>(Carlo Maria Martini)</i>"}