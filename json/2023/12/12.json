{"day": 12, "month": 12, "year": 2023, "weekday": 2, "date_str": "marted\u00ec 12 dicembre 2023", "quotes": "Is 40,1-11; Sal 95", "quote_vangelo": "secondo Matteo (18,12-14)", "curatore": "Angela Castino, Edoardo Cortese, Domenico Coviello", "prevangelo": "", "indications": "", "preghiniz": "Cantate al Signore un canto nuovo,\ncantate al Signore, abitanti del mondo,\ncantate e benedite il Signore!\nSi rallegrino i cieli, esulti la terra,\nfrema il mare vasto e fecondo,\nsia in festa tutta la campagna;\ndanzino di gioia gli alberi del bosco,\ndavanti al Signore che viene,\nche viene a governare la terra:\ngoverner\u00e0 il mondo con giustizia\ne tratter\u00e0 i popoli con equit\u00e0.", "vangelo": "In quel tempo, Ges\u00f9 disse ai suoi discepoli: \u00abChe cosa vi pare? Se un uomo ha cento pecore e una di loro si smarrisce, non lascer\u00e0 le novantanove sui monti e andr\u00e0 a cercare quella che si \u00e8 smarrita?\nIn verit\u00e0 io vi dico: se riesce a trovarla, si rallegrer\u00e0 per quella pi\u00f9 che per le novantanove che non si erano smarrite.\nCos\u00ec \u00e8 volont\u00e0 del Padre vostro che \u00e8 nei cieli, che neanche uno di questi piccoli si perda\u00bb.", "medita": "Come siamo piccoli di fronte al Suo amore! Spesso pensiamo di riuscire a camminare con le sole nostre forze e non comprendiamo che la nostra vita \u00e8 un suo dono. Capita di smarrirsi, di sentirsi impauriti, soli, abbandonati\u2026 Ma Lui ci ha fatti come un prodigio e si prende cura di noi perch\u00e9 ci ama immensamente. Conosce il nostro cuore, ci segue in ogni istante e si preoccupa per noi. Ognuno di noi \u00e8 prezioso ai suoi occhi e se ci perdiamo ci cerca con infinita pazienza. Siamo fatti a sua immagine e somiglianza, siamo uniti a Lui da un amore indissolubile. \u00c8 padre misericordioso, madre amorevole\u2026 Di cosa possiamo ancora avere paura?", "riflettere": "Sono attento all'altro? Sono capace di \u201cperdere\u201d un po' del mio tempo per chi si sente smarrito e aiutarlo a ritrovare la sua strada e se stesso?", "preghfin": "Di fronte e alle spalle tu mi circondi\nponi su me la tua mano\nla tua saggezza, stupenda per me\n\u00e8 troppo alta e io non la comprendo\nChe sia in cielo o agli inferi ci sei,\nnon si pu\u00f2 mai fuggire dalla tua presenza,\novunque la tua mano guider\u00e0 la mia.\nSei tu che mi hai creato\ne mi hai tessuto nel seno di mia madre.\nTu mi hai fatto come un prodigio,\nle tue opere sono stupende\ne per questo ti lodo.\n<i>(Salmo 138)</i>"}