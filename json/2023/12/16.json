{"day": 16, "month": 12, "year": 2023, "weekday": 6, "date_str": "sabato 16 dicembre 2023", "quotes": "Sir 48,1-4.9-11; Sal 79", "quote_vangelo": "secondo Matteo (17,10-13)", "curatore": "Angela Castino, Edoardo Cortese, Domenico Coviello", "prevangelo": "", "indications": "", "preghiniz": "Fosti assunto in un turbine di fuoco\nsu un carro di cavalli di fuoco,\ndesignato a rimproverare i tempi futuri\nper placare l'ira prima che divampi,\nper ricondurre il cuore dei padri verso i figli\ne ristabilire le trib\u00f9 di Giacobbe.\nBeati coloro che ti videro\ne che si sono addormentati nell'amore!\nPerch\u00e9 anche noi vivremo certamente.\n<i>(Siracide 48, 9--11)</i>", "vangelo": "Mentre scendevano dal monte, i discepoli domandarono a Ges\u00f9: \u00abPerch\u00e9 dunque gli scribi dicono che prima deve venire El\u00eca?\u00bb.\nEd egli rispose: \u00abS\u00ec, verr\u00e0 El\u00eca e ristabilir\u00e0 ogni cosa. Ma io vi dico: El\u00eca \u00e8 gi\u00e0 venuto e non l'hanno riconosciuto; anzi, hanno fatto di lui quello che hanno voluto. Cos\u00ec anche il Figlio dell'uomo dovr\u00e0 soffrire per opera loro\u00bb.\nAllora i discepoli compresero che egli parlava loro di Giovanni il Battista.", "medita": "I discepoli hanno da poco assistito alla trasfigurazione di Ges\u00f9. Il Signore si \u00e8 rivelato loro nella sua essenza pi\u00f9 misteriosa, e loro, \u201csu un alto monte\u201d hanno visto Mos\u00e8 ed Elia che \u201cconversavano\u201d con lui. Ma se il Figlio di Dio si \u00e8 rivelato loro perch\u00e9 attendere di nuovo Elia, che per il profeta Malachia avrebbe dovuto tornare a fare da precursore al Messia? Non \u00e8 una domanda da eruditi oziosi, da scribi attorcigliati su un'interpretazione letterale della Legge. I discepoli stanno maturando la consapevolezza di una rivelazione: che Ges\u00f9, cio\u00e8, va seguito e ascoltato perch\u00e9 offre una vita nuova, una meravigliosa utopia, una prospettiva di eternit\u00e0 come nessun altro. Come si concilia tutto questo con ci\u00f2 che le autorit\u00e0 e i sacerdoti della religione tradizionale insegnano loro? Per rispondere occorre trasfigurare il proprio sguardo sul mondo e sulla realt\u00e0. Elia, risponde Ges\u00f9, \u00e8 gi\u00e0 venuto. Quel Giovani Battista che ha preparato la strada al Signore altro non era che un Elia profeta da ascoltare e seguire, ma non \u00e8 stato riconosciuto, anzi, \u00e8 stato incarcerato e ucciso. Cos\u00ec sar\u00e0 anche per Ges\u00f9, perch\u00e9 esiste una religiosit\u00e0 di facciata che pu\u00f2 diventare idolatrica; rassicurante pratica consolatoria che chiude l'uomo a riccio, invece di aprirlo a Dio e al mondo. Si diventa a quel punto ciechi nel cuore e nella mente. Ci passano accanto i profeti ma non li riconosciamo, anzi li rifiutiamo perch\u00e9 mettono in crisi le nostre sicurezze. La missione di Ges\u00f9 per\u00f2 non si fermer\u00e0 neppure di fronte alla morte in croce. Se il chicco di grano non muore non porta frutto, infatti; e se l'amore non \u00e8 donato senza risparmio non cambia le vite e il mondo.", "riflettere": "Ci sono i profeti del passato ma anche le voci profetiche del presente. Personaggi come don Milani, come Giorgio La Pira e molti altri, anche \u201cpiccoli\u201d e sconosciuti. Riflettere sui loro messaggi e conoscerne l'opera pu\u00f2 aiutarci trasfigurare la nostra vita.", "preghfin": "Tu, pastore d'Israele, ascolta,\ntu che guidi Giuseppe come un gregge.\nAssiso sui cherubini rifulgi\ndavanti a Efraim, Beniamino e Manasse.\nRisveglia la tua potenza\ne vieni in nostro soccorso.\nRialzaci, Signore nostro Dio,\nfa' splendere il tuo volto e noi saremo salvi.\n<i>(Salmo 79)</i>"}