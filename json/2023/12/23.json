{"day": 23, "month": 12, "year": 2023, "weekday": 6, "date_str": "sabato 23 dicembre 2023", "quotes": "Ml 3,1-4.23-24; Sal 24", "quote_vangelo": "secondo Luca (1,57-66)", "curatore": "Angela Castino, Edoardo Cortese, Domenico Coviello", "prevangelo": "", "indications": "", "preghiniz": "Dio onnipotente ed eterno,\n\u00e8 ormai davanti a noi il Natale del tuo Figlio:\nci soccorra nella nostra indegnit\u00e0\nil Verbo che si \u00e8 fatto uomo nel seno della Vergine Maria\ne si \u00e8 degnato di abitare fra noi.", "vangelo": "In quei giorni, per Elisabetta si comp\u00ec il tempo del parto e diede alla luce un figlio. I vicini e i parenti udirono che il Signore aveva manifestato in lei la sua grande misericordia, e si rallegravano con lei.\nOtto giorni dopo vennero per circoncidere il bambino e volevano chiamarlo con il nome di suo padre, Zaccar\u00eca. Ma sua madre intervenne: \u00abNo, si chiamer\u00e0 Giovanni\u00bb. Le dissero: \u00abNon c'\u00e8 nessuno della tua parentela che si chiami con questo nome\u00bb.  Allora domandavano con cenni a suo padre come voleva che si chiamasse. Egli chiese una tavoletta e scrisse: \u00abGiovanni \u00e8 il suo nome\u00bb. Tutti furono meravigliati. All'istante gli si apr\u00ec la bocca e gli si sciolse la lingua, e parlava benedicendo Dio.  Tutti i loro vicini furono presi da timore, e per tutta la regione montuosa della Giudea si discorreva di tutte queste cose. Tutti coloro che le udivano, le custodivano in cuor loro, dicendo: \u00abChe sar\u00e0 mai questo bambino?\u00bb. E davvero la mano del Signore era con lui.", "medita": "La nascita di un figlio \u00e8 fonte di gioia, attesa, speranza. Se poi questa nascita avviene in una situazione di impedimento\u2014Elisabetta era detta sterile e Zaccaria avanti in et\u00e0\u2014, ecco che diventa dono. \u00c8 la manifestazione visibile della generosit\u00e0 di Dio nei confronti di quella coppia. Generare implica anche dare il nome, definire la sua identit\u00e0 e la sua appartenenza alla famiglia di origine. Giovanni significa \u201cil Signore fa grazia\u201d, quindi \u00e8 figlio della vecchiaia e figlio della grazia di Dio. \u00c8 il figlio di una fedelt\u00e0 che a noi pu\u00f2 sembrare folle o eroica, ma che per i due genitori era il cammino da percorrere senza rimpianti o pentimenti, senza accuse rivolte a Dio o all'ingiustizia della vita. La mancanza di fede nei progetti di Dio fa diventare muti. Zaccaria era rimasto incapace di parlare perch\u00e9 non aveva creduto all'annuncio dell'angelo. Quando noi credenti smarriamo il riferimento alla Parola di Dio e alla vita diventiamo afoni, insignificanti, non mandiamo pi\u00f9 nessun messaggio. Eppure il dubitare del vecchio sacerdote non ferma l'azione di Dio. \u201cChe sar\u00e0 mai questo bambino?\u201d (1, 66). Questa \u00e8 una domanda profonda, riguarda i pi\u00f9 giovani che non sanno quale direzione prender\u00e0 la loro vita: che cosa sar\u00e0 di me? Quale disegno bello, affascinante, entusiasmante vuole affidarmi il Signore? Anche chi \u00e8 adulto non pu\u00f2 smettere di continuare a interrogarsi: che cosa sto facendo della mia vita come uomo e come credente? Fermiamoci nel silenzio \u201cdel deserto\u201d con Giovanni Battista per trovare l'intelligenza e la forza di preparare una strada al Signore, affinch\u00e9 sia possibile l'incontro tra lui e quanti lo cercano.", "riflettere": "Cosa ti ha maggiormente colpito nel modo in cui Luca descrive i fatti della vita? Come leggo i fatti della mia vita? Come fotografia o come raggi X?", "preghfin": "Tutti i sentieri del Signore sono verit\u00e0 e grazia\nper chi osserva il suo patto e i suoi precetti.\nIl Signore si rivela a chi lo teme,\ngli fa conoscere la sua alleanza.\n<i>(Salmo 24)</i>"}