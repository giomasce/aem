{"day": 14, "month": 12, "year": 2023, "weekday": 4, "date_str": "gioved\u00ec 14 dicembre 2023", "quotes": "Is 41,13-20; Sal 144", "quote_vangelo": "secondo Matteo (11,11-15)", "curatore": "Angela Castino, Edoardo Cortese, Domenico Coviello", "prevangelo": "", "indications": "San Giovanni della Croce", "preghiniz": "I miseri e i poveri cercano acqua ma non ce n'\u00e8,\nla loro lingua \u00e8 riarsa per la sete;\nio, il Signore, li ascolter\u00f2;\nio, Dio di Israele, non li abbandoner\u00f2.\nFar\u00f2 scaturire fiumi su brulle colline,\nfontane in mezzo alle valli;\ncambier\u00f2 il deserto in un lago d'acqua,\nla terra arida in sorgenti.\n<i>(Isaia 41, 17--18)</i>", "vangelo": "In quel tempo, Ges\u00f9 disse alle folle: \u00abIn verit\u00e0 io vi dico: fra i nati da donna non \u00e8 sorto alcuno pi\u00f9 grande di Giovanni il Battista; ma il pi\u00f9 piccolo nel regno dei cieli \u00e8 pi\u00f9 grande di lui.  Dai giorni di Giovanni il Battista fino ad ora, il regno dei cieli subisce violenza e i violenti se ne impadroniscono.  Tutti i Profeti e la Legge infatti hanno profetato fino a Giovanni. E, se volete comprendere, \u00e8 lui quell'El\u00eca che deve venire.  Chi ha orecchi, ascolti!\u00bb.", "medita": "Giovanni era stato il maestro di Ges\u00f9, colui che lo aveva battezzato e instradato verso la sua missione pubblica di annuncio del vangelo tanto che il giovane rabbi della Galilea lo definisce il pi\u00f9 grande \u201cfra i nati di donna\u201d. Eppure chi accoglie il regno dei cieli, ne sposa la causa, vi prende parte e collabora alla sua realizzazione supera persino il Battista per importanza. Il regno dei cieli \u00e8 infatti il cuore della buona notizia che Ges\u00f9 porta al mondo. Una buona notizia che chiama al cambiamento, per entrare in una nuova esistenza, radicalmente trasformata. \u00abPi\u00f9 che fondare una nuova religione, Ges\u00f9 volle dar vita a un uomo nuovo e a una donna nuova\u2014afferma Leonardo Boff\u2014. Intese insegnarci a vivere con amore incondizionato, nella solidariet\u00e0, nella compassione, in totale apertura al Padre che egli chiamava Abb\u00e0: \u201cBabbino mio\u201d\u00bb.\nLa costruzione del regno di Dio \u00e8 dunque l'opposto della costruzione della torre di Babele. L\u00e0 gli uomini volevano edificare un colosso, simbolo della loro ambizione, \u201cla cui cima tocchi il cielo\u201d (Genesi 11, 1--9); qui Ges\u00f9 chiama ad affidarsi con familiarit\u00e0 a Dio, come a un pap\u00e0, non a sfidarlo idolatrando se stessi. Regno di Dio fa rima con \u201cpiccolo\u201d, come il seme che cresce e diventa un grande albero, o come il pi\u00f9 piccolo del regno che sar\u00e0 pi\u00f9 grande di Giovanni Battista. I cristiani, infatti, spiega la Lettera a Diogneto, \u201csono poveri, e fanno ricchi molti; mancano di tutto, e di tutto abbondano\u201d. Una logica che non \u00e8 di questo mondo, chiede conversione ma dona salvezza.", "riflettere": "Com'\u00e8 possibile che \u201cil pi\u00f9 piccolo nel regno dei cieli\u201d sia \u201cpi\u00f9 grande di Giovanni il Battista\u201d? Cosa vuole dirci Ges\u00f9 con questa parola oggi?", "preghfin": "Signore e Padre dell'umanit\u00e0,\nche hai creato tutti gli esseri umani con la stessa dignit\u00e0,\ninfondi nei nostri cuori uno spirito fraterno.\nIspiraci il sogno di un nuovo incontro, di dialogo, di giustizia e di pace.\nStimolaci a creare societ\u00e0 pi\u00f9 sane e un mondo pi\u00f9 degno,\nsenza fame, senza povert\u00e0, senza violenza, senza guerre.\nIl nostro cuore si apra a tutti i popoli e le nazioni della terra,\nper riconoscere il bene e la bellezza che hai seminato in ciascuno di essi,\nper stringere legami di unit\u00e0, di progetti comuni, di speranze condivise.\nAmen.\n<i>(Papa Francesco, </i>Fratelli Tutti<i>)</i>"}