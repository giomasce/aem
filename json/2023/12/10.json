{"day": 10, "month": 12, "year": 2023, "weekday": 7, "date_str": "domenica 10 dicembre 2023", "quotes": "Is 40,1-5.9-11; Sal 84; 2Pt 3,8-14", "quote_vangelo": "secondo Marco (1,1-8)", "curatore": "Angela Castino, Edoardo Cortese, Domenico Coviello", "prevangelo": "", "indications": "Salterio: seconda settimana", "preghiniz": "Signore sei stato buono con la tua terra\nhai ricondotto i deportati di Giacobbe.\nHai perdonato l'iniquit\u00e0 del tuo popolo,\nhai cancellato tutti i suoi peccati.\nHai deposto tutto il tuo sdegno\ne messo fine alla tua grande ira.\nRialzaci, Dio nostra salvezza,\ne placa il tuo sdegno verso di noi.\nForse per sempre sarai adirato con noi,\ndi et\u00e0 in et\u00e0 estenderai il tuo sdegno?\n<i>(Salmo 84)</i>", "vangelo": "Inizio del vangelo di Ges\u00f9, Cristo, Figlio di Dio.\nCome sta scritto nel profeta Isa\u00eca: \u00abEcco, dinanzi a te io mando il mio messaggero: egli preparer\u00e0 la tua via.  Voce di uno che grida nel deserto: Preparate la via del Signore, raddrizzate i suoi sentieri\u00bb, vi fu Giovanni, che battezzava nel deserto e proclamava un battesimo di conversione per il perdono dei peccati.\nAccorrevano a lui tutta la regione della Giudea e tutti gli abitanti di Gerusalemme. E si facevano battezzare da lui nel fiume Giordano, confessando i loro peccati.\nGiovanni era vestito di peli di cammello, con una cintura di pelle attorno ai fianchi, e mangiava cavallette e miele selvatico. E proclamava: \u00abViene dopo di me colui che \u00e8 pi\u00f9 forte di me: io non sono degno di chinarmi per slegare i lacci dei suoi sandali. Io vi ho battezzato con acqua, ma egli vi battezzer\u00e0 in Spirito Santo\u00bb.", "medita": "Il vangelo non comincia con Ges\u00f9 ma con un altro uomo, chiamato Giovanni. Il quale ci aspetta nel \u201cdeserto\u201d, dove non c'\u00e8 nulla se non il silenzio, l'essenziale, la nudit\u00e0 dei nostri desideri e delle nostre paure. L\u00ec comincer\u00e0 il nostro cammino di conversione. La conversione \u00e8 il cambiamento: si cambia direzione, si inverte la rotta che abbiamo percorso perch\u00e9 vediamo che non ci porta a nulla. La stanchezza quotidiana, il nervosismo, la pressione sul lavoro, relazioni a volte tese, rabbiose, in famiglia, in parrocchia, fra amici: tutti elementi che ci abbattono ma che ci offrono, al tempo stesso, l'opportunit\u00e0 di rientrare in noi stessi e fare deserto, confessando i peccati, cio\u00e8 non nascondendo la nostra debolezza, la fragilit\u00e0 che ci spaventa e con la quale non vorremmo entrare in relazione. \u00c8 un primo passo, fondamentale. Ma Giovanni ci sprona ad andare avanti e a incontrare Ges\u00f9. Lui ci \u201cbattezzer\u00e0 in Spirito Santo\u201d, altro che l'acqua! Se coltiveremo il nostro desiderio di cambiamento, maturazione e progresso nella vita, per realizzare pienamente la nostra umanit\u00e0, Ges\u00f9 trasformer\u00e0 la nostra esistenza donandoci il suo Spirito. Non saremo pi\u00f9 gli stessi di prima. Saremo donne e uomini che hanno per padre e per madre Dio stesso; i propri simili per fratelli e sorelle; la natura e il pianeta come un tutt'uno con noi, in un inizio di armonia dell'Universo che si compir\u00e0 a suo tempo.", "riflettere": "Mettersi in ascolto dei propri desideri pi\u00f9 profondi, specie quando soffriamo, pu\u00f2 aiutarci molto. Cosa faccio per mettermi in ascolto della vita e di me stesso?", "preghfin": "San Giovanni Battista,\nche sei stato chiamato da Dio\na preparare la via al Salvatore del mondo\ne hai invitato le genti alla penitenza e alla conversione,\nfa' che il nostro cuore sia purificato dal male\nperch\u00e9 diveniamo degni di accogliere il Signore.\nTu che hai avuto il privilegio di battezzare\nnelle acque del Giordano il Figlio di Dio fatto uomo\nottienici l'abbondanza dei doni dello Spirito Santo\ne guidaci nella via della salvezza e della pace\nAmen.\n<i>(Monastero del Carmelo Sant'Anna, Carpineto Romano)</i>"}