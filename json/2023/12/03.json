{"day": 3, "month": 12, "year": 2023, "weekday": 7, "date_str": "domenica 3 dicembre 2023", "quotes": "Is 63,16b-17.19b;64,2-7; Sal 79; 1Cor 1,3-9", "quote_vangelo": "secondo Marco (13,33-37)", "curatore": "Angela Castino, Edoardo Cortese, Domenico Coviello", "prevangelo": "", "indications": "Tempo di avvento\nSalterio: prima settimana\nSan Francesco Saverio", "preghiniz": "Tu, pastore d'Israele, ascolta,\ntu che guidi Giuseppe come un gregge.\nAssiso sui cherubini rifulgi\ndavanti a Efraim, Beniamino e Manasse.\nRisveglia la tua potenza\ne vieni in nostro soccorso.\nRialzaci, Signore nostro Dio,\nfa' splendere il tuo volto e noi saremo salvi.\nSignore, Dio degli eserciti,\nfino a quando fremerai di sdegno\ncontro le preghiere del tuo popolo?\n<i>(Salmo 79)</i>", "vangelo": "In quel tempo, Ges\u00f9 disse ai suoi discepoli: \u00abFate attenzione, vegliate, perch\u00e9 non sapete quando \u00e8 il momento. \u00c8 come un uomo, che \u00e8 partito dopo aver lasciato la propria casa e dato il potere ai suoi servi, a ciascuno il suo compito, e ha ordinato al portiere di vegliare.\nVegliate dunque: voi non sapete quando il padrone di casa ritorner\u00e0, se alla sera o a mezzanotte o al canto del gallo o al mattino; fate in modo che, giungendo all'improvviso, non vi trovi addormentati.\nQuello che dico a voi, lo dico a tutti: vegliate!\u00bb.", "medita": "Colui che veglia non si abbandona alla stanchezza, neppure quando gli sarebbe lecito, ma vigila, si prende cura di se stesso e degli altri. Tutta la vita \u00e8 una sorpresa. Essere vivi \u00e8 un miracolo, una chiamata, e non c'\u00e8 tempo da perdere. Cos\u00ec il giovane rabbi della Galilea esorta con forza i suoi discepoli a vegliare, a vivere una vita da svegli, non da persone quietamente disperate, tranquillamente rassegnate, che non credono pi\u00f9 a nulla e sopravvivono a se stesse, consumatrici della propria stanca routine quotidiana, senza attendersi pi\u00f9 niente dal domani che non sia una rassicurante tristezza. Occorre vegliare perch\u00e9 il \u201cpadrone\u201d non ci trovi \u201caddormentati\u201d. La veglia \u00e8 infatti un atteggiamento di attesa. Qualcosa di grande deve avvenire. Si veglia nella notte di Natale o di Pasqua perch\u00e9 all'alba arriver\u00e0 la resurrezione, cio\u00e8 l'inizio di una nuova vita, diversa da quella precedente, ricca di speranza, di futuro, di eternit\u00e0. Solo se non ci saremo \u201caddormentati\u201d, morendo dentro di noi quasi senza accorgercene, Ges\u00f9 potr\u00e0 incontrarci e cambiare la nostra vita nel profondo, giorno dopo giorno.", "riflettere": "Cosa faccio per \u201cvegliare\u201d? Riesco a riservare dei momenti, anche brevi, al silenzio, alla preghiera o alla meditazione per rientrare in me stesso?", "preghfin": "Tu sei silenzio:\nsilenzio di chi veglia, silenzio di chi attende,\nsilenzio di scopre una presenza.\nSanta Maria, prega per noi.\nTu sei silenzio:\nsilenzio di chi ascolta, silenzio di chi accoglie,\nsilenzio di chi vive in comunione.\nSanta Maria, prega per noi.\n<i>(Monastero di Bose)</i>"}