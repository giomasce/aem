{"day": 27, "month": 12, "year": 2023, "weekday": 3, "date_str": "mercoled\u00ec 27 dicembre 2023", "quotes": "1Gv 1,1-4; Sal 96", "quote_vangelo": "secondo Giovanni (20,2-8)", "curatore": "Angela Castino, Edoardo Cortese, Domenico Coviello", "prevangelo": "", "indications": "San Giovanni Evangelista", "preghiniz": "O Dio, che per mezzo dell'apostolo Giovanni\nci hai rivelato le misteriose profondit\u00e0 del tuo Verbo:\ndonaci l'intelligenza penetrante della Parola di vita,\nche egli ha fatto risuonare nella tua Chiesa.", "vangelo": "Il primo giorno della settimana, Maria di M\u00e0gdala corse e and\u00f2 da Simon Pietro e dall'altro discepolo, quello che Ges\u00f9 amava, e disse loro: \u00abHanno portato via il Signore dal sepolcro e non sappiamo dove l'hanno posto!\u00bb.\nPietro allora usc\u00ec insieme all'altro discepolo e si recarono al sepolcro. Correvano insieme tutti e due, ma l'altro discepolo corse pi\u00f9 veloce di Pietro e giunse per primo al sepolcro. Si chin\u00f2, vide i teli posati l\u00e0, ma non entr\u00f2.\nGiunse intanto anche Simon Pietro, che lo seguiva, ed entr\u00f2 nel sepolcro e osserv\u00f2 i teli posati l\u00e0, e il sudario \u2013 che era stato sul suo capo \u2013 non posato l\u00e0 con i teli, ma avvolto in un luogo a parte.\nAllora entr\u00f2 anche l'altro discepolo, che era giunto per primo al sepolcro, e vide e credette.", "medita": "Nel vangelo di oggi, Pietro ed il Discepolo Amato, avvisati dalla testimonianza di Maria Maddalena, corrono insieme verso il Santo Sepolcro. Il giovane \u00e8 pi\u00f9 veloce dell'anziano e arriva per primo. Guarda dentro il sepolcro, osserva tutto, ma non entra. Lascia che entri prima Pietro. Pietro entra. \u00c8 suggestivo il modo in cui il vangelo descrive la reazione dei due uomini dinanzi a ci\u00f2 che tutti e due vedono: \u201cEntr\u00f2 nel sepolcro e vide le bende per terra, e il sudario che gli era stato posto sul capo, non per terra con le bende, ma piegato in un luogo a parte. Allora entr\u00f2 anche l'altro discepolo, che era giunto per primo al sepolcro, e vide e credette\u201d. Tutti e due videro la stessa cosa, ma si dice solo del Discepolo Amato che credette: \u201cAllora entr\u00f2 anche l'altro discepolo che era giunto per primo al sepolcro, e vide e credette\u201d. Perch\u00e9? Sar\u00e0 che Pietro non credette?\nIl discepolo amato ha uno sguardo diverso, che percepisce pi\u00f9 degli altri. Ha uno sguardo d'amore che percepisce la presenza della novit\u00e0 di Ges\u00f9. Al mattino, dopo quella notte di ricerca e dopo la pesca miracolosa, \u00e8 lui, il discepolo amato a percepire la presenza di Ges\u00f9 e dice: \u201c\u00c8 il Signore!\u201d (Gv 21, 7).", "riflettere": "Possiedo uno sguardo d'amore per percepire la presenza di Dio e credere nella sua resurrezione? Separare l'Antico dal Nuovo Testamento \u00e8 la stessa cosa che separare Fede e Vita. Come faccio e vivo oggi questo?", "preghfin": "I monti fondono come cera davanti al Signore,\ndavanti al Signore di tutta la terra.\nI cieli annunziano la sua giustizia\ne tutti i popoli contemplano la sua gloria.\n<i>(Salmo 96)</i>"}