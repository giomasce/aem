{"day": 22, "month": 12, "year": 2023, "weekday": 5, "date_str": "venerd\u00ec 22 dicembre 2023", "quotes": "1Sam 1,24-28; 1Sam 2,1.4-8", "quote_vangelo": "secondo Luca (1,46-55)", "curatore": "Angela Castino, Edoardo Cortese, Domenico Coviello", "prevangelo": "", "indications": "", "preghiniz": "Il mio cuore esulta nel Signore,\nla mia fronte s'innalza grazie al mio Dio.\nSi apre la bocca contro i miei nemici,\nperch\u00e9 io godo del beneficio che mi hai concesso.\nL'arco dei forti s'\u00e8 spezzato,\nmai deboli sono rivestiti di vigore.\nI sazi sono andati a giornata per un pane,\nmentre gli affamati han cessato di faticare.\nLa sterile ha partorito sette volte\ne la ricca di figli \u00e8 sfiorita.\n<i>(Primo libro di Samuele 2, 1.4--5)</i>", "vangelo": "In quel tempo, Maria disse: \u00abL'anima mia magnifica il Signore e il mio spirito esulta in Dio, mio salvatore, perch\u00e9 ha guardato l'umilt\u00e0 della sua serva. D'ora in poi tutte le generazioni mi chiameranno beata.\nGrandi cose ha fatto per me l'Onnipotente e Santo \u00e8 il suo nome; di generazione in generazione la sua misericordia per quelli che lo temono.\nHa spiegato la potenza del suo braccio, ha disperso i superbi nei pensieri del loro cuore; ha rovesciato i potenti dai troni, ha innalzato gli umili; ha ricolmato di beni gli affamati, ha rimandato i ricchi a mani vuote.\nHa soccorso Israele, suo servo, ricordandosi della sua misericordia, come aveva detto ai nostri padri, per Abramo e la sua discendenza, per sempre\u00bb.", "medita": "Abbiamo pi\u00f9 volte meditato, in questi giorni di preparazione al Natale, brani evangelici in cui si racconta di Giovanni Battista, e Ges\u00f9 stesso ne parla. Giovanni, che ha battezzato Ges\u00f9 e ne \u00e8 stato maestro, \u00e8 stato soprattutto il Precursore del Messia, la \u201cvoce che grida nel deserto\u201d. Ora assistiamo alla scena di Maria che prorompe in un cantico di gioia dopo aver incontrato Elisabetta, sua cugina, incinta di Giovanni. \u201cIl bambino ha esultato di gioia nel mio grembo\u201d le dice Elisabetta, che riconosce in Maria la madre del Salvatore, quasi che che gi\u00e0 esistesse una \u201ccomunicazione\u201d misteriosa fra Giovanni e Ges\u00f9 che doveva venire. La Madonna ha la prova che ha fatto bene a fidarsi della parola dell'angelo ed Elisabetta stessa glie lo conferma: \u201cBeata colei che ha creduto nell'adempimento delle parole del Signore\u201d. Maria allora canta il Magnificat, un testo meraviglioso, carico di riferimenti ai Salmi e all'Antico Testamento, compreso il Libro di Samuele. Come Anna, la donna sterile che diverr\u00e0 madre di Samuele, prorompe in un cantico di esultanza dopo aver ricevuto la grazia della maternit\u00e0 (vedi preghiera iniziale), cos\u00ec Maria, pronta ad accogliere il Messia, figlio misterioso e dono di Dio. Anna e Maria sono due donne semplici, umili, capaci di pregare e mettersi in ascolto della Parola. Hanno la grandezza e la lucidit\u00e0 dei poveri: quella di scommettere su Dio, non su di s\u00e9. L'opposto dei ricchi, sazi di beni, di superbia e di potenza materiale. Di cose desiderabili nella vita ma che portano a un'esistenza vuota, fine a se stessa, in cui per i progetti di amore di Dio non c'\u00e8 spazio.", "riflettere": "Il Magnificat ci illustra un Dio che mantiene le promesse e non dimentica i piccoli. Se so farmi piccolo sapr\u00f2 ascoltare la voce del Signore ed egli trasformer\u00e0 la ma vita facendone un dono per il mondo.", "preghfin": "Maria, Madre dell'Amore, amaci intensamente.\nOra pi\u00f9 che mai ne abbiamo bisogno.\nLa terra, che tu stessa hai conosciuto,\n\u00e8 piena di angosciosi problemi.\nProteggi coloro che, turbati dalle difficolt\u00e0\no avviliti dalla sofferenza,\nsono presi da sfiducia e disperazione.\nA coloro cui tutto va male, dona conforto;\nsuscita in loro la nostalgia di Dio\ne la fede nel suo infinito potere di soccorso.\n<i>(Padre Giacomo Perico SJ)</i>"}