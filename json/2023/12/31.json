{"day": 31, "month": 12, "year": 2023, "weekday": 7, "date_str": "domenica 31 dicembre 2023", "quotes": "Gn 15,1-6;21,1-3; Sal 104; Eb 11,8.11-12.17-19", "quote_vangelo": "secondo Luca (2,22-40)", "curatore": "Angela Castino, Edoardo Cortese, Domenico Coviello", "prevangelo": "", "indications": "Santa Famiglia di Ges\u00f9, Maria e Giuseppe", "preghiniz": "Ges\u00f9, Maria e Giuseppe,\nin voi contempliamo\nlo splendore del vero amore,\na voi, fiduciosi, ci affidiamo.\nSanta famiglia di Nazaret,\nrendi anche le nostre famiglie\nluoghi di comunione e cenacoli di preghiera,\nautentiche scuole di Vangelo\ne piccole chiese domestiche.\n<i>(Papa Francesco, </i>Amoris Laetitia<i>, 325)</i>", "vangelo": "Quando furono compiuti i giorni della loro purificazione rituale, secondo la legge di Mos\u00e8, [Maria e Giuseppe] portarono il bambino [Ges\u00f9] a Gerusalemme per presentarlo al Signore \u2013 come \u00e8 scritto nella legge del Signore: \u00abOgni maschio primogenito sar\u00e0 sacro al Signore\u00bb \u2013 e per offrire in sacrificio una coppia di tortore o due giovani colombi, come prescrive la legge del Signore.\nOra a Gerusalemme c'era un uomo di nome Simeone, uomo giusto e pio, che aspettava la consolazione d'Israele, e lo Spirito Santo era su di lui. Lo Spirito Santo gli aveva preannunciato che non avrebbe visto la morte senza prima aver veduto il Cristo del Signore. Mosso dallo Spirito, si rec\u00f2 al tempio e, mentre i genitori vi portavano il bambino Ges\u00f9 per fare ci\u00f2 che la Legge prescriveva a suo riguardo, anch'egli lo accolse tra le braccia e benedisse Dio, dicendo: \u00abOra puoi lasciare, o Signore, che il tuo servo vada in pace, secondo la tua parola, perch\u00e9 i miei occhi hanno visto la tua salvezza, preparata da te davanti a tutti i popoli: luce per rivelarti alle genti e gloria del tuo popolo, Israele\u00bb.\nIl padre e la madre di Ges\u00f9 si stupivano delle cose che si dicevano di lui. Simeone li benedisse e a Maria, sua madre, disse: \u00abEcco, egli \u00e8 qui per la caduta e la risurrezione di molti in Israele e come segno di contraddizione \u2013 e anche a te una spada trafigger\u00e0 l'anima \u2013, affinch\u00e9 siano svelati i pensieri di molti cuori\u00bb.\nC'era anche una profetessa, Anna, figlia di Fanu\u00e8le, della trib\u00f9 di Aser. Era molto avanzata in et\u00e0, aveva vissuto con il marito sette anni dopo il suo matrimonio, era poi rimasta vedova e ora aveva ottantaquattro anni. Non si allontanava mai dal tempio, servendo Dio notte e giorno con digiuni e preghiere. Sopraggiunta in quel momento, si mise anche lei a lodare Dio e parlava del bambino a quanti aspettavano la redenzione di Gerusalemme.\nQuando ebbero adempiuto ogni cosa secondo la legge del Signore, fecero ritorno in Galilea, alla loro citt\u00e0 di N\u00e0zaret. Il bambino cresceva e si fortificava, pieno di sapienza, e la grazia di Dio era su di lui.", "medita": "Nella festa odierna il Vangelo ci presenta la consacrazione di Ges\u00f9 a Dio nel Tempio; il sommo sacerdote Simeone indica a Maria e Giuseppe la missione per la quale il Signore Ges\u00f9 viene nel mondo: la caduta e la risurrezione di tutta l'umanit\u00e0.\nSta a noi scegliere se seguire la sua parola o rimanerne indifferenti; in ogni caso il messaggio evangelico \u00e8 per tutti e basta ascoltare la voce dello Spirito Santo che abita in noi per farlo entrare nella nostra vita, proprio come ha fatto Simeone.\nCome Anna, anche noi siamo chiamati a trasmettere il messaggio di salvezza che viene da un semplice bambino nato in una grotta; lo dobbiamo fare nella consapevolezza che la grazia di Dio aumenter\u00e0 nei nostri cuori nella misura in cui sapremo annunciare la Buona Novella agli altri, soprattutto nelle famiglie, le quali sono o dovrebbero essere sempre pi\u00f9 il primo luogo di trasmissione dei valori evangelici.\nPer questo domandiamo l'intercessione di Maria e di Giuseppe che, anche se con stupore e meraviglia, hanno saputo accogliere il verbo di Dio nella loro quotidianit\u00e0 per trarne luce e forza.", "riflettere": "Nelle nostre famiglie viene dato spazio alla Parola di Dio? Si \u00e8 disposti a vivere nell'amore vicendevole accogliendo il messaggio evangelico come luce e lampada per il cammino?", "preghfin": "O Santa Famiglia di Nazaret,\nvissuta nel totale abbandono nelle mani di Dio,\ntestimone della misericordiosa bont\u00e0 del Signore,\nbenedici tutte le famiglie del mondo.\nSuscita santi desideri nei cuori dei giovani.\nMetti lo Spirito di purezza e di rispetto vicendevole\nnell'anima dei fidanzati.\nRadica un amore saldo e generoso nell'intimo degli sposi.\nSviluppa il senso della maternit\u00e0 e paternit\u00e0 nella vita dei genitori.\nAmen."}