{"day": 26, "month": 12, "year": 2023, "weekday": 2, "date_str": "marted\u00ec 26 dicembre 2023", "quotes": "At 6,8-10.12;7,54-60; Sal 30", "quote_vangelo": "secondo Matteo (10,17-22)", "curatore": "Angela Castino, Edoardo Cortese, Domenico Coviello", "prevangelo": "", "indications": "Santo Stefano", "preghiniz": "Donaci, o Padre, di esprimere con la vita\nil mistero che celebriamo nel giorno natalizio\ndi santo Stefano primo martire\ne insegnaci ad amare anche i nostri nemici\nsull'esempio di lui che morendo\npreg\u00f2 per i suoi persecutori.", "vangelo": "In quel tempo, Ges\u00f9 disse ai suoi apostoli: \u00abGuardatevi dagli uomini, perch\u00e9 vi consegneranno ai tribunali e vi flagelleranno nelle loro sinagoghe; e sarete condotti davanti a governatori e re per causa mia, per dare testimonianza a loro e ai pagani.\nMa, quando vi consegneranno, non preoccupatevi di come o di che cosa direte, perch\u00e9 vi sar\u00e0 dato in quell'ora ci\u00f2 che dovrete dire: infatti non siete voi a parlare, ma \u00e8 lo Spirito del Padre vostro che parla in voi.\nIl fratello far\u00e0 morire il fratello e il padre il figlio, e i figli si alzeranno ad accusare i genitori e li uccideranno. Sarete odiati da tutti a causa del mio nome. Ma chi avr\u00e0 perseverato fino alla fine sar\u00e0 salvato\u00bb.", "medita": "Oggi, festa di Stefano, primo martire, la liturgia ci presenta un brano del vangelo di Matteo (Mt 10, 17--22), tratto dal cos\u00ec detto Sermone della Missione (Mt 10, 5--42). In esso Ges\u00f9 avverte i discepoli dicendo che la fedelt\u00e0 al vangelo comporta difficolt\u00e0 e persecuzioni: \u201cVi consegneranno ai tribunali e vi flagelleranno nelle sinagoghe\u201d. Ma per Ges\u00f9 l'importante nella persecuzione non \u00e8 il lato doloroso della sofferenza, bens\u00ec il lato positivo della testimonianza: \u201cSarete condotti davanti ai governanti e ai re per causa mia, per dare testimonianza a loro e ai pagani\u201d.\n\u00c8 quanto avvenne con Stefano. Nell'ora della sua morte disse: \u201cVedo il cielo aperto, ed il Figlio dell'Uomo in piedi alla destra di Dio\u201d (At 7, 56). E nel cadere morto sotto le pietre imit\u00f2 Ges\u00f9 gridando: \u201cSignore, non imputar loro questo peccato!\u201d (At 7, 60; Lc 23, 34).\nGes\u00f9 aveva detto: \u201cQuando vi consegneranno nelle loro mani non preoccupatevi di come o di che cosa dovrete dire, perch\u00e9 vi sar\u00e0 suggerito in quel momento ci\u00f2 che dovrete dire: non siete infatti voi a parlare, ma \u00e8 lo Spirito del Padre vostro che parla in voi\u201d. Questa profezia si comp\u00ec anche in Stefano. I suoi avversari \u201cnon riuscivano a resistere alla sapienza ispirata con cui egli parlava\u201d (At 6, 10). \u201cE tutti quelli che sedevano nel Sinedrio, fissando gli occhi su di lui, videro il suo volto come quello di un angelo\u201d (At 6, 15). Stefano parlava \u201cpieno di Spirito Santo\u201d (At 7, 55). Per questo, la rabbia degli altri era cos\u00ec grande che lo linciarono.\nAnche oggi succede la stessa cosa. In molti luoghi molte persone sono trascinate dinanzi ai tribunali e sanno dare risposte che superano la saggezza dei dotti e dei sapienti (Lc 10, 21).", "riflettere": "Mettendoti al posto di Stefano, hai sofferto qualche volta a causa della tua fedelt\u00e0 al Vangelo? La semplicit\u00e0 del presepe e la durezza del martirio vanno di pari passo nella vita di Santi e Sante e nella vita di tante persone che oggi sono perseguitate fino alla morte a causa della loro fedelt\u00e0 al vangelo. Conosci da vicino persone cos\u00ec?", "preghfin": "Signore, sii per me la rupe che mi accoglie,\nla cinta di riparo che mi salva.\nMi affido alle tue mani;\ntu mi riscatti, Signore, Dio fedele.\n<i>(Salmo 30)</i>"}