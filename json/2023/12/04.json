{"day": 4, "month": 12, "year": 2023, "weekday": 1, "date_str": "luned\u00ec 4 dicembre 2023", "quotes": "Is 2,1-5; Sal 121", "quote_vangelo": "secondo Matteo (8,5-11)", "curatore": "Angela Castino, Edoardo Cortese, Domenico Coviello", "prevangelo": "", "indications": "", "preghiniz": "Egli sar\u00e0 giudice fra le genti\ne sar\u00e0 arbitro fra molti popoli.\nForgeranno le loro spade in vomeri,\nle loro lance in falci;\nun popolo non alzer\u00e0 pi\u00f9 la spada contro un altro popolo,\nnon si eserciteranno pi\u00f9 nell'arta della guerra.\nCasa di Giacobbe, vieni,\ncamminiamo nella luce del Signore.\n<i>(Isaia 2, 4--5)</i>", "vangelo": "In quel tempo, entrato Ges\u00f9 in Caf\u00e0rnao, gli venne incontro un centurione che lo scongiurava e diceva: \u00abSignore, il mio servo \u00e8 in casa, a letto, paralizzato e soffre terribilmente\u00bb. Gli disse: \u00abVerr\u00f2 e lo guarir\u00f2\u00bb.\nMa il centurione rispose: \u00abSignore, io non sono degno che tu entri sotto il mio tetto, ma di' soltanto una parola e il mio servo sar\u00e0 guarito. Pur essendo anch'io un subalterno, ho dei soldati sotto di me e dico a uno: \u201cVa'!\u201d, ed egli va; e a un altro: \u201cVieni!\u201d, ed egli viene; e al mio servo: \u201cFa' questo!\u201d, ed egli lo fa\u00bb.\nAscoltandolo, Ges\u00f9 si meravigli\u00f2 e disse a quelli che lo seguivano: \u00abIn verit\u00e0 io vi dico, in Israele non ho trovato nessuno con una fede cos\u00ec grande! Ora io vi dico che molti verranno dall'oriente e dall'occidente e siederanno a mensa con Abramo, Isacco e Giacobbe nel regno dei cieli\u00bb.", "medita": "Ges\u00f9 rimane meravigliato dal militare straniero, un invasore, probabilmente appena tollerato, ma in realt\u00e0 disprezzato e odiato in silenzio dalla popolazione. Eppure il centurione ha una fede che Ges\u00f9 definisce \u201cgrande\u201d. La sua grande fede \u00e8 tale perch\u00e9 \u00e8 semplice, schietta. Una fede che mette in moto l'uomo romano per andare incontro all'ebreo Ges\u00f9 e \u201cscongiurarlo\u201d. In effetti il centurione non chiede nulla: si affida. Presenta al maestro ebraico una situazione difficile, anzi, disperata; non gli chiede di entrare in casa sua. E quando Ges\u00f9 prontamente gli assicura che sarebbe venuto e avrebbe guarito il suo servo, il centurione lo ferma: \u201cDi' soltanto una parola\u201d. Umilt\u00e0 e affidamento totale: i pilastri della fede del centurione che Ges\u00f9 addita ad esempio anche per noi. L'esempio, cio\u00e8, di un uomo che chiede aiuto e fissa il suo sguardo sul maestro perch\u00e9 solo questo conta e solo lui potr\u00e0 guarire e guarirci.", "riflettere": "Come possono cercare una fede semplice e autentica nella mia vita quotidiana? Cosa vuol dire per me affidarmi alla parola del Signore?", "preghfin": "Signore, io credo: io voglio credere in Te.\nO Signore, fa' che la mia fede sia piena, senza riserve,\ne che essa penetri nel mio pensiero,\nnel mio modo di giudicare le cose divine e le cose umane.\nO Signore, fa' che la mia fede sia libera:\ncio\u00e8 abbia il concorso personale della mia adesione,\naccetti le rinunce ed i doveri che essa comporta\ne che esprima l'apice decisivo della mia personalit\u00e0:\ncredo in Te, o Signore.\n<i>(San Paolo VI)</i>"}