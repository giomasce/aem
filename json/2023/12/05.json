{"day": 5, "month": 12, "year": 2023, "weekday": 2, "date_str": "marted\u00ec 5 dicembre 2023", "quotes": "Is 11,1-10; Sal 71", "quote_vangelo": "secondo Luca (10,21-24)", "curatore": "Angela Castino, Edoardo Cortese, Domenico Coviello", "prevangelo": "", "indications": "", "preghiniz": "Dio, da' al re il tuo giudizio,\nal figlio del re la tua giustizia;\nregga con giustizia il tuo popolo\ne i tuoi poveri con rettitudine.\nLe montagne portino pace al popolo\ne le colline giustizia.\nAi miseri del suo popolo render\u00e0 giustizia,\nsalver\u00e0 i figli dei poveri\ne abbatter\u00e0 l'oppressore.\nIl suo regno durer\u00e0 quanto il sole,\nquanto la luna, per tutti i secoli.\n<i>(Salmo 71)</i>", "vangelo": "In quella stessa ora Ges\u00f9 esult\u00f2 di gioia nello Spirito Santo e disse: \u00abTi rendo lode, o Padre, Signore del cielo e della terra, perch\u00e9 hai nascosto queste cose ai sapienti e ai dotti e le hai rivelate ai piccoli. S\u00ec, o Padre, perch\u00e9 cos\u00ec hai deciso nella tua benevolenza. Tutto \u00e8 stato dato a me dal Padre mio e nessuno sa chi \u00e8 il Figlio se non il Padre, n\u00e9 chi \u00e8 il Padre se non il Figlio e colui al quale il Figlio vorr\u00e0 rivelarlo\u00bb.\nE, rivolto ai discepoli, in disparte, disse: \u00abBeati gli occhi che vedono ci\u00f2 che voi vedete. Io vi dico che molti profeti e re hanno voluto vedere ci\u00f2 che voi guardate, ma non lo videro, e ascoltare ci\u00f2 che voi ascoltate, ma non lo ascoltarono\u00bb.", "medita": "I destinatari della sapienza divina non sono in primo luogo i profeti o i re. Sono i piccoli, gli scartati. O gli stranieri oggetto di disprezzo, come il centurione romano dalla grande fede. Il Dio che Ges\u00f9 prega e loda \u00e8 una divinit\u00e0 un po' strana: cambia le carte in tavola alle sicurezze umane e le fa vacillare. Non corrisponde all'immagine che le civilt\u00e0 generalmente si fanno di lui. Non \u00e8 un freddo \u201cMotore Immobile\u201d, n\u00e9 un distaccato \u201cArchitetto dell'Universo\u201d; e neppure una \u201cMente assoluta\u201d che ama i dotti e i sapienti. No, il Dio di Ges\u00f9 \u00e8 il Vivente amante della vita: ha il cuore di un padre, di una madre, e nasconde i suoi segreti ai potenti e ai presuntuosi per rivelarli a chi sa accogliere, amare, mettersi in cammino per cambiare. \u00abNessuno sa chi \u00e8 il Figlio se non il Padre, n\u00e9 chi \u00e8 il Padre se non il Figlio\u00bb dice Ges\u00f9 ai discepoli, ai quali poi preannuncer\u00e0 l'invio dello Spirito Santo. Dio \u00e8 una relazione; \u00e8 uno ma sono tre, come i tre uomini che incontrano Abramo alle Querce di Mamre, perch\u00e9 esprime una comunione di amore. E il suo amore, ci insegna Ges\u00f9, \u00e8 particolarmente attento agli umili, ai poveri, pi\u00f9 pronti ad accoglierlo e a diffonderlo di chi si sente appagato dal proprio narcisismo credendo di sapere qualcosa e di essere qualcuno.", "riflettere": "Cosa vuol dire per me farmi piccolo? Come posso spogliarmi di schemi mentali, presunzioni e attaccamenti per ricevere la Parola?", "preghfin": "Il lupo dimorer\u00e0 insieme con l'agnello,\nla pantera si sdraier\u00e0 accanto al capretto;\nil vitello e il leoncello pascoleranno insieme\ne un fanciullo li guider\u00e0.\nLa vacca e l'orsa pascoleranno insieme;\nsi sdraieranno insieme i loro piccoli.\nIl leone si ciber\u00e0 di paglia, come il bue.\nIl lattante si trastuller\u00e0 sulla bocca dell'aspide;\nil bambino metter\u00e0 la mano nel covo di serpenti velenosi.\n<i>(Isaia 11, 6--8)</i>"}