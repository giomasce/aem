{"day": 30, "month": 12, "year": 2023, "weekday": 6, "date_str": "sabato 30 dicembre 2023", "quotes": "1Gv 2,12-17; Sal 95", "quote_vangelo": "secondo Luca (2,36-40)", "curatore": "Angela Castino, Edoardo Cortese, Domenico Coviello", "prevangelo": "", "indications": "", "preghiniz": "Cantate al Signore un canto nuovo,\ncantate al Signore abitanti del mondo,\ncantate e benedite il Signore!\nDite a tutti: il Signore regna!\ngiudica i popoli con giustizia,\nrende stabile il mondo, che non sar\u00e0\nmai scosso.\nSi rallegrino i cieli, esulti la terra,\nfrema il mare vasto e fecondo,\nsia in festa tutta la campagna;\ndanzino di gioia gli alberi del bosco,\ndavanti al Signore che viene,\nche viene a governare la terra:\ngoverner\u00e0 il mondo con giustizia\ne tratter\u00e0 i popoli con equit\u00e0.\n<i>(Salmo 95)</i>", "vangelo": "[Maria e Giuseppe portarono il bambino a Gerusalemme per presentarlo al Signore.]  C'era anche una profetessa, Anna, figlia di Fanuele, della trib\u00f9 di Aser. Era molto avanzata in et\u00e0, aveva vissuto con il marito sette anni dopo il suo matrimonio, era poi rimasta vedova e ora aveva ottantaquattro anni. Non si allontanava mai dal tempio, servendo Dio notte e giorno con digiuni e preghiere.  Sopraggiunta in quel momento, si mise anche lei a lodare Dio e parlava del bambino a quanti aspettavano la redenzione di Gerusalemme.\nQuando ebbero adempiuto ogni cosa secondo la legge del Signore, fecero ritorno in Galilea, alla loro citt\u00e0 di N\u00e0zaret. Il bambino cresceva e si fortificava, pieno di sapienza, e la grazia di Dio era su di lui.", "medita": "Il secondo incontro di Ges\u00f9 bambino nel tempio \u00e8 con Anna, un'anziana profetessa.\nUna donna che vive la sua fede in modo silenzioso e totale.\nAnna non si allontana dal tempio e le sue giornate sono una continua preghiera al Signore.\nRimasta vedova molto giovane, Anna ha dovuto rinunciare ai propri progetti e si \u00e8 ritrovata ben presto in una condizione di difficolt\u00e0 e di solitudine. Ha scelto allora di vivere completamente per il Signore; il tempio \u00e8 diventato la sua casa e l\u00ec ha ritrovato un senso per la sua esistenza.\nLa descrizione di Luca fa pensare a un'anziana saggia, mite, grata a Dio, a cui si \u00e8 legata con una fede salda. Come Simeone, riconosce che Ges\u00f9 \u00e8 il redentore e attraverso la sua lode proclama a tutti ci\u00f2 in cui ha sempre creduto.\nLa profetessa Anna ci trasmette, con la sua devozione, un messaggio pieno di speranza. Una vita che sembra essere stata privata della sua progettualit\u00e0, pu\u00f2 trasformarsi in un dono a Dio e arricchire l'interiorit\u00e0 di una persona; la preghiera diviene dialogo con il Signore e il digiuno sacrificio gradito a Dio.\nScegliere di vivere solo per il Signore non significa perdere la propria vita; attraverso Anna Dio ha parlato a quanti l'hanno incontrata e la sua fede profonda \u00e8 divenuta una significativa testimonianza anche per noi.", "riflettere": "Spesso la nostra vita ricca di ogni bene, piena di impegni e di cose da fare, riduce la possibilit\u00e0 di riservarci momenti di silenzio profondo e di concentrarci su ci\u00f2 che \u00e8 essenziale. Imparare a coltivare spazi di silenzio e di preghiera pu\u00f2 favorire ed approfondire il nostro dialogo col Signore e insegnarci a praticare il digiuno da ci\u00f2 che pu\u00f2 essere superfluo, inutile o dannoso.", "preghfin": "\u00c8 bello lodarti, Signore,\ne cantare il tuo onore, Dio Altissimo,\nannunziare al mattino la tua bont\u00e0\ne la tua fedelt\u00e0 durante la notte,\nsulle corde del liuto e dell'arpa\ne al suono della cetra.\nSono felice, Signore, per quello che hai fatto,\ncanto di gioia davanti alle tue opere.\n<i>(Salmo 91)</i>"}