{"day": 17, "month": 12, "year": 2023, "weekday": 7, "date_str": "domenica 17 dicembre 2023", "quotes": "Is 61,1-2.10-11; Lc 1,46-50.53-54; 1Ts 5,16-24", "quote_vangelo": "secondo Giovanni (1,6-8.19-28)", "curatore": "Angela Castino, Edoardo Cortese, Domenico Coviello", "prevangelo": "", "indications": "Salterio: terza settimana", "preghiniz": "Lo spirito del Signore \u00e8 su di me\nperch\u00e9 il Signore mi ha consacrato con l'unzione;\nmi ha mandato a portare il lieto annunzio ai miseri,\na fasciare le piaghe dei cuori spezzati,\na proclamare la libert\u00e0 degli schiavi,\nla scarcerazione dei prigionieri,\na promulgare l'anno di misericordia del Signore,\nun giorno di vendetta per il nostro Dio,\nper consolare tutti gli afflitti.\n<i>(Isaia 61, 1--2)</i>", "vangelo": "Venne un uomo mandato da Dio: il suo nome era Giovanni. Egli venne come testimone per dare testimonianza alla luce, perch\u00e9 tutti credessero per mezzo di lui. Non era lui la luce, ma doveva dare testimonianza alla luce.\nQuesta \u00e8 la testimonianza di Giovanni, quando i Giudei gli inviarono da Gerusalemme sacerdoti e lev\u00ecti a interrogarlo: \u00abTu, chi sei?\u00bb. Egli confess\u00f2 e non neg\u00f2. Confess\u00f2: \u00abIo non sono il Cristo\u00bb. Allora gli chiesero: \u00abChi sei, dunque? Sei tu Elia?\u00bb. \u00abNon lo sono\u00bb, disse. \u00abSei tu il profeta?\u00bb. \u00abNo\u00bb, rispose. Gli dissero allora: \u00abChi sei? Perch\u00e9 possiamo dare una risposta a coloro che ci hanno mandato. Che cosa dici di te stesso?\u00bb. Rispose: \u00abIo sono voce di uno che grida nel deserto: Rendete diritta la via del Signore, come disse il profeta Isa\u00eca\u00bb.\nQuelli che erano stati inviati venivano dai farisei. Essi lo interrogarono e gli dissero: \u00abPerch\u00e9 dunque tu battezzi, se non sei il Cristo, n\u00e9 Elia, n\u00e9 il profeta?\u00bb. Giovanni rispose loro: \u00abIo battezzo nell'acqua. In mezzo a voi sta uno che voi non conoscete, colui che viene dopo di me: a lui io non sono degno di slegare il laccio del sandalo\u00bb.\nQuesto avvenne in Bet\u00e0nia, al di l\u00e0 del Giordano, dove Giovanni stava battezzando.", "medita": "Giovanni il Battista \u00e8 un inviato di Dio destinato a non essere riconosciuto dagli uomini che dicevano di non far altro che attendere il Messia. Non rientra nelle categorie in cui, chi va a interrogarlo, pretende di incasellarlo. Non \u00e8 il Cristo che doveva venire; ma non \u00e8 neppure Elia che doveva ritornare o altri profeti. Insomma, non corrisponde a nulla che confermi le nostre sicurezze: non ci lascia tranquilli. Eppure, per chi sa leggere i segni della parola di Dio, Giovanni era stato annunciato dal profeta Isaia. Il Battista \u00e8 \u201cuna voce\u201d e \u201cgrida nel deserto\u201d. Non dunque una personalit\u00e0 da ossequiare, una rassicurante guida delle masse che risolver\u00e0 i nostri problemi. Ma un grido nel nulla desertificato delle nostre vite, delle nostre giornate spesso di corsa, dietro ad affanni utili solo alla sopravvivenza. In cui spesso non c'\u00e8 spazio per \u201crendere diritta\u201d la via del Signore ma solo per tenersi a galla in una tranquilla e indolore rassegnazione. Il grido di Giovanni va invece ascoltato anche se ci fa male: ci scuote, ci chiede di cambiare, di ripartire e aprirci alla speranza; di abbandonare il nostro ego per far spazio a Ges\u00f9 nella nostra vita. Rinnegare se stessi per tornare come bambini aprendosi la via al regno dei cieli sembra un fatto contro natura, ma in realt\u00e0 \u00e8 solo un fatto contro la logica del mondo. Eppure \u00e8 la strada diritta del Signore che ci conduce alla piena realizzazione di noi stessi.", "riflettere": "Fare \u201cdeserto\u201d \u00e8 anche ascoltare se stessi e Dio. Mettiamoci in ascolto del grido della Parola che ci guider\u00e0 al rinnovare la nostra vita.", "preghfin": "Spirito Santo, penetra nel profondo dei nostri cuori\ne ricolma di Te i deserti della nostra esistenza.\nVieni, Consolatore buono delle anime\ne sii per noi aiuto nella prova e nelle tentazioni.\nVieni, Tu che rendi puri dalle colpe,\nTu che guarisci dalle ferite.\nVieni, forza dei deboli e sostegno di chi cade.\nVieni, maestro degli umili, vincitore degli orgogliosi.\nVieni, speranza dei poveri, conforto di quanti sbagliano.\n<i>(Suore di carit\u00e0, dette di Maria Bambina)</i>"}