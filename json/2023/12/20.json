{"day": 20, "month": 12, "year": 2023, "weekday": 3, "date_str": "mercoled\u00ec 20 dicembre 2023", "quotes": "Is 7,10-14; Sal 23", "quote_vangelo": "secondo Luca (1,26-38)", "curatore": "Angela Castino, Edoardo Cortese, Domenico Coviello", "prevangelo": "", "indications": "", "preghiniz": "Del Signore \u00e8 la terra con le sue ricchezze,\nil mondo con i suoi abitanti.\nLui l'ha fissata sopra i mari,\nl'ha resa stabile sopra gli abissi.\nChi \u00e8 degno di salire al monte del Signore?\nChi entrer\u00e0 nel suo santuario?\nChi ha cuore puro e mani innocenti;\nchi non serve la menzogna\ne non giura per ingannare.\n<i>(Salmo 23)</i>", "vangelo": "Al sesto mese, l'angelo Gabriele fu mandato da Dio in una citt\u00e0 della Galilea, chiamata N\u00e0zaret, a una vergine, promessa sposa di un uomo della casa di Davide, di nome Giuseppe. La vergine si chiamava Maria. Entrando da lei, disse: \u00abRall\u00e9grati, piena di grazia: il Signore \u00e8 con te\u00bb.  A queste parole ella fu molto turbata e si domandava che senso avesse un saluto come questo. L'angelo le disse: \u00abNon temere, Maria, perch\u00e9 hai trovato grazia presso Dio. Ed ecco, concepirai un figlio, lo darai alla luce e lo chiamerai Ges\u00f9. Sar\u00e0 grande e verr\u00e0 chiamato Figlio dell'Altissimo; il Signore Dio gli dar\u00e0 il trono di Davide suo padre e regner\u00e0 per sempre sulla casa di Giacobbe e il suo regno non avr\u00e0 fine\u00bb.\nAllora Maria disse all'angelo: \u00abCome avverr\u00e0 questo, poich\u00e9 non conosco uomo?\u00bb. Le rispose l'angelo: \u00abLo Spirito Santo scender\u00e0 su di te e la potenza dell'Altissimo ti coprir\u00e0 con la sua ombra. Perci\u00f2 colui che nascer\u00e0 sar\u00e0 santo e sar\u00e0 chiamato Figlio di Dio. Ed ecco, Elisabetta, tua parente, nella sua vecchiaia ha concepito anch'essa un figlio e questo \u00e8 il sesto mese per lei, che era detta sterile: nulla \u00e8 impossibile a Dio\u00bb.\nAllora Maria disse: \u00abEcco la serva del Signore: avvenga per me secondo la tua parola\u00bb. E l'angelo si allontan\u00f2 da lei.", "medita": "La lettura di questa pagina di Vangelo smuove sentimenti profondi. Comincia qui la storia \u201cumana\u201d del figlio di Dio: comincia per noi, ma in realt\u00e0 il brano ci narra lo svolgersi del progetto di salvezza di Dio per l'umanit\u00e0.\nL'annuncio dell'angelo Gabriele, le parole che questa creatura rivolge a Maria e il contenuto del messaggio riempiono il nostro cuore di stupore e meraviglia. Sono parole delicate, dolci e allo stesso tempo cos\u00ec profonde da suscitare nella giovane vergine di Nazaret prima un umano turbamento, poi una sicura accettazione.\nMaria ha \u201ctrovato grazia presso Dio\u201d: la sua purezza, la sua umilt\u00e0 e semplicit\u00e0 diventano il terreno fertile nel quale la grazia di Dio pu\u00f2 operare. Ed ella si affida completamente, con una fiducia totale.\nSe anche noi, come Maria, ci disponiamo davanti al Signore con il desiderio sincero di fare la sua volont\u00e0 e lo accogliamo senza paura, ecco che egli potr\u00e0 realizzare il suo progetto per noi. Possiamo percepire la voce del Signore che ci parla: essa \u00e8 dolce, non giunge nel frastuono, nel turbamento o nella confusione dei pensieri; tocca le nostre corde pi\u00f9 profonde come un sottofondo melodioso. Pu\u00f2 turbarci inizialmente, ma se apriamo il nostro cuore sentiremo crescere una sensazione di pace e di verit\u00e0.\nSe la grazia del Signore ci trova pronti pu\u00f2 compiere anche in ciascuno di noi grandi cose.", "riflettere": "Pensiamo a Maria e ispiriamoci a lei quando temiamo di non avere la forza per affrontare le difficolt\u00e0 della vita: chiediamole di sostenerci e di far crescere in noi l'umilt\u00e0, la mitezza e il coraggio dell'obbedienza fiduciosa al volere del Signore.", "preghfin": "Donna dell'attesa e madre di speranza,\nora pro nobis.\nDonna del sorriso e madre del silenzio,\nora pro nobis.\nDonna di frontiera e madre dell'ardore,\nora pro nobis.\nDonna del riposo e madre del sentiero,\nora pro nobis.\n<i>(canto liturgico)</i>"}