{"day": 2, "month": 12, "year": 2023, "weekday": 6, "date_str": "sabato 2 dicembre 2023", "quotes": "Dn 7,15-27; Dn 3,82-87", "quote_vangelo": "secondo Luca (21,34-36)", "curatore": "Angela Castino, Edoardo Cortese, Domenico Coviello", "prevangelo": "", "indications": "", "preghiniz": "Benedite, figli dell'uomo, il Signore,\nlodatelo ed esaltatelo nei secoli.\nBenedica, Israele, il Signore,\nlo lodi e lo esalti nei secoli.\nBenedite, sacerdoti del Signore, il Signore,\nlodatelo ed esaltatelo nei secoli.\nBenedite, o servi del Signore, il Signore,\nlodatelo ed esaltatelo nei secoli.\nBenedite, spiriti e anime dei giusti, il Signore,\nlodatelo ed esaltatelo nei secoli.\nBenedite, pii e umili di cuore, il Signore,\nlodatelo ed esaltatelo nei secoli.\n<i>(Daniele 3, 82--87)</i>", "vangelo": "In quel tempo, Ges\u00f9 disse ai suoi discepoli: \u00abState attenti a voi stessi, che i vostri cuori non si appesantiscano in dissipazioni, ubriachezze e affanni della vita e che quel giorno non vi piombi addosso all'improvviso; come un laccio infatti esso si abbatter\u00e0 sopra tutti coloro che abitano sulla faccia di tutta la terra.\nVegliate in ogni momento pregando, perch\u00e9 abbiate la forza di sfuggire a tutto ci\u00f2 che sta per accadere e di comparire davanti al Figlio dell'uomo\u00bb.", "medita": "Dopo aver sollecitato i suoi discepoli a saper riconoscere i segni del regno di Dio che si avvicina, Ges\u00f9 ci chiede di prenderci cura di noi stessi. Qualcosa di grande sta per accadere; con la sua venuta il tempo si \u00e8 fatto breve: nulla \u00e8 pi\u00f9 come prima e occorre prepararsi per \u201cavere la forza di comparire davanti al Figlio dell'uomo\u201d. Da lui lasciarsi cambiare vita, trasfigurare e purificare. \u201cQuel giorno\u201d che verr\u00e0 \u201ccome un laccio\u201d e si abbatter\u00e0 \u201csopra tutti\u201d possiamo intenderlo in termini apocalittici come quello finale, del giudizio. Ma l'apocalisse in greco \u00e8 il togliere il velo, \u00e8 la rivelazione. E il giovane rabbi della Galilea ha predicato una rivelazione: che Dio \u00e8 padre e madre qui, oggi. E che gli esseri umani sono fratelli, parte della natura di cui devono essere custodi per partecipare al completamento della creazione divina. La strada per raggiungere l'armonia, che non \u00e8 solo un equilibrio di mente e corpo, ma un percorso lungo quanto l'esistenza, durante il quale imparare ad abbracciare i propri sogni e le proprie ferite, passa dal messaggio di Ges\u00f9. Il primo passo \u00e8 la cura di s\u00e9, evitando di appesantire il cuore con \u201cdissipazioni, ubriachezze e affanni della vita\u201d, vegliando e pregando \u201cin ogni momento\u201d.", "riflettere": "Come sto vivendo le mie giornate? A cosa do pi\u00f9 importanza, a qualcosa che conta davvero per la mia crescita umana e spirituale o resto a volte sopraffatto dagli affanni della vita?", "preghfin": "O santo Spirito Paraclito\nmortifica in noi la naturale presunzione\ne sollevaci alle regioni della santa umilt\u00e0,\ndel vero timor di Dio, del coraggio generoso.\nNessun legame terreno ci impedisca\ndi far onore alla nostra vocazione:\nnessun interesse, per ignavia nostra,\nmortifichi le esigenze della giustizia,\nnessun calcolo riduca gli spazi immensi della carit\u00e0\ndentro le angustie dei piccoli egoismi.\n<i>(San Giovanni XXIII)</i>"}