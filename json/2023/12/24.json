{"day": 24, "month": 12, "year": 2023, "weekday": 7, "date_str": "domenica 24 dicembre 2023", "quotes": "2Sam 7,1-5.8b-12.14a.16; Sal 88; Rm 16,25-27", "quote_vangelo": "secondo Luca (1,26-38)", "curatore": "Angela Castino, Edoardo Cortese, Domenico Coviello", "prevangelo": "", "indications": "Salterio: quarta settimana", "preghiniz": "O Dio, che hai preparato beni invisibili\nper coloro che ti amano,\ninfondi in noi la dolcezza del tuo amore,\nperch\u00e9, amandoti in ogni cosa e sopra ogni cosa,\notteniamo i beni da te promessi,\nche superano ogni desiderio.", "vangelo": "In quel tempo, l'angelo Gabriele fu mandato da Dio in una citt\u00e0 della Galilea, chiamata N\u00e0zaret, a una vergine, promessa sposa di un uomo della casa di Davide, di nome Giuseppe. La vergine si chiamava Maria. Entrando da lei, disse: \u00abRall\u00e8grati, piena di grazia: il Signore \u00e8 con te\u00bb.\nA queste parole ella fu molto turbata e si domandava che senso avesse un saluto come questo. L'angelo le disse: \u00abNon temere, Maria, perch\u00e9 hai trovato grazia presso Dio. Ed ecco, concepirai un figlio, lo darai alla luce e lo chiamerai Ges\u00f9. Sar\u00e0 grande e verr\u00e0 chiamato Figlio dell'Altissimo; il Signore Dio gli dar\u00e0 il trono di Davide suo padre e regner\u00e0 per sempre sulla casa di Giacobbe e il suo regno non avr\u00e0 fine\u00bb.\nAllora Maria disse all'angelo: \u00abCome avverr\u00e0 questo, poich\u00e9 non conosco uomo?\u00bb. Le rispose l'angelo: \u00abLo Spirito Santo scender\u00e0 su di te e la potenza dell'Altissimo ti coprir\u00e0 con la sua ombra. Perci\u00f2 colui che nascer\u00e0 sar\u00e0 santo e sar\u00e0 chiamato Figlio di Dio. Ed ecco, Elisabetta, tua parente, nella sua vecchiaia ha concepito anch'essa un figlio e questo \u00e8 il sesto mese per lei, che era detta sterile: nulla \u00e8 impossibile a Dio\u00bb.\nAllora Maria disse: \u00abEcco la serva del Signore: avvenga per me secondo la tua parola\u00bb. E l'angelo si allontan\u00f2 da lei.", "medita": "Il Vangelo di Luca sviluppa il racconto dell'annuncio a Maria come la <i>zoommata</i> di una cinepresa: parte dall'immensit\u00e0 dei cieli, restringe progressivamente lo sguardo fino ad un piccolo villaggio, poi ad una casa dove c'\u00e8 una ragazza, occupata nelle sue faccende e nei suoi pensieri. L'angelo Gabriele vola dall'immensa spianata del tempio di Gerusalemme (Zaccaria), verso una casetta qualunque di povera gente, in una contrada sconosciuta. Dal sacerdote anziano nel suo pieno servizio, ad una ragazza vergine; dalla citt\u00e0 di Dio, ad un paesino senza storia, in una borgata disprezzata della Galilea abitata da persone meticce. La nostra storia cristiana non inizia al tempio, ma in una casa. Ma qual'\u00e8 il senso che l'evangelista ha voluto dare al racconto?\nIl racconto mostra due fedelt\u00e0: la fedelt\u00e0 di Dio che compie meraviglie, mantiene le promesse fatte a Davide (il dono della discendenza) e la fedelt\u00e0 di Maria che accoglie la Parola di Dio con una disponibilit\u00e0 totale e definitiva (la risposta). \u00c8 l'annuncio che Dio salva, Dio chiama e affida ad una libera creatura un compito nell'opera della salvezza. Tutta la Trinit\u00e0: Padre e Figlio e Spirito Santo sono presenti nel portare la salvezza, e Maria che liberamente entra in questo agire di salvezza della Trinit\u00e0.\nIl racconto \u00e8 racchiuso da due espressioni: l'entrata dell'angelo nel luogo dov'\u00e8 Maria, il suo allontanamento da essa. L'angelo Gabriele entr\u00f2 da lei. \u00c8 bello pensare che Dio ci sfiora, ci tocca nella nostra vita quotidiana, nella nostra casa.", "riflettere": "Come percepisci la visita di Dio nella tua vita? Sei stato gi\u00e0 visitato? Sei stato gi\u00e0 una visita di Dio nella vita degli altri, soprattutto dei poveri? Questo testo, come ci aiuta a scoprire le visite di Dio nella nostra vita? La Parola di Dio si \u00e8 incarnata in Maria. Come la Parola di Dio sta prendendo carne nella mia vita personale e nella vita della comunit\u00e0?", "preghfin": "Ringrazino il Signore per la sua misericordia,\nper i suoi prodigi a favore degli uomini;\npoich\u00e9 sazi\u00f2 il desiderio dell'assetato,\ne l'affamato ricolm\u00f2 di beni.\n<i>(Salmo 106)</i>"}