{"day": 15, "month": 12, "year": 2023, "weekday": 5, "date_str": "venerd\u00ec 15 dicembre 2023", "quotes": "Is 48,17-19; Sal 1", "quote_vangelo": "secondo Matteo (11,16-19)", "curatore": "Angela Castino, Edoardo Cortese, Domenico Coviello", "prevangelo": "", "indications": "", "preghiniz": "Beato l'uomo che non segue il consiglio degli empi,\nnon indugia nella via dei peccatori\ne non siede in compagni degli stolti;\nma si compiace della legge del Signore,\nla sua legge medita giorno e notte.\nSar\u00e0 come albero piantato lungo corsi d'acqua,\nche dar\u00e0 frutto a suo tempo\ne le sue foglie non cadranno mai;\nriusciranno tutte le sue opere.\n<i>(Salmo 1)</i>", "vangelo": "In quel tempo, Ges\u00f9 disse alle folle: \u00abA chi posso paragonare questa generazione? \u00c8 simile a bambini che stanno seduti in piazza e, rivolti ai compagni, gridano: \u201cVi abbiamo suonato il flauto e non avete ballato, abbiamo cantato un lamento e non vi siete battuti il petto!\u201d. \u00c8 venuto Giovanni, che non mangia e non beve, e dicono: \u201c\u00c8 indemoniato\u201d.\n\u00c8 venuto il Figlio dell'uomo, che mangia e beve, e dicono: \u201cEcco, \u00e8 un mangione e un beone, un amico di pubblicani e di peccatori\u201d.  Ma la sapienza \u00e8 stata riconosciuta giusta per le opere che essa compie\u00bb.", "medita": "La sapienza del Figlio dell'uomo si riconosce dalle opere: Ges\u00f9 ci accompagna nel cammino della vita, ci guarisce dai mali pi\u00f9 profondi se li portiamo davanti a lui, ci guida attraverso le difficolt\u00e0 e ci insegna la gioia di vivere. Eppure potremmo non riconoscerlo e perdere l'occasione di incontrarlo. Frettolosamente la vita passa mentre siamo affannati dietro alle cose da fare di ogni giorno; la nostra mente e il nostro cuore facilmente si appesantiscono. Cos\u00ec rischiamo di procurarci un Ges\u00f9-idolo edulcorato, a nostra immagine, accomodante e consolatorio. E non comprendiamo pi\u00f9 che, come lui ha fatto, dobbiamo farci prossimi ai poveri, agli ultimi, a chi soffre perch\u00e9 sbaglia strada, vive male, nel peccato; a chi \u00e8 oggetto di disprezzo, scartato. Ges\u00f9 infatti \u201cmangiava e beveva\u201d ed era \u201camico di pubblicani e di peccatori\u201d, non dei giusti che si ritengono gi\u00e0 salvi e delle persone perbene, attente alla reputazione, alle buone maniere, a tenere i rapporti con chi conta. Ma un Ges\u00f9 cos\u00ec ci scandalizza e non lo riconosciamo. Se poi pensiamo all'austerit\u00e0 controcorrente di Giovanni Battista, esigente con se stesso e con gli altri, ci appare cosa vecchia, superata, d'altri tempi. Ma il Signore, e prima di lui Giovanni, sono venuti per essere segno di contraddizione, per chiamarci a cambiare vita. Non c'\u00e8 tempo da perdere, n\u00e9 occasione da rinviare a domani.", "riflettere": "Chi \u00e8 Ges\u00f9 per me? Riesco a mettermi in ascolto della sua parola per lasciarmi plasmare da lui senza distorcere il suo messaggio?", "preghfin": "Vieni in me, Spirito Santo,\nSpirito di Sapienza:\ndonami lo sguardo e l'udito interiore,\nperch\u00e9 non mi attacchi alle cose materiali,\nma ricerchi sempre le realt\u00e0 spirituali.\nVieni in me, Spirito Santo,\nSpirito dell'amore:\nriversa sempre pi\u00f9\nla carit\u00e0 nel mio cuore.\n<i>(Sant'Agostino)</i>"}