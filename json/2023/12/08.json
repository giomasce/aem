{"day": 8, "month": 12, "year": 2023, "weekday": 5, "date_str": "venerd\u00ec 8 dicembre 2023", "quotes": "Gn 3,9-15.20; Sal 97; Ef 1,3-6.11-12", "quote_vangelo": "secondo Luca (1,26-38)", "curatore": "Angela Castino, Edoardo Cortese, Domenico Coviello", "prevangelo": "", "indications": "Immacolata Concezione\ndella beata Vergine Maria", "preghiniz": "Cantate al Signore un canto nuovo,\nperch\u00e9 ha compiuto prodigi.\nGli ha dato vittoria la sua destra\ne il suo braccio santo.\nIl Signore ha manifestato la sua salvezza\nagli occhi dei popoli ha rivelato la sua giustizia.\nEgli si \u00e8 ricordato del suo amore,\ndella sua fedelt\u00e0 alla casa di Israele.\nTutti confini della Terra hanno veduto\nla salvezza del nostro Dio.\n<i>(Salmo 97)</i>", "vangelo": "In quel tempo, l'angelo Gabriele fu mandato da Dio in una citt\u00e0 della Galilea, chiamata N\u00e0zaret, a una vergine, promessa sposa di un uomo della casa di Davide, di nome Giuseppe. La vergine si chiamava Maria. Entrando da lei, disse: \u00abRall\u00e9grati, piena di grazia: il Signore \u00e8 con te\u00bb.\nA queste parole ella fu molto turbata e si domandava che senso avesse un saluto come questo. L'angelo le disse: \u00abNon temere, Maria, perch\u00e9 hai trovato grazia presso Dio. Ed ecco, concepirai un figlio, lo darai alla luce e lo chiamerai Ges\u00f9. Sar\u00e0 grande e verr\u00e0 chiamato Figlio dell'Altissimo; il Signore Dio gli dar\u00e0 il trono di Davide suo padre e regner\u00e0 per sempre sulla casa di Giacobbe e il suo regno non avr\u00e0 fine\u00bb.\nAllora Maria disse all'angelo: \u00abCome avverr\u00e0 questo, poich\u00e9 non conosco uomo?\u00bb. Le rispose l'angelo: \u00abLo Spirito Santo scender\u00e0 su di te e la potenza dell'Altissimo ti coprir\u00e0 con la sua ombra. Perci\u00f2 colui che nascer\u00e0 sar\u00e0 santo e sar\u00e0 chiamato Figlio di Dio. Ed ecco, Elisabetta, tua parente, nella sua vecchiaia ha concepito anch'essa un figlio e questo \u00e8 il sesto mese per lei, che era detta sterile: nulla \u00e8 impossibile a Dio\u00bb.\nAllora Maria disse: \u00abEcco la serva del Signore: avvenga per me secondo la tua parola\u00bb. E l'angelo si allontan\u00f2 da lei.", "medita": "Dio ha bisogno di noi. Ha bisogno delle donne e degli uomini per realizzare il suo piano di salvezza del mondo, per portare a compimento la creazione. Ha avuto bisogno di Maria, una giovane sposa promessa di un villaggio periferico della Galilea, che si stava preparando a un destino scontato, gi\u00e0 pianificato, senza sorprese. E che invece \u00e8 stata capace di accogliere il mistero dell'Assoluto che ha fatto irruzione nella sua vita. Un mistero sconvolgente che ha chiesto alla vergine di credere a una rivoluzione: l'incarnazione di Dio nel suo figlio Ges\u00f9, che significa \u201cDio salva\u201d. Nella cultura ebraico-cristiana Dio non \u00e8 tanto il creatore del cosmo, quanto piuttosto il salvatore dell'uomo. Maria comprende che potr\u00e0 restare accanto a Giuseppe lasciando che Dio intervenga misteriosamente nella sua vita per realizzare un piano di redenzione per tutti. Ci\u00f2 che le viene chiesto \u00e8, in fondo, di fidarsi. Affidarsi a una Parola. La Madonna, concepita senza peccato originale, capisce che nulla \u00e8 impossibile a Dio, neppure che la storia della salvezza passi da una ragazza di N\u00e0zaret.", "riflettere": "\u201cNulla \u00e8 impossibile a Dio\u201d dice l'angelo a Maria che si affida a quella parola. Anche noi siamo chiamati a fidarci dell'intervento di Dio nella nostra vita, ogni giorno.", "preghfin": "Beata sei tu Maria,\nperch\u00e9 Dio ti ha rivolto il suo sguardo d'amore\nper chiederti di diventare\nla madre del suo Figlio.\nSi sono cos\u00ec realizzate le antiche promesse\nfatte ad Abramo:\nDio si mostrava fedele all'alleanza,\ne veniva incontro alle attese dei poveri,\nalle invocazioni degli affamati,\nalle suppliche dei miseri."}