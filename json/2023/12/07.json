{"day": 7, "month": 12, "year": 2023, "weekday": 4, "date_str": "gioved\u00ec 7 dicembre 2023", "quotes": "Is 26,1-6; Sal 117", "quote_vangelo": "secondo Matteo (7,21.24-27)", "curatore": "Angela Castino, Edoardo Cortese, Domenico Coviello", "prevangelo": "Il commento di oggi \u00e8 proposto dal Centro Diocesano per le Vocazioni di Pisa", "indications": "Sant'Ambrogio", "preghiniz": "Dio di bont\u00e0 e di misericordia,\nche ci chiedi di collaborare alla tua opera di salvezza,\nmanda numerosi e santi operai per la tua vigna,\nperch\u00e9 alla tua Chiesa non manchino mai annunciatori coraggiosi del Vangelo,\nsacerdoti che ti offrano anche con la vita il sacrificio dell'Eucarestia\ne che, quali segni splendenti di Cristo buon pastore,\nguidino il tuo popolo sulle strade della carit\u00e0.\nManda il tuo Spirito Santo a rinfrancare il cuore dei giovani,\nperch\u00e9 abbiano il coraggio di dirti s\u00ec quando li chiami al servizio dei fratelli,\nla perseveranza nel seguire Ges\u00f9 anche sulla via della croce\ne la gioia grande di essere nel mondo testimoni del tuo amore.\nO Maria, Madre dei sacerdoti, dona a tutti i membri della Chiesa pisana\nla tua stessa fedelt\u00e0 per testimoniare a tutti\nla gioia che nasce dall'incontro con Cristo che vive e regna nei secoli in eterno. Amen.\n<i>(Giovanni Paolo Benotto)</i>", "vangelo": "In quel tempo, Ges\u00f9 disse ai suoi discepoli: \u00abNon chiunque mi dice: \u201cSignore, Signore\u201d, entrer\u00e0 nel regno dei cieli, ma colui che fa la volont\u00e0 del Padre mio che \u00e8 nei cieli.\nPerci\u00f2 chiunque ascolta queste mie parole e le mette in pratica, sar\u00e0 simile a un uomo saggio, che ha costruito la sua casa sulla roccia. Cadde la pioggia, strariparono i fiumi, soffiarono i venti e si abbatterono su quella casa, ma essa non cadde, perch\u00e9 era fondata sulla roccia.\nChiunque ascolta queste mie parole e non le mette in pratica, sar\u00e0 simile a un uomo stolto, che ha costruito la sua casa sulla sabbia. Cadde la pioggia, strariparono i fiumi, soffiarono i venti e si abbatterono su quella casa, ed essa cadde e la sua rovina fu grande\u00bb.", "medita": "Il vangelo di oggi inizia con un lapidario avvertimento su chi pu\u00f2 entrare nel Regno dei cieli. Ges\u00f9 dice che non basta invocare incessantemente il Suo nome, anzi non basta neanche confessarlo \u201cSignore\u201d, cio\u00e8 Dio, il che \u00e8 gi\u00e0 un'importante professione di fede. \u00c8 necessario compiere la volont\u00e0 del Padre, quella volont\u00e0 che Ges\u00f9 \u00e8 venuto a far conoscere a tutti gli uomini. Ora, se la nostra relazione col Signore si limitasse all'esteriorit\u00e0 e all'apparenza non servirebbe a niente. Quando la nostra religiosit\u00e0 non si basa sul rapporto personale col Signore Ges\u00f9 allora l'esteriorit\u00e0 diventa scaramanzia o vuota ritualit\u00e0. Quando invece lo confessiamo Signore e Figlio di Dio allora anche i gesti esteriori prendono significato; diventano manifestazione di una relazione che ha nel nostro profondo le sue radici. Bene esprime questa contrapposizione la similitudine tratteggiata da Ges\u00f9. Ci sono due uomini che differiscono solamente per le fondamenta sulle quali hanno edificato la loro casa, simbolo della loro vita. Entrambe le dimore subiscono pioggia abbondante, straripamenti di fiumi e ventate impetuose. Che cosa sono questi eventi meteorologici avversi se non gli accadimenti di ogni giorno che si riversano sulla nostra vita? Colpiscono la vita di tutti, la vita di chi ha edificato la propria vita su Cristo e chi l'ha eretta su altre vanit\u00e0. Ma la differenza tra i due dove sta? Sta nel modo in cui reagiscono le due strutture. Quella edificata sulla roccia che \u00e8 Cristo non cadde, quella edificata sulla sabbia (simbolo dell'instabilit\u00e0) non solo cadde ma lo fece con gran rovina.", "riflettere": "Continuiamo sulla scia della similitudine usata da Ges\u00f9. Quali sono, nella mia vita, le piogge, i fiumi e i venti che si scagliano \u201ccontro la mia casa\u201d? Li affronto nel modo di chi edifica la propria vita su Cristo oppure mi scoraggio e mi dispero davanti alle difficolt\u00e0 della vita come chi ha posto la propria stabilit\u00e0 sulle cose della terra?", "preghfin": "Padre nostro, che sei nei cieli,\nconserva nell'amore reciproco gli uomini e le donne\nda Te chiamati al matrimonio;\nla pace del tuo Figlio e Signore nostro Ges\u00f9 Cristo\nabiti in loro e rimanga sempre nella loro casa,\nsiano testimoni nel mondo del Tuo Amore,\nabbiano benedizione nei figli,\nconforto negli amici,\nvera pace con tutti."}