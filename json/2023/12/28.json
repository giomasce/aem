{"day": 28, "month": 12, "year": 2023, "weekday": 4, "date_str": "gioved\u00ec 28 dicembre 2023", "quotes": "1Gv 1,5-2,2; Sal 123", "quote_vangelo": "secondo Matteo (2,13-18)", "curatore": "Angela Castino, Edoardo Cortese, Domenico Coviello", "prevangelo": "", "indications": "Santi Martiri Innocenti", "preghiniz": "O Dio, che oggi nei santi Innocenti\nsei stato glorificato non a parole ma con il martirio,\nconcedi anche a noi di esprimere nella vita\nla fede che professiamo con le labbra.", "vangelo": "I Magi erano appena partiti, quando un angelo del Signore apparve in sogno a Giuseppe e gli disse: \u00ab\u00c0lzati, prendi con te il bambino e sua madre, fuggi in Egitto e resta l\u00e0 finch\u00e9 non ti avvertir\u00f2: Erode infatti vuole cercare il bambino per ucciderlo\u00bb.\nEgli si alz\u00f2, nella notte, prese il bambino e sua madre e si rifugi\u00f2 in Egitto, dove rimase fino alla morte di Erode, perch\u00e9 si compisse ci\u00f2 che era stato detto dal Signore per mezzo del profeta: \u00abDall'Egitto ho chiamato mio figlio\u00bb.\nQuando Erode si accorse che i Magi si erano presi gioco di lui, si infuri\u00f2 e mand\u00f2 a uccidere tutti i bambini che stavano a Betlemme e in tutto il suo territorio e che avevano da due anni in gi\u00f9, secondo il tempo che aveva appreso con esattezza dai Magi.\nAllora si comp\u00ec ci\u00f2 che era stato detto per mezzo del profeta Gerem\u00eca: \u00abUn grido \u00e8 stato udito in Rama, un pianto e un lamento grande: Rachele piange i suoi figli e non vuole essere consolata, perch\u00e9 non sono pi\u00f9\u00bb.", "medita": "Oggi a fare corona a Ges\u00f9 Bambino nell'ottava di Natale \u00e8 una piccola schiera di bambini di Betlemme e del suo territorio circostante, fatti trucidare dall'empio e sanguinario re della Giudea. Erode viene descritto da Matteo come una furia omicida, che agisce con la forza violenta dell'odio e del male su un gruppo di bambini innocenti, massacrati dalla sete del potere del despota.\nErode vuole a tutti i costi salvare il suo potere assoluto, ed \u00e8 disposto per questo a tutto, anche a perpetrare una strage orrenda di bimbi innocenti, che provoca in tutto il territorio della Giudea pianto, dolore, grida strazianti: \u201cUn grido \u00e8 stato udito in Rama, un pianto e un lamento grande: Rachele piange i suoi figli e non vuole essere consolata, perch\u00e9 non sono pi\u00f9\u201d. Questo pianto e lamento grande entra oggi anche nei nostri cuori e li ferisce profondamente.\nPurtroppo questo brano del Vangelo di oggi non \u00e8 rimasto l\u00e0, relegato nel passato remoto, ma ha attraversato i secoli e si \u00e8 fermato, ingigantito, nel nostro presente di oggi. Ancora nel terzo millennio, in tante parti della terra, la strage dei \u201cpiccoli innocenti\u201d continua a imperversare tragicamente. Una folla sterminata di bambini oggi sono falcidiati dalla fame, dalle malattie e molti di essi sono oggetto di violenza e di sfruttamento. Ecco la folla immensa dei \u201cnuovi martiri innocenti\u201d di oggi.\nQuesta strage di bambini innocenti \u00e8 una piaga terribile del nostro mondo odierno. C'\u00e8 bisogno che gli uomini e le donne del nostro tempo ne divengano sempre pi\u00f9 consapevoli e uniscano le loro forze per opporsi a questo scandalo intollerabile!", "riflettere": "Erode dette l'ordine di uccidere i bambini di Betlemme. L'Erode di oggi continua ad uccidere milioni di bambini. Muoiono di fame, di denutrizione, di malattia, a causa dell'aborto. Oggi chi \u00e8 Erode? Matteo aiuta a superare la crisi di fede e di identit\u00e0. Oggi, molti vivono una crisi profonda di fede e di identit\u00e0. Il Vangelo, come pu\u00f2 aiutare a superare questa crisi di fede?", "preghfin": "O Padre, concedi con abbondanza la tua salvezza\nai fedeli nutriti dei tuoi santi misteri\nnella festa dei martiri Innocenti che,\nancora incapaci di confessare il nome del tuo Figlio,\nper la sua nascita furono coronati di grazia celeste."}