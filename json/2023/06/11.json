{"day": 11, "month": 6, "year": 2023, "weekday": 7, "date_str": "domenica 11 giugno 2023", "quotes": "Dt 8,2-3.14b-16a; Sal 147; 1Cor 10,16-17", "quote_vangelo": "secondo Giovanni (6,51-58)", "curatore": "Chiara e Giovanni Bonaccorsi", "prevangelo": "", "indications": "Santissimi Corpo e Sangue di Cristo\nSan Barnaba", "preghiniz": "Alleluia.\n\u00c8 bello cantare inni al nostro Dio,\n\u00e8 dolce innalzare la lode.\nIl Signore ricostruisce Gerusalemme,\nraduna i dispersi d'Israele;\nrisana i cuori affranti\ne fascia le loro ferite.\nEgli conta il numero delle stelle\ne chiama ciascuna per nome.\nGrande \u00e8 il Signore nostro,\ngrande nella sua potenza;\nla sua sapienza non si pu\u00f2 calcolare.\nIl Signore sostiene i poveri,\nma abbassa fino a terra i malvagi.\nIntonate al Signore un canto di grazie,\nsulla cetra cantate inni al nostro Dio.\n<i>(Salmo 147)</i>", "vangelo": "In quel tempo, Ges\u00f9 disse alla folla: \u00abIo sono il pane vivo, disceso dal cielo. Se uno mangia di questo pane vivr\u00e0 in eterno e il pane che io dar\u00f2 \u00e8 la mia carne per la vita del mondo\u00bb.\nAllora i Giudei si misero a discutere aspramente fra loro: \u00abCome pu\u00f2 costui darci la sua carne da mangiare?\u00bb.\nGes\u00f9 disse loro: \u00abIn verit\u00e0, in verit\u00e0 io vi dico: se non mangiate la carne del Figlio dell'uomo e non bevete il suo sangue, non avete in voi la vita. Chi mangia la mia carne e beve il mio sangue ha la vita eterna e io lo risusciter\u00f2 nell'ultimo giorno. Perch\u00e9 la mia carne \u00e8 vero cibo e il mio sangue vera bevanda.\nChi mangia la mia carne e beve il mio sangue rimane in me e io in lui. Come il Padre, che ha la vita, ha mandato me e io vivo per il Padre, cos\u00ec anche colui che mangia me vivr\u00e0 per me. Questo \u00e8 il pane disceso dal cielo; non \u00e8 come quello che mangiarono i padri e morirono. Chi mangia questo pane vivr\u00e0 in eterno\u00bb.", "medita": "In questa festa del Corpus Domini si celebra il Corpo di Ges\u00f9 donato per la vita degli uomini. \u00c8 un testo centrale per il Cristianesimo, ma invece di concetti astratti troviamo parole materiali, legate al mondo umano, terreno.\nGes\u00f9 parla alla folla non di cose grandiose e potenti ma del semplice pane, dell'umile cibo che per\u00f2 diventa simbolo di vita. Non pane che viene dagli uomini, ma pane che viene dal cielo, che Dio ci dona per entrare per sempre in comunione con lui. In quel pane c'\u00e8 tutta la vita di Ges\u00f9 che si dona sacrificandosi, morendo sulla croce e resuscitando con la potenza dello Spirito Santo. Tramite queste parole, quella che scopriamo \u00e8 quindi una spiritualit\u00e0 incarnata.\nInfatti, il modo con cui Ges\u00f9 sceglie di darci la vita eterna \u00e8 grandioso e passa dall'atto di ingerire, assimilando lui stesso dentro di noi: \u00e8 attraverso il suo corpo che raggiungiamo la vita eterna. Quindi, per giungere alla fede in Dio, bisogna necessariamente passare attraverso la vita umana di Ges\u00f9, i suoi gesti e le sue parole. Ges\u00f9 ha avuto una vita povera e umile esattamente come quella delle persone che ha incontrato, con cui si \u00e8 relazionato, che ha salvato, insegnando loro un nuovo comandamento, l'amore per il prossimo. Seguendo, applicando questo comandamento possiamo essere riconosciuti come suoi discepoli.\nQuindi la relazione con il Signore ci deve trasformare, sia nello spirito che nel corpo. E per sottolineare questo troviamo anche un linguaggio duro: \u201cSe non mangiate la carne del Figlio dell'uomo e non bevete il suo sangue, non avete in voi la vita\u201d. Con queste parole scandalose Ges\u00f9 in realt\u00e0 vuole farci capire il mistero e il messaggio rivoluzionario dell'eucarestia, cio\u00e8 che partecipando al sacrificio di Cristo, la vita di Cristo diventa nostra e noi diventiamo parte del suo corpo.", "riflettere": "Di che tipo di pane si nutre la mia vita? Riesco a sentire la vita, la presenza vera di Dio nella mia vita? Riesco a farmi trasformare da questa presenza?", "preghfin": "Un pezzo di pane in cui tu, Ges\u00f9,\nti trasformi per saziare la fame\ndi tutti i cuori: questa \u00e8 la tua biografia,\no Ges\u00f9, ridotta all'osso.\nE la nostra: la via piccola del tuo amore,\nAmore forte nella debolezza.\n<i>(Klaus Hemmerle)</i>"}