{"day": 9, "month": 6, "year": 2023, "weekday": 5, "date_str": "venerd\u00ec 9 giugno 2023", "quotes": "Tb 11,5-17; Sal 145", "quote_vangelo": "secondo Marco (12,35-37)", "curatore": "Chiara e Giovanni Bonaccorsi", "prevangelo": "", "indications": "", "preghiniz": "Grande \u00e8 il Signore e degno di ogni lode;\nsenza fine \u00e8 la sua grandezza.\nUna generazione narra all'altra le tue opere,\nannuncia le tue imprese.\nIl glorioso splendore della tua maest\u00e0\ne le tue meraviglie voglio meditare.\nParlino della tua terribile potenza:\nanch'io voglio raccontare la tua grandezza.\nDiffondano il ricordo della tua bont\u00e0 immensa,\nacclamino la tua giustizia.\nMisericordioso e pietoso \u00e8 il Signore,\nlento all'ira e grande nell'amore.\nBuono \u00e8 il Signore verso tutti,\nla sua tenerezza si espande su tutte le creature.\nTi lodino, Signore, tutte le tue opere\ne ti benedicano i tuoi fedeli.\n<i>(Salmo 145)</i>", "vangelo": "In quel tempo, insegnando nel tempio, Ges\u00f9 diceva: \u00abCome mai gli scribi dicono che il Cristo \u00e8 figlio di Davide? Disse infatti Davide stesso, mosso dallo Spirito Santo: \u201cDisse il Signore al mio Signore: Siedi alla mia destra, finch\u00e9 io ponga i tuoi nemici sotto i tuoi piedi\u201d. Davide stesso lo chiama Signore: da dove risulta che \u00e8 suo figlio?\u00bb.\nE la folla numerosa lo ascoltava volentieri.", "medita": "I dottori della legge portavano avanti la narrazione che il Messia sarebbe stato il figlio del re Davide, quindi un re glorioso. Ges\u00f9 contesta questo tipo di insegnamento: il Messia non sar\u00e0 figlio di Davide in senso genetico, quindi un re potente pronto a dominare e a combattere i nemici, ma un re spirituale.\nCome i dottori della legge anche noi ci troviamo spiazzati dall'idea di Cristo come re. Il mistero difficile da comprendere \u00e8 il fatto che Ges\u00f9 sia contemporaneamente uomo e Dio e che non sia re in quanto potente ma in quanto sofferente, immagine di Dio Padre, che ci ama.\nDa un lato siamo invitati a capire, ad ascoltare la parola di Dio nel senso pi\u00f9 profondo, senza limitare Cristo ad una figura prettamente umana, staccandoci dalla visione terrena delle cose.\nDall'altro lato, nascendo nell'umilt\u00e0 di una grotta, tra i pastori e gli animali, e morendo sulla croce come un delinquente e, soprattutto, come un uomo, Ges\u00f9 ci d\u00e0 la possibilit\u00e0 di ritrovare in lui la debolezza che sperimentiamo quotidianamente in quanto esseri umani.\nEd \u00e8 con la risurrezione che questi due aspetti si congiungono e trovano compimento. \u00c8 alla luce della risurrezione che scopriamo la vita nuova che Dio ci dona e il senso del suo essere re.", "riflettere": "Lasciamoci illuminare dalla risurrezione e interroghiamoci sul nostro essere figli di Dio: riusciamo a vivere ogni giorno la chiamata ad essere santi? Siamo consapevoli che Dio ci chiama ogni giorno a seguirlo e che la nostra vita quotidiana \u00e8 l'occasione per rispondergli?", "preghfin": "Abbiate in voi gli stessi sentimenti che furono in Cristo Ges\u00f9,\nil quale, pur essendo di natura divina,\nnon consider\u00f2 un tesoro geloso la sua uguaglianza con Dio;\nma spogli\u00f2 se stesso, assumendo la condizione di servo\ne divenendo simile agli uomini;\napparso in forma umana, umili\u00f2 se stesso,\nfacendosi obbediente fino alla morte\ne alla morte di croce.\nPer questo Dio l'ha esaltato e gli ha dato il nome\nche \u00e8 al di sopra di ogni altro nome;\nperch\u00e9 nel nome di Ges\u00f9 ogni ginocchio si pieghi\nnei cieli, sulla terra e sotto terra;\ne ogni lingua proclami\nche Ges\u00f9 Cristo \u00e8 il Signore, a gloria di Dio Padre.\n<i>(Lettera ai Filippesi 2, 5--11)</i>"}