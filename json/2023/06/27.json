{"day": 27, "month": 6, "year": 2023, "weekday": 2, "date_str": "marted\u00ec 27 giugno 2023", "quotes": "Gn 13,2.5-18; Sal 14", "quote_vangelo": "secondo Matteo (7,6.12-14)", "curatore": "Chiara e Giovanni Bonaccorsi", "prevangelo": "", "indications": "", "preghiniz": "Non impareranno dunque tutti i malfattori,\nche divorano il mio popolo come il pane\ne non invocano il Signore?\nEcco, hanno tremato di spavento,\nperch\u00e9 Dio \u00e8 con la stirpe del giusto.\nVoi volete umiliare le speranze del povero,\nma il Signore \u00e8 il suo rifugio.\nChi mander\u00e0 da Sion la salvezza d'Israele?\nQuando il Signore ristabilir\u00e0 la sorte del suo popolo,\nesulter\u00e0 Giacobbe e gioir\u00e0 Israele.\n<i>(Salmo 14)</i>", "vangelo": "In quel tempo, Ges\u00f9 disse ai suoi discepoli: \u00abNon date le cose sante ai cani e non gettate le vostre perle davanti ai porci, perch\u00e9 non le calpestino con le loro zampe e poi si voltino per sbranarvi.\nTutto quanto volete che gli uomini facciano a voi, anche voi fatelo a loro: questa infatti \u00e8 la Legge e i Profeti.\nEntrate per la porta stretta, perch\u00e9 larga \u00e8 la porta e spaziosa la via che conduce alla perdizione, e molti sono quelli che vi entrano. Quanto stretta \u00e8 la porta e angusta la via che conduce alla vita, e pochi sono quelli che la trovano!\u00bb.", "medita": "In questo brano troviamo tre consigli da parte di Ges\u00f9 su come annunciare il Vangelo, tre modalit\u00e0 da seguire nel testimoniare: prudenza, carit\u00e0 e umilt\u00e0.\nLa prima modalit\u00e0 riguarda il capire a chi e come testimoniare il Vangelo. Cani e porci in questo brano sono i pagani e il brano ci invita ad usare la prudenza nel parlare con loro, a essere \u201castuti come serpenti\u201d. Infatti, se riconosciamo l'importanza del messaggio di Dio e la capacit\u00e0 che ha di cambiare la vita delle persone, siamo anche consapevoli che non tutti e non sempre sono in grado di accoglierlo. Anzi, la comunicazione a tutti i costi pu\u00f2 sortire l'effetto contrario: chi non \u00e8 pronto potrebbe sentirsi offeso, aggredito e ritorcersi contro di noi. Quindi bisogna discernere a chi comunicare il Vangelo, confidando nella capacit\u00e0 che esso ha di farsi spazio nel cuore delle persone, coi loro tempi e nei loro spazi.\nQuesto tuttavia non vuol dire discriminare chi non \u00e8 pronto, non ci autorizza a giudicarlo. Anzi, proprio dalla consapevolezza del cammino che ciascuno sta percorrendo, dobbiamo essere caritatevoli nell'annuncio, fare del bene, e offrire quella generosit\u00e0 che ci aspettiamo dagli altri nei nostri confronti. \u201cGratuitamente avete ricevuto, gratuitamente date\u201d.\nInfine, l'ultima raccomandazione \u00e8 l'umilt\u00e0. Sforzarsi di passare dalla porta stretta, poich\u00e9 larga \u00e8 la strada della perdizione, della superbia nel sentirci pi\u00f9 santi degli altri. Questo significa che per ricevere la Vita bisogna farci piccoli, umili, docili come colombe e lasciar spazio all'opera del Signore nella nostra vita.", "riflettere": "Riusciamo a vincere la tentazione di convertire gli altri a tutti i costi, di forzare la nostra visione del mondo? Riusciamo ad abbandonare ogni ingombro che non ci permette di passare per la porta stretta? Riusciamo ad affidarci al Signore nel guidare le nostre azioni?", "preghfin": "Dio in principio si mise da parte,\ne cos\u00ec ebbe inizio il mondo.\nQuesto \u00e8 il segreto dell'amore:\nmettersi da parte.\nSe puoi, cerca soprattutto\ndi metterti da parte.\nChiedi per te\nsolo un piccolo angolo nel tempo.\nMetti confini al tuo volere,\ne guarda come fiorisce un mondo.\n<i>(Mary Gales Ryian)</i>"}