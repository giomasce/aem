{"day": 2, "month": 6, "year": 2023, "weekday": 5, "date_str": "venerd\u00ec 2 giugno 2023", "quotes": "Sir 44,1.9-13; Sal 149", "quote_vangelo": "secondo Marco (11,11-25)", "curatore": "Chiara e Giovanni Bonaccorsi", "prevangelo": "", "indications": "", "preghiniz": "Alleluia. Cantate al Signore un canto nuovo;\nla sua lode nell'assemblea dei fedeli.\nGioisca Israele nel suo creatore,\nesultino nel loro re i figli di Sion.\nLodino il suo nome con danze,\ncon tamburelli e cetre gli cantino inni.\nIl Signore ama il suo popolo,\nincorona i poveri di vittoria.\nEsultino i fedeli nella gloria,\nfacciano festa sui loro giacigli.\n<i>(Salmo 149)</i>", "vangelo": "[Dopo essere stato acclamato dalla folla, Ges\u00f9] entr\u00f2 a Gerusalemme, nel tempio. E dopo aver guardato ogni cosa attorno, essendo ormai l'ora tarda, usc\u00ec con i Dodici verso Bet\u00e0nia.\nLa mattina seguente, mentre uscivano da Bet\u00e0nia, ebbe fame. Avendo visto da lontano un albero di fichi che aveva delle foglie, si avvicin\u00f2 per vedere se per caso vi trovasse qualcosa ma, quando vi giunse vicino, non trov\u00f2 altro che foglie. Non era infatti la stagione dei fichi. Rivolto all'albero, disse: \u00abNessuno mai pi\u00f9 in eterno mangi i tuoi frutti!\u00bb. E i suoi discepoli l'udirono.\nGiunsero a Gerusalemme. Entrato nel tempio, si mise a scacciare quelli che vendevano e quelli che compravano nel tempio; rovesci\u00f2 i tavoli dei cambiamonete e le sedie dei venditori di colombe e non permetteva che si trasportassero cose attraverso il tempio. E insegnava loro dicendo: \u00abNon sta forse scritto: \u201cLa mia casa sar\u00e0 chiamata casa di preghiera per tutte le nazioni\u201d? Voi invece ne avete fatto un covo di ladri\u00bb.\nLo udirono i capi dei sacerdoti e gli scribi e cercavano il modo di farlo morire. Avevano infatti paura di lui, perch\u00e9 tutta la folla era stupita del suo insegnamento. Quando venne la sera, uscirono fuori dalla citt\u00e0.\nLa mattina seguente, passando, videro l'albero di fichi seccato fin dalle radici. Pietro si ricord\u00f2 e gli disse: \u00abMaestro, guarda: l'albero di fichi che hai maledetto \u00e8 seccato\u00bb. Rispose loro Ges\u00f9: \u00abAbbiate fede in Dio! In verit\u00e0 io vi dico: se uno dicesse a questo monte: \u201cL\u00e8vati e g\u00e8ttati nel mare\u201d, senza dubitare in cuor suo, ma credendo che quanto dice avviene, ci\u00f2 gli avverr\u00e0. Per questo vi dico: tutto quello che chiederete nella preghiera, abbiate fede di averlo ottenuto e vi accadr\u00e0. Quando vi mettete a pregare, se avete qualcosa contro qualcuno, perdonate, perch\u00e9 anche il Padre vostro che \u00e8 nei cieli perdoni a voi le vostre colpe\u00bb.", "medita": "Questo brano del vangelo \u00e8 un trittico, cio\u00e8 \u00e8 composto da tre scene strettamente connesse che vanno considerate insieme per capire il significato delle azioni di Ges\u00f9.\nInfatti, la prima scena \u00e8 alquanto paradossale: Ges\u00f9 ha fame, vede un albero di fichi e si avvicina per trovare qualche frutto. Peccato non sia stagione e che quindi l'albero non possa avere altro che foglie. E Ges\u00f9 se la prende con il fico! Chiss\u00e0 cosa devono aver pensato i discepoli\u2026\n\u00c8 con la seconda scena che si inizia a capire il significato della prima. Cos\u00ec come Ges\u00f9 si era avvicinato al fico in cerca di nutrimento, cos\u00ec entra nel tempio in cerca di nutrimento spirituale. E cosa trova? Una pianta sterile, che non porta pi\u00f9 frutti, che invece di essere lo strumento per esaltare la relazione con Dio, ha trasformato la relazione con Dio in un mercanteggiare con lui. Ecco allora venir fuori la stessa ira con cui Ges\u00f9 ha parlato al fico, solo che stavolta \u00e8 rivolta a mercanti e scribi che usano il tempio per arricchirsi invece che per celebrare Dio. Cos\u00ec come con l'albero della prima scena anche qui Ges\u00f9 \u00e8 netto con le parole e con gli atti nel condannare l'albero sterile del tempio.\nInfine nella terza scena si ritorna dal povero fico. I discepoli vedono effettivamente che il fico si \u00e8 seccato fino alle radici e lo interpretano come un segno della potenza di Ges\u00f9: sar\u00e0 forse questa la missione del nuovo Maestro, scagliarsi contro gli alberi senza frutti di Israele (il tempio e gli scribi) con forza prodigiosa?\nEcco allora che Ges\u00f9 d\u00e0 loro l'interpretazione corretta sul suo messaggio: \u201cAbbiate fede in Dio\u201d. Certamente, se fosse nei suoi disegni, si potrebbe chiedere a Dio di prendere il tempio (il monte Sion) e gettarlo in mare. Ma il punto non \u00e8 combattere il potere degli uomini, ma cercare la relazione con Dio. Quindi da un lato, avere fede che lui provveder\u00e0 a noi in ogni cosa e non preoccuparci del resto. Dall'altro lato, concentrarci sull'amare il prossimo che \u00e8 l'immagine di Dio in terra.", "riflettere": "Quante volte mercanteggiamo col Signore? Quante volte la nostra relazione con lui diventa un mezzo pi\u00f9 che il fine? Quante volte evitiamo di farci mettere in discussione dal Signore, per paura di abbandonare le nostre certezze e di ridirezionare le nostre scelte verso di lui?", "preghfin": "Li condurr\u00f2 sul mio monte santo\ne li colmer\u00f2 di gioia nella mia casa di preghiera.\nI loro olocausti e i loro sacrifici\nsaliranno graditi sul mio altare,\nperch\u00e9 il mio tempio si chiamer\u00e0\ncasa di preghiera per tutti i popoli.\n<i>(Isaia 56, 7)</i>"}