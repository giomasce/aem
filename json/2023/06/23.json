{"day": 23, "month": 6, "year": 2023, "weekday": 5, "date_str": "venerd\u00ec 23 giugno 2023", "quotes": "2Cor 11,18.21b-30; Sal 33", "quote_vangelo": "secondo Matteo (6,19-23)", "curatore": "Chiara e Giovanni Bonaccorsi", "prevangelo": "", "indications": "", "preghiniz": "Quanto \u00e8 preziosa la tua grazia, o Dio!\nSi rifugiano gli uomini all'ombra delle tue ali,\nsi saziano dell'abbondanza della tua casa\ne li disseti al torrente delle tue delizie.\n\u00c8 in te la sorgente della vita,\nalla tua luce vediamo la luce.\nConcedi la tua grazia a chi ti conosce,\nla tua giustizia ai retti di cuore.\nNon mi raggiunga il piede dei superbi,\nnon mi disperda la mano degli empi.\n<i>(Salmo 36)</i>", "vangelo": "In quel tempo, Ges\u00f9 disse ai suoi discepoli: \u00abNon accumulate per voi tesori sulla terra, dove tarma e ruggine consumano e dove ladri scass\u00ecnano e rubano; accumulate invece per voi tesori in cielo, dove n\u00e9 tarma n\u00e9 ruggine consumano e dove ladri non scass\u00ecnano e non rubano. Perch\u00e9, dov'\u00e8 il tuo tesoro, l\u00e0 sar\u00e0 anche il tuo cuore.\nLa lampada del corpo \u00e8 l'occhio; perci\u00f2, se il tuo occhio \u00e8 semplice, tutto il tuo corpo sar\u00e0 luminoso; ma se il tuo occhio \u00e8 cattivo, tutto il tuo corpo sar\u00e0 tenebroso. Se dunque la luce che \u00e8 in te \u00e8 tenebra, quanto grande sar\u00e0 la tenebra!\u00bb.", "medita": "\u00c8 come si vive la vita materiale che determina la vita spirituale. Vivere da figli di Dio, non \u00e8 vivere le relazioni con le cose e con le persone in un altro mondo, ma in un altro modo.\nL'uomo si ritrova ad accumulare ricchezze e cose materiali nel tentativo di raggiungere una sicurezza che per\u00f2 non trover\u00e0 mai, perch\u00e9 la vera ricchezza per l'uomo \u00e8 sapere che Dio si prende cura di lui. Cristo, morendo per noi, ci ha liberati dal peccato e dalla schiavit\u00f9 delle cose terrene, rivelandoci lo sguardo di amore del Signore nei nostri confronti, il nostro vero tesoro.\nGes\u00f9 ci esorta quindi ad essere accesi, cio\u00e8 generosi, capaci di condividere con l'altro, come una lampada che illumina una stanza per tutti quelli che vi sono dentro. Ci invita a scoprire la bellezza del dare rispetto all'affanno dell'accumulo e dell'avarizia, che \u00e8 come una lampada smorzata che d\u00e0 luce a pochi. E proseguendo con l'immagine del dare luce ad una casa, Ges\u00f9 ci incita a tenere il pi\u00f9 possibile il nostro occhio pulito perch\u00e9 \u00e8 esso che influenza ci\u00f2 che vede, ci\u00f2 che entra nel nostro corpo, come una finestra. Il modo in cui si guarder\u00e0 il proprio fratello \u00e8 il modo in cui si illuminer\u00e0 il proprio corpo. Se la finestra della casa resta chiusa, tutta la casa rester\u00e0 nell'oscurit\u00e0.", "riflettere": "Dove si trova la mia ricchezza: nel denaro o nella fraternit\u00e0? Qual \u00e8 la luce che ho nei miei occhi per guardare la vita, gli avvenimenti?", "preghfin": "Non a noi, Signore, non a noi, ma al tuo nome da' gloria,\nper il tuo amore, per la tua fedelt\u00e0.\nPerch\u00e9 le genti dovrebbero dire: \u00abDov'\u00e8 il loro Dio?\u00bb.\nIl nostro Dio \u00e8 nei cieli: tutto ci\u00f2 che vuole, egli lo compie.\nI loro idoli sono argento e oro, opera delle mani dell'uomo.\nHanno bocca e non parlano, hanno occhi e non vedono,\nhanno orecchi e non odono, hanno narici e non odorano.\nLe loro mani non palpano, i loro piedi non camminano;\ndalla loro gola non escono suoni!\nDiventi come loro chi li fabbrica e chiunque in essi confida!\nIsraele, confida nel Signore: egli \u00e8 loro aiuto e loro scudo.\nCasa di Aronne, confida nel Signore: egli \u00e8 loro aiuto e loro scudo.\nVoi che temete il Signore, confidate nel Signore: egli \u00e8 loro aiuto e loro scudo.\nIl Signore si ricorda di noi, ci benedice:\nbenedice la casa d'Israele, benedice la casa di Aronne.\nBenedice quelli che temono il Signore, i piccoli e i grandi.\nVi renda numerosi il Signore, voi e i vostri figli.\nSiate benedetti dal Signore, che ha fatto cielo e terra.\n<i>(Salmo 115)</i>"}