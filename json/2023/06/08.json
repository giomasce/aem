{"day": 8, "month": 6, "year": 2023, "weekday": 4, "date_str": "gioved\u00ec 8 giugno 2023", "quotes": "Tb 6,10-11;7,1.9-17;8,4-9; Sal 127", "quote_vangelo": "secondo Marco (12,28b-34)", "curatore": "Chiara e Giovanni Bonaccorsi", "prevangelo": "", "indications": "", "preghiniz": "Ecco, eredit\u00e0 del Signore sono i figli,\n\u00e8 sua ricompensa il frutto del grembo.\nCome frecce in mano a un guerriero\nsono i figli avuti in giovinezza.\nBeato l'uomo che ne ha piena la faretra:\nnon dovr\u00e0 vergognarsi quando verr\u00e0 alla porta\na trattare con i propri nemici.\n<i>(Salmo 127)</i>", "vangelo": "In quel tempo, si avvicin\u00f2 a Ges\u00f9 uno degli scribi e gli domand\u00f2: \u00abQual \u00e8 il primo di tutti i comandamenti?\u00bb. Ges\u00f9 rispose: \u00abIl primo \u00e8: \u201cAscolta, Israele! Il Signore nostro Dio \u00e8 l'unico Signore; amerai il Signore tuo Dio con tutto il tuo cuore e con tutta la tua anima, con tutta la tua mente e con tutta la tua forza\u201d. Il secondo \u00e8 questo: \u201cAmerai il tuo prossimo come te stesso\u201d. Non c'\u00e8 altro comandamento pi\u00f9 grande di questi\u00bb.\nLo scriba gli disse: \u00abHai detto bene, Maestro, e secondo verit\u00e0, che Egli \u00e8 unico e non vi \u00e8 altri all'infuori di lui; amarlo con tutto il cuore, con tutta l'intelligenza e con tutta la forza e amare il prossimo come se stesso vale pi\u00f9 di tutti gli olocausti e i sacrifici\u00bb. Vedendo che egli aveva risposto saggiamente, Ges\u00f9 gli disse: \u00abNon sei lontano dal regno di Dio\u00bb.\nE nessuno aveva pi\u00f9 il coraggio di interrogarlo.", "medita": "Nei brani dei giorni passati abbiamo osservato Ges\u00f9 ingaggiare una serie di discussioni con gli scribi di Gerusalemme, criticando apertamente il loro sistema di valori. Scribi e farisei sono spaventati dal messaggio rivoluzionario di Ges\u00f9, che mina le fondamenta della loro autorit\u00e0, e cercano di metterlo in cattiva luce nei confronti del popolo, come amico dei Romani o nemico della Legge.\nAl contrario di questi atteggiamenti ostili, nel brano di oggi osserviamo uno scriba genuinamente curioso del messaggio di Ges\u00f9. Quest'uomo \u00e8 uno studioso della legge che vuole confrontarsi con Ges\u00f9 come maestro sulla sua interpretazione delle scritture ed \u00e8 disposto a mettere in dubbio le sue certezze per accogliere il messaggio del Signore.\nIn particolare, la domanda dello scriba \u00e8 fondamentale, cio\u00e8 qual \u00e8 l'origine del messaggio di Ges\u00f9, il fondamento della sua testimonianza, il primo comandamento. Non \u00e8 solo una questione filosofica, ma ha anche profonde implicazioni politiche: fin dove vuole arrivare la rottura di Ges\u00f9 con gli scribi? Fino a rinnegare la Legge stessa?\nE Ges\u00f9 risponde, da maestro a maestro e da uomo a uomo. Non rinnega la Legge, anzi la riafferma: ascolta Israele, il Signore nostro Dio \u00e8 l'unico Signore. Colui che ti ha cercato nel deserto e con cui hai stretto la tua alleanza, \u00e8 lui il tuo unico Signore. Ma questo Signore non \u00e8 solo un alleato o un dominatore, con cui si pu\u00f2 mercanteggiare nel tempio tramite \u201colocausti e sacrifici\u201d. \u00c8 invece uno sposo da amare in maniera assoluta, con ogni fibra del tuo corpo.\nGi\u00e0 questo basterebbe a scuotere le false usanze degli scribi di Gerusalemme, ma per Ges\u00f9 non \u00e8 sufficiente. Il primo comandamento, dell'amore verso Dio, va accompagnato ad un altro comandamento fondamentale: l'amore verso il prossimo. E qui che Ges\u00f9 rompe con il passato e \u201csalva\u201d il messaggio dell'Antico Testamento: l'amore verso Dio \u00e8 indissolubilmente legato a quello verso gli altri, che arricchisce e porta a compimento la relazione con Dio.", "riflettere": "Qual \u00e8 il nostro primo comandamento? Qual \u00e8 la nostra regola di vita, la nostra Legge? Quante siamo disposti a rivoluzionare della nostra vita, chiedendo al Signore di indicarci cosa fare?", "preghfin": "Noi amiamo Dio, l'amore di Dio \u00e8 il primo comandamento, ma il secondo gli \u00e8 simile,\ncio\u00e8 soltanto attraverso gli altri possiamo rendere a Dio amore per amore.\nIl pericolo \u00e8 che il secondo comandamento diventi il primo.\nAbbiamo per\u00f2 una prova di controllo: amare Cristo,\namare Dio in ogni uomo senza preferenze, senza categorie, senza eccezioni.\nIl secondo pericolo \u00e8 che non lo possediamo\ne non lo potremo se separiamo la carit\u00e0 dalla fede e dalla speranza.\nLa fede e la speranza sono date dalla preghiera.\nSenza preghiera non possiamo amare.\nNella preghiera, e soltanto in essa, il Cristo si riveler\u00e0 a noi,\nin ciascuno, mediante una fede continuamente pi\u00f9 profonda e chiaroveggente.\n<i>(Madeleine Delbr\u00eal, </i>La gioia di credere<i>)</i>"}