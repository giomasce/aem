{"day": 3, "month": 6, "year": 2023, "weekday": 6, "date_str": "sabato 3 giugno 2023", "quotes": "Sir 51,17-27; Sal 18", "quote_vangelo": "secondo Marco (11,27-33)", "curatore": "Chiara e Giovanni Bonaccorsi", "prevangelo": "", "indications": "Santi Carlo Lwanga e compagni", "preghiniz": "I cieli narrano la gloria di Dio,\nl'opera delle sue mani annuncia il firmamento.\nIl giorno al giorno ne affida il racconto\ne la notte alla notte ne trasmette notizia.\nSenza linguaggio, senza parole,\nsenza che si oda la loro voce,\nper tutta la terra si diffonde il loro annuncio\ne ai confini del mondo il loro messaggio.\nL\u00e0 pose una tenda per il sole\nche esce come sposo dalla stanza nuziale:\nesulta come un prode che percorre la via.\nSorge da un estremo del cielo\ne la sua orbita raggiunge l'altro estremo:\nnulla si sottrae al suo calore.\nLa legge del Signore \u00e8 perfetta,\nrinfranca l'anima;\nla testimonianza del Signore \u00e8 stabile,\nrende saggio il semplice.\n<i>(Salmo 18)</i>", "vangelo": "In quel tempo, Ges\u00f9 e i suoi discepoli andarono di nuovo a Gerusalemme. E, mentre egli camminava nel tempio, vennero da lui i capi dei sacerdoti, gli scribi e gli anziani e gli dissero: \u00abCon quale autorit\u00e0 fai queste cose? O chi ti ha dato l'autorit\u00e0 di farle?\u00bb.\nMa Ges\u00f9 disse loro: \u00abVi far\u00f2 una sola domanda. Se mi rispondete, vi dir\u00f2 con quale autorit\u00e0 faccio questo. Il battesimo di Giovanni veniva dal cielo o dagli uomini? Rispondetemi\u00bb.\nEssi discutevano fra loro dicendo: \u00abSe diciamo: \u201cDal cielo\u201d, risponder\u00e0: \u201cPerch\u00e9 allora non gli avete creduto?\u201d. Diciamo dunque: \u201cDagli uomini\u201d?\u00bb. Ma temevano la folla, perch\u00e9 tutti ritenevano che Giovanni fosse veramente un profeta. Rispondendo a Ges\u00f9 dissero: \u00abNon lo sappiamo\u00bb.\nE Ges\u00f9 disse loro: \u00abNeanche io vi dico con quale autorit\u00e0 faccio queste cose\u00bb.", "medita": "Ges\u00f9 torna nel tempio, dove trova i sacerdoti, gli scribi e gli anziani, coloro che rappresentano il potere economico, religioso e politico. Sicuri della loro posizione storica, sicuri della protezione di Dio, interrogano Ges\u00f9 proprio per quanto riguarda il potere; \u00e8 questo che interessa loro, non cosa fa Ges\u00f9 ma con quale autorit\u00e0.\nGes\u00f9 cerca invece un dialogo, cerca predisposizione all'ascolto dall'altra parte, \u201cSe mi rispondete, vi dir\u00f2 con quale autorit\u00e0 faccio questo\u201d. In questo modo spiega anche cos'\u00e8 la vera autorit\u00e0: \u00e8 mettersi in questione, cambiare idea, prospettiva, non \u00e8 mettere in questione Dio.\nNel pensare a come ribattere, riflettono su come difendersi dalle risposte che Ges\u00f9 dar\u00e0 loro e cercano le parole giuste da dire. A loro non interessa la verit\u00e0, interessa il prestigio, interessa come ne potrebbero uscire agli occhi del popolo.\nCon quel \u201cNon sappiamo\u201d si mette fine al dialogo: gli scribi infatti non vogliono perdere i propri interessi n\u00e9 convertirsi, sanno in realt\u00e0 qual \u00e8 la verit\u00e0 ma son disposti a sacrificarla per mantenere la loro reputazione.\nDio non costringe nessuno ma richiede almeno la voglia di ascoltare, di mettersi in gioco, di mettere in gioco le proprie convinzioni. Allo stesso tempo, spesso ci sembra che Dio non ci stia dicendo niente: la realt\u00e0 \u00e8 che nel fondo del nostro cuore sappiamo gi\u00e0 quello che vuole dirci, dobbiamo solo abbandonare la paura di perdere quello che abbiamo per donarci a lui. Scopriremo che la relazione col Signore compensa e ricompensa qualunque perdita.", "riflettere": "Riusciamo ad abbandonare il nostro angolo protetto, le nostre convinzioni e predisporci all'ascolto di Dio? Quante volte siamo troppo concentrati su noi stessi per ascoltare quello che Dio ci sta dicendo? Quante volte lo ignoriamo volontariamente?", "preghfin": "Tardi ti amai!\nOh bellezza tanto antica e tanto nuova, tardi ti amai!\nS\u00ec, tu eri dentro di me, ma io ero fuori.\nE fuori ti cercavo e rudemente mi avventavo sulle tue creature.\nTu eri con me, ma io non ero con te, tenuto lontano da te da quelle cose\nche non esisterebbero se non fossero in te.\n<i>(Sant'Agostino).</i>"}