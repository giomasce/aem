{"day": 5, "month": 6, "year": 2023, "weekday": 1, "date_str": "luned\u00ec 5 giugno 2023", "quotes": "Tb 1,3;2,1b-8; Sal 111", "quote_vangelo": "secondo Marco (12,1-12)", "curatore": "Chiara e Giovanni Bonaccorsi", "prevangelo": "", "indications": "San Bonifacio\nSalterio: prima settimana", "preghiniz": "Render\u00f2 grazie al Signore con tutto il cuore,\ntra gli uomini retti riuniti in assemblea.\nGrandi sono le opere del Signore:\nle ricerchino coloro che le amano.\nIl suo agire \u00e8 splendido e maestoso,\nla sua giustizia rimane per sempre.\nHa lasciato un ricordo delle sue meraviglie:\nMisericordioso e pietoso \u00e8 il Signore.\n<i>(Salmo 111)</i>", "vangelo": "In quel tempo, Ges\u00f9 si mise a parlare con parabole [ai capi dei sacerdoti, agli scribi e agli anziani]: \u00abUn uomo piant\u00f2 una vigna, la circond\u00f2 con una siepe, scav\u00f2 una buca per il torchio e costru\u00ec una torre. La diede in affitto a dei contadini e se ne and\u00f2 lontano.\nAl momento opportuno mand\u00f2 un servo dai contadini a ritirare da loro la sua parte del raccolto della vigna. Ma essi lo presero, lo bastonarono e lo mandarono via a mani vuote. Mand\u00f2 loro di nuovo un altro servo: anche quello lo picchiarono sulla testa e lo insultarono. Ne mand\u00f2 un altro, e questo lo uccisero; poi molti altri: alcuni li bastonarono, altri li uccisero.\nNe aveva ancora uno, un figlio amato; lo invi\u00f2 loro per ultimo, dicendo: \u201cAvranno rispetto per mio figlio!\u201d. Ma quei contadini dissero tra loro: \u201cCostui \u00e8 l'erede. Su, uccidiamolo e l'eredit\u00e0 sar\u00e0 nostra\u201d. Lo presero, lo uccisero e lo gettarono fuori della vigna.\nChe cosa far\u00e0 dunque il padrone della vigna? Verr\u00e0 e far\u00e0 morire i contadini e dar\u00e0 la vigna ad altri. Non avete letto questa Scrittura: \u201cLa pietra che i costruttori hanno scartato \u00e8 diventata la pietra d'angolo; questo \u00e8 stato fatto dal Signore ed \u00e8 una meraviglia ai nostri occhi\u201d?\u00bb.\nE cercavano di catturarlo, ma ebbero paura della folla; avevano capito infatti che aveva detto quella parabola contro di loro. Lo lasciarono e se ne andarono.", "medita": "Ges\u00f9 nel tempio riprende il dialogo con i capi religiosi, raccontando una parabola.\nDio ci dona un terreno, con una siepe, delle leggi in cui restare che custodiscano la vita, ci fa un regalo totalmente gratuito e si allontana, ci lascia liberi. Siamo noi i padroni del nostro terreno, siamo noi a gestirlo.\nQuando lui ritiene il tempo giusto, allora manda i suoi servi, i profeti, a raccoglierne i frutti. Capita per\u00f2 di non accogliere i suoi richiami, e che invece, ripiegati su noi stessi, interpretiamo la sua legge in maniera egoistica, come i capi religiosi, e non in un'ottica di amore. In altre parole, che sprechiamo il dono del Signore.\nDio invece ha poi scelto proprio noi per coltivare la sua vigna, cio\u00e8 per portare avanti la sua Parola, il suo messaggio di amore. E a volte non capiamo che sta chiamando noi, non capiamo il messaggio che ci sta mandando. Il pensare prima di tutto al nostro bene, agire secondo la nostra volont\u00e0 e non secondo la volont\u00e0 del Padre ci porta tante volte a rifiutare anche noi la chiamata di Dio.\nCerchiamo invece di aprire la nostra vigna al messaggio di Dio, per ringraziarlo dei doni che ci ha fatto e per condividerne i frutti con tutti. Allora anche noi pietre scartate potremo diventare pietre d'angolo.", "riflettere": "Sappiamo riconoscere le parole, i gesti del Signore, dai quali possiamo costruire meraviglie? Sappiamo riconoscere il suo dono e la sua chiamata a coltivare la sua vigna?", "preghfin": "Padre santo,\nguarda questa nostra umanit\u00e0,\nche muove i primi passi\nnel cammino del terzo millennio.\nLa sua vita \u00e8 segnata ancora fortemente\ndall'odio, dalla violenza, dall'oppressione,\nma la fame di giustizia, di verit\u00e0 e di grazia\ntrova ancora spazio nel cuore di tanti,\nche attendono chi porti la salvezza,\noperata da te per mezzo del tuo Figlio Ges\u00f9.\nC'\u00e8 bisogno di araldi coraggiosi del Vangelo,\ndi servi generosi dell'umanit\u00e0 sofferente. [\u2026]\nManda nella tua vigna operai santi,\nche operino con l'ardore della carit\u00e0\ne, spinti dal tuo Santo Spirito,\nportino la salvezza di Cristo\nfino agli estremi confini della terra.\n<i>(Papa Giovanni Paolo II)</i>"}