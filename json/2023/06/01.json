{"day": 1, "month": 6, "year": 2023, "weekday": 4, "date_str": "gioved\u00ec 1 giugno 2023", "quotes": "Sir 42,15-26; Sal 32", "quote_vangelo": "secondo Marco (10,46-52)", "curatore": "Chiara e Giovanni Bonaccorsi", "prevangelo": "Il commento di oggi \u00e8 proposto dal Centro Diocesano per le Vocazioni di Pisa", "indications": "San Giustino\nTempo ordinario\nSalterio: quarta settimana", "preghiniz": "Dio di bont\u00e0 e di misericordia,\nche ci chiedi di collaborare alla tua opera di salvezza\nmanda numerosi e santi operai per la tua vigna,\nperch\u00e9 alla tua Chiesa non manchino mai annunciatori coraggiosi del Vangelo,\nsacerdoti che ti offrano anche con la vita il sacrificio dell'Eucarestia\ne che quali segni splendenti di Cristo buon pastore,\nguidino il tuo popolo sulle strade della carit\u00e0.\nManda il tuo Spirito Santo a rinfrancare il cuore dei giovani,\nperch\u00e9 abbiano il coraggio di dirti s\u00ec quando li chiami al servizio dei fratelli,\nla perseveranza nel seguire Ges\u00f9 anche sulla via della croce\ne la gioia grande di essere nel mondo testimoni del tuo amore.\nO Maria, Madre dei sacerdoti, dona a tutti i membri della Chiesa pisana\nla tua stessa fedelt\u00e0 per testimoniare a tutti\nla gioia che nasce dall'incontro con Cristo che vive e regna nei secoli in eterno. Amen.\n<i>(Giovanni Paolo Benotto)</i>", "vangelo": "In quel tempo, mentre Ges\u00f9 partiva da G\u00e8rico insieme ai suoi discepoli e a molta folla, il figlio di Tim\u00e8o, Bartim\u00e8o, che era cieco, sedeva lungo la strada a mendicare. Sentendo che era Ges\u00f9 Nazareno, cominci\u00f2 a gridare e a dire: \u00abFiglio di Davide, Ges\u00f9, abbi piet\u00e0 di me!\u00bb.\nMolti lo rimproveravano perch\u00e9 tacesse, ma egli gridava ancora pi\u00f9 forte: \u00abFiglio di Davide, abbi piet\u00e0 di me!\u00bb.\nGes\u00f9 si ferm\u00f2 e disse: \u00abChiamatelo!\u00bb. Chiamarono il cieco, dicendogli: \u00abCoraggio! \u00c0lzati, ti chiama!\u00bb. Egli, gettato via il suo mantello, balz\u00f2 in piedi e venne da Ges\u00f9.\nAllora Ges\u00f9 gli disse: \u00abChe cosa vuoi che io faccia per te?\u00bb. E il cieco gli rispose: \u00abRabbun\u00ec, che io veda di nuovo!\u00bb. E Ges\u00f9 gli disse: \u00abVa', la tua fede ti ha salvato\u00bb. E subito vide di nuovo e lo seguiva lungo la strada.", "medita": "\u00abChe cosa vuoi che io faccia per te?\u00bb \u00e8 la domanda che Ges\u00f9 non rivolge solo al cieco, ma a tutti coloro che lo pregano. La fede che muove quell'uomo \u00e8 coraggiosa, \u00e8 forte, \u00e8 vera, e lo porta a ribellarsi contro chi gli ordina di rimanere in silenzio: \u00abFiglio di Davide, abbi piet\u00e0 di me!\u00bb \u00e8 ci\u00f2 che basta a quell'uomo per essere guardato da Ges\u00f9, per essere ascoltato, per ottenere la salvezza. Ges\u00f9 non rimane indifferente davanti a chi domanda: anche sulla croce, quando il buon ladrone gli dir\u00e0 \u201cRicordati di me\u201d, Ges\u00f9 gli prometter\u00e0 \u201cOggi sarai con me nel Paradiso\u201d. La preghiera del cuore, quella che va oltre le formule, quella che si matura nel proprio animo, \u00e8 una preghiera che Ges\u00f9 non si rifiuta di ascoltare: prima ancora che noi chiediamo, il Signore sa gi\u00e0 cosa vogliamo, ma \u00e8 importante avere la forza di chiedere, domandare come fanno i figli con il proprio Padre. Ricordiamoci di un altro episodio del Vangelo, quello del malato che stava vicino a una famosa piscina, che tutti dicevano avesse poteri di guarigione: il malato aveva atteso per anni la possibilit\u00e0 di immergersi, senza mai essere riuscito a cogliere l'occasione. Ges\u00f9 conosceva la vita di quell'uomo, e sapeva che la guarigione era il suo desiderio pi\u00f9 grande, ma quando lo incontr\u00f2 non ag\u00ec senza prima chiedere \u201cVuoi guarire?\u201d. Il Signore, nel suo amore, non ci impone niente, neanche il nostro bene, ma ci lascia sempre la libert\u00e0 di chiedere. \u201cChiedete e vi sar\u00e0 dato\u201d dice il Signore nostro Dio.", "riflettere": "Capita a ciascuno di noi di vivere un periodo di difficolt\u00e0, di crisi o di prova, e l'esempio del cieco deve tornarci in mente: oltre alle importanti preghiere che la Chiesa ha tramandato nei secoli, quando ci rivolgiamo al Signore \u00e8 importante che usiamo anche le nostre parole, anche semplici, come figli che si rivolgono al Padre e non a una divinit\u00e0 lontana. Chiediamoci: io prego il Signore sentendolo come un Padre?", "preghfin": "Padre, che per la nostra salvezza hai mandato\nil tuo Figlio a proclamare la venuta del Regno dei Cieli,\ndonaci comunit\u00e0 cristiane vive, ferventi e gioiose,\nche siano fonti di vita fraterna e suscitino fra i giovani\nil desiderio di consacrarsi a Te e all'evangelizzazione.\nSostieni tutti i seminaristi perch\u00e9,\nattraverso la preghiera e il discernimento personale e comunitario,\nriescano a cogliere il disegno di luce che Tu hai per ognuno di loro.\nSentano il sostegno delle loro Comunit\u00e0 di appartenenza\ne in modo particolare quello della nostra Chiesa Pisana dove\nvivono questo tempo di discernimento vocazionale."}