{"day": 15, "month": 6, "year": 2023, "weekday": 4, "date_str": "gioved\u00ec 15 giugno 2023", "quotes": "2Cor 3,15-4,1.3-6; Sal 84", "quote_vangelo": "secondo Matteo (5,20-26)", "curatore": "Chiara e Giovanni Bonaccorsi", "prevangelo": "", "indications": "", "preghiniz": "L'anima mia anela\ne desidera gli atri del Signore.\nIl mio cuore e la mia carne\nesultano nel Dio vivente.\nAnche il passero trova una casa\ne la rondine il nido\ndove porre i suoi piccoli,\npresso i tuoi altari,\nSignore degli eserciti,\nmio re e mio Dio.\nBeato chi abita nella tua casa:\nsenza fine canta le tue lodi.\nBeato l'uomo che trova in te il suo rifugio\ne ha le tue vie nel suo cuore.\n<i>(Salmo 84)</i>", "vangelo": "In quel tempo, Ges\u00f9 disse ai suoi discepoli: \u00abIo vi dico: se la vostra giustizia non superer\u00e0 quella degli scribi e dei farisei, non entrerete nel regno dei cieli.\nAvete inteso che fu detto agli antichi: \u201cNon ucciderai\u201d; chi avr\u00e0 ucciso dovr\u00e0 essere sottoposto al giudizio. Ma io vi dico: chiunque si adira con il proprio fratello dovr\u00e0 essere sottoposto al giudizio. Chi poi dice al fratello: \u201cStupido\u201d, dovr\u00e0 essere sottoposto al sinedrio; e chi gli dice: \u201cPazzo\u201d, sar\u00e0 destinato al fuoco della Ge\u00e8nna.\nSe dunque tu presenti la tua offerta all'altare e l\u00ec ti ricordi che tuo fratello ha qualche cosa contro di te, lascia l\u00ec il tuo dono davanti all'altare, va' prima a riconciliarti con il tuo fratello e poi torna a offrire il tuo dono.\nMettiti presto d'accordo con il tuo avversario mentre sei in cammino con lui, perch\u00e9 l'avversario non ti consegni al giudice e il giudice alla guardia, e tu venga gettato in prigione. In verit\u00e0 io ti dico: non uscirai di l\u00e0 finch\u00e9 non avrai pagato fino all'ultimo spicciolo!\u00bb.", "medita": "Ges\u00f9 fa un'aggiunta al comandamento \u201cnon uccidere\u201d, che va alla radice del suo significato. Decidere di uccidere deriva da una rabbia, un disprezzo, un odio contro l'altro, per cui anche un'offesa molto meno grave dell'uccisione sar\u00e0 sottoposta a giudizio in quanto rappresenta gi\u00e0 una violazione del comandamento dell'amore.\n\u00c8 percorrendo il cammino insieme al nostro prossimo che ci accorgiamo che egli non \u00e8 un nostro avversario, ma un compagno e un fratello nel nostro stesso viaggio. \u00c8 dal riconoscerci compagni e fratelli che nasce il comandamento dell'amore e questo amore non ha niente a che fare con la giustizia; \u00e8 un amore gratuito, senza doveri, senza misura. Per questo motivo non \u00e8 necessario uccidere il prossimo per compiere peccato: se disprezziamo e umiliamo il nostro compagno, anche una sola parola, un'offesa, \u00e8 sufficiente per annientarlo.\nE questa condizione di disordine nei rapporti col prossimo colpisce tutti gli aspetti della nostra vita, inclusa la celebrazione della relazione con Dio. L'atto liturgico, infatti, non pu\u00f2 prescindere dalla vita e non pu\u00f2 essere portato avanti se non siamo in pace con l'altro. Perch\u00e9 si possa proseguire bisogna quindi riconciliarsi col fratello, non avere giudizi e rabbia contro il prossimo. E Ges\u00f9 sottolinea una fretta: bisogna riconciliarsi presto con l'altro, prima che sia troppo tardi.\nPer avere una vita spirituale piena bisogna quindi coltivare sia il rapporto in verticale con Dio, sia quello orizzontale con i nostri fratelli. Credere \u00e8 quindi doppia capacit\u00e0 di amare, Dio e gli altri, e non \u00e8 possibile privilegiare una dimensione rispetto all'altra.", "riflettere": "Riusciamo a presentarci all'altare con un cuore leggero, libero dai conflitti con gli altri e in pace? Quante volte usiamo l'ira per pigrizia o egoismo, quando basterebbe mettersi in ascolto dell'altro, per comprenderlo e camminare al suo fianco?", "preghfin": "Chiunque ama il prossimo con sincera e cristiana carit\u00e0,\nquesti possiede l'essenza dell'intera legge mosaica;\nse manca la carit\u00e0, non sono sufficienti le leggi,\nnumerose quanto si vuole;\nse essa c'\u00e8, non vi \u00e8 ribollire interiormente?\nCosa dice di me lo scoppio d'ira?\n<i>(Erasmo da Rotterdam)</i>"}