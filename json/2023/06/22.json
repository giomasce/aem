{"day": 22, "month": 6, "year": 2023, "weekday": 4, "date_str": "gioved\u00ec 22 giugno 2023", "quotes": "2Cor 11,1-11; Sal 110", "quote_vangelo": "secondo Matteo (6,7-15)", "curatore": "Chiara e Giovanni Bonaccorsi", "prevangelo": "", "indications": "", "preghiniz": "Oracolo del Signore al mio signore:\n\u00abSiedi alla mia destra\nfinch\u00e9 io ponga i tuoi nemici\na sgabello dei tuoi piedi\u00bb.\nLo scettro del tuo potere\nstende il Signore da Sion:\ndomina in mezzo ai tuoi nemici!\nA te il principato\nnel giorno della tua potenza\ntra santi splendori;\ndal seno dell'aurora,\ncome rugiada, io ti ho generato.\n<i>(Salmo 110)</i>", "vangelo": "In quel tempo, Ges\u00f9 disse ai suoi discepoli: \u00abPregando, non sprecate parole come i pagani: essi credono di venire ascoltati a forza di parole. Non siate dunque come loro, perch\u00e9 il Padre vostro sa di quali cose avete bisogno prima ancora che gliele chiediate.\nVoi dunque pregate cos\u00ec: Padre nostro che sei nei cieli, sia santificato il tuo nome, venga il tuo regno, sia fatta la tua volont\u00e0, come in cielo cos\u00ec in terra.  Dacci oggi il nostro pane quotidiano, e rimetti a noi i nostri debiti come anche noi li rimettiamo ai nostri debitori, e non abbandonarci alla tentazione, ma liberaci dal male.\nSe voi infatti perdonerete agli altri le loro colpe, il Padre vostro che \u00e8 nei cieli perdoner\u00e0 anche a voi; ma se voi non perdonerete agli altri, neppure il Padre vostro perdoner\u00e0 le vostre colpe\u00bb.", "medita": "Ges\u00f9 ha appena finito un lungo elenco di atteggiamenti da seguire o da evitare nella preghiera. Quindi dopo aver definito il come pregare, ora vuole definire il cosa pregare, cio\u00e8 il contenuto della nostra preghiera.\nE premette subito due cose. Primo, di non sprecare parole con il Signore. Quindi sappiamo gi\u00e0 che la preghiera che seguir\u00e0 sar\u00e0 sufficiente, in quanto piena di significati. E secondo, proprio perch\u00e9 il Signore sa gi\u00e0 tutto, che in realt\u00e0 la preghiera non \u00e8 il fine per ottenere qualcosa, ma \u00e8 il mezzo per mettersi in relazione con lui. Perch\u00e9 a prescindere dal fatto che lui sappia ogni cosa, lui \u00e8 in ascolto e vuole sentire le nostre parole.\nE chi preghiamo quando preghiamo? Un padre, innanzitutto. Un <i>abb\u00e0</i>, cio\u00e8 un padre come lo chiamano i bambini. Pap\u00e0, babbo. E poi, nostro, cio\u00e8 di tutti noi. Quindi gi\u00e0 dalle prime due parole della preghiera ci troviamo ad essere figli e fratelli, avvolti in una relazione d'amore collettiva. E infine, dove si trova nostro padre? Nei cieli, quindi siamo figli di Dio, e Dio ci sta parlando come un padre. Gi\u00e0 qui potremmo fermarci a contemplare queste due frasi, come il soffitto della Cappella Sistina.\nMa poi la preghiera continua e si articola in due serie di tre richieste. Le prime riguardano Dio: sia santificato il tuo nome, ovvero mostraci che il tuo nome \u00e8 santo, rivelati a noi. Venga il tuo regno, ovvero si realizzi in terra la promessa che ci hai fatto. E, infine, sia fatta la tua volont\u00e0. Quindi non la nostra volont\u00e0 imperfetta, confusa dalle cose del mondo, ma la sua, misteriosa e benevolente.\nE dopo aver chiesto che sia fatta la volont\u00e0 del padre, chiediamo tre cose. Il pane quotidiano, la remissione dei peccati e l'allontanamento del male. In questo arco discendente di richieste sperimentiamo tre diverse situazioni di bisogno in cui invochiamo il padre in cerca del suo aiuto. Dalla pi\u00f9 semplice, il sostentamento quotidiano, alla pi\u00f9 dolorosa, l'esperienza del male, passando dai momenti in cui ci allontaniamo da Dio e chiediamo il suo perdono.", "riflettere": "Come preghiamo? Riusciamo ad evitare di usare il Padre Nostro, e le preghiere in generale, come vuote formule e cerchiamo invece di riempirle di senso per la nostra vita? Riusciamo ad usare la preghiera come mezzo di ascolto del Signore, per sintonizzarci sulla sua volont\u00e0?", "preghfin": "Padre misericordioso, Signore della vita e della morte.\nIl nostro destino \u00e8 nelle tue mani.\nGuardaci con bont\u00e0 e guida la nostra esistenza\ncon la tua Provvidenza, piena di sapienza e di amore.\nRavviva in noi, o Signore, la luce della fede\naffinch\u00e9 accettiamo il mistero di questo immenso dolore,\ne crediamo che il tuo amore sia pi\u00f9 forte della morte.\nGuarda, o Signore, con bont\u00e0 l'afflizione di coloro\nche piangono la morte di persone care:\nfigli, padri, fratelli, parenti, amici.\nSentano essi la presenza di Cristo che consol\u00f2 la vedova di Naim\ne le sorelle di Lazzaro, perch\u00e9 egli \u00e8 la risurrezione e la vita.\n<i>(Papa Giovanni Paolo II)</i>"}