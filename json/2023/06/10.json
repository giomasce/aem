{"day": 10, "month": 6, "year": 2023, "weekday": 6, "date_str": "sabato 10 giugno 2023", "quotes": "Tb 12,1.5-15.20; Tb 13", "quote_vangelo": "secondo Marco (12,38-44)", "curatore": "Chiara e Giovanni Bonaccorsi", "prevangelo": "", "indications": "", "preghiniz": "Da' lode degnamente al Signore\ne benedici il re dei secoli;\negli ricostruir\u00e0 in te il suo tempio con gioia,\nper allietare in te tutti i deportati\ne per amare in te tutti gli sventurati,\nper tutte le generazioni future.\nUna luce splendida briller\u00e0 sino ai confini della terra:\nnazioni numerose verranno a te da lontano,\ngli abitanti di tutti i confini della terra\nverranno verso la dimora del tuo santo nome,\nportando in mano i doni per il re del cielo.\n<i>(Tobia 13)</i>", "vangelo": "In quel tempo, Ges\u00f9 [nel tempio] diceva alla folla nel suo insegnamento: \u00abGuardatevi dagli scribi, che amano passeggiare in lunghe vesti, ricevere saluti nelle piazze, avere i primi seggi nelle sinagoghe e i primi posti nei banchetti. Divorano le case delle vedove e pregano a lungo per farsi vedere. Essi riceveranno una condanna pi\u00f9 severa\u00bb.\nSeduto di fronte al tesoro, osservava come la folla vi gettava monete. Tanti ricchi ne gettavano molte. Ma, venuta una vedova povera, vi gett\u00f2 due monetine, che fanno un soldo. Allora, chiamati a s\u00e9 i suoi discepoli, disse loro: \u00abIn verit\u00e0 io vi dico: questa vedova, cos\u00ec povera, ha gettato nel tesoro pi\u00f9 di tutti gli altri. Tutti infatti hanno gettato parte del loro superfluo. Lei invece, nella sua miseria, vi ha gettato tutto quello che aveva, tutto quanto aveva per vivere\u00bb.", "medita": "\u00c8 abbastanza scontato capire quale sia l'esempio di comportamento che Ges\u00f9 ci suggerisce di seguire in questo brano. Evitare di comportarci come gli scribi e cercare di essere come la vedova. Tuttavia \u00e8 difficile impersonarsi in entrambi i ruoli.\nQuando \u00e8 che nella vita ci troviamo ad essere gli scribi della situazione? Da un lato questo potrebbe avvenire quando la fede si compone solo di vuoti gesti e non di azioni di carit\u00e0 concreta. Dall'altro, un rischio pi\u00f9 sottile ma non meno pericoloso, \u00e8 quello di non lasciarsi coinvolgere dalla parola del Vangelo e di non ritenere che possa rappresentare l'occasione per fecondare la nostra vita.\nQuando \u00e8 invece che possiamo impersonarci con la vedova? Se volessimo interpretare il brano del vangelo in senso letterale, sarebbe veramente complicato trovarsi nella situazione della vedova: ipotizzare di donare tutto quel che materialmente abbiamo \u00e8 una strada complicata.\nVi sono per\u00f2 delle situazioni in cui ci accorgiamo di essere poveri, impotenti o soli, spiritualmente. Casi in cui sentiamo di aver esaurito tutte le risorse per donarci all'altro, soprattutto quando l'altro in questione ci ha ferito.\n\u00c8 in questi casi che Ges\u00f9 ci indica l'esempio della vedova: anche quando sentiamo di non aver pi\u00f9 nulla da dare, dare quel poco che abbiamo. A rischio di finire in riserva o con le ruote a terra. Se non ci spaventeremo dal sottoscrivere un debito d'amore verso l'altro, scopriremo di avere una linea di credito aperta con il Signore, capace di sostenerci anche quando tutto sembra perduto.", "riflettere": "Interroghiamoci su cosa vuol dire essere gli scribi nella nostra vita di tutti i giorni: riusciamo sempre a farci smuovere dalla parola di Dio o spesso non ci tocca nemmeno? E invece, riusciamo a seguire l'esempio della vedova o ci risparmiamo nelle relazioni con Dio e con gli altri? Quante volte ci scopriamo a \u201ctenere il conto\u201d con Dio?", "preghfin": "Io vorrei donare una cosa al Signore, ma non so che cosa.\nAndr\u00f2 in giro per le strade zufolando, cos\u00ec,\nfino a che gli altri dicano: \u00e8 pazzo!\nE mi fermer\u00f2 soprattutto coi bambini a giocare in periferia,\ne poi lascer\u00f2 un fiore ad ogni finestra dei poveri\ne saluter\u00f2 chiunque incontrer\u00f2 per via inchinandomi fino a terra.\nE poi suoner\u00f2 con le mie mani le campane sulla torre\na pi\u00f9 riprese finch\u00e9 non sar\u00f2 esausto.\nE a chiunque venga, anche al ricco, dir\u00f2:\nsiedi pure alla mia mensa\n(anche il ricco \u00e8 un povero uomo).\nE dir\u00f2 a tutti: avete visto il Signore?\nMa lo dir\u00f2 in silenzio e solo con un sorriso.\n<i>(Davide Maria Turoldo)</i>"}