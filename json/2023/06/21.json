{"day": 21, "month": 6, "year": 2023, "weekday": 3, "date_str": "mercoled\u00ec 21 giugno 2023", "quotes": "2Cor 9,6-11; Sal 111", "quote_vangelo": "secondo Matteo (6,1-6.16-18)", "curatore": "Chiara e Giovanni Bonaccorsi", "prevangelo": "", "indications": "San Luigi Gonzaga", "preghiniz": "Egli d\u00e0 il cibo a chi lo teme,\nsi ricorda sempre della sua alleanza.\nMostr\u00f2 al suo popolo la potenza delle sue opere,\ngli diede l'eredit\u00e0 delle genti.\nLe opere delle sue mani sono verit\u00e0 e diritto,\nstabili sono tutti i suoi comandi,\nimmutabili nei secoli, per sempre,\nda eseguire con verit\u00e0 e rettitudine.\n<i>(Salmo 111)</i>", "vangelo": "In quel tempo, Ges\u00f9 disse ai suoi discepoli: \u00abState attenti a non praticare la vostra giustizia davanti agli uomini per essere ammirati da loro, altrimenti non c'\u00e8 ricompensa per voi presso il Padre vostro che \u00e8 nei cieli.\nDunque, quando fai l'elemosina, non suonare la tromba davanti a te, come fanno gli ipocriti nelle sinagoghe e nelle strade, per essere lodati dalla gente. In verit\u00e0 io vi dico: hanno gi\u00e0 ricevuto la loro ricompensa. Invece, mentre tu fai l'elemosina, non sappia la tua sinistra ci\u00f2 che fa la tua destra, perch\u00e9 la tua elemosina resti nel segreto; e il Padre tuo, che vede nel segreto, ti ricompenser\u00e0.\nE quando pregate, non siate simili agli ipocriti che, nelle sinagoghe e negli angoli delle piazze, amano pregare stando ritti, per essere visti dalla gente. In verit\u00e0 io vi dico: hanno gi\u00e0 ricevuto la loro ricompensa. Invece, quando tu preghi, entra nella tua camera, chiudi la porta e prega il Padre tuo, che \u00e8 nel segreto; e il Padre tuo, che vede nel segreto, ti ricompenser\u00e0.\nE quando digiunate, non diventate malinconici come gli ipocriti, che assumono un'aria disfatta per far vedere agli altri che digiunano. In verit\u00e0 io vi dico: hanno gi\u00e0 ricevuto la loro ricompensa. Invece, quando tu digiuni, prof\u00f9mati la testa e l\u00e0vati il volto, perch\u00e9 la gente non veda che tu digiuni, ma solo il Padre tuo, che \u00e8 nel segreto; e il Padre tuo, che vede nel segreto, ti ricompenser\u00e0\u00bb.", "medita": "Questo brano ci invita a compiere tre gesti: praticare la carit\u00e0, quindi la condivisione con l'altro; praticare la preghiera, quindi il colloquio personale con Dio, e il digiuno.\nTuttavia, questi gesti vanno fatti senza la ricerca dello sguardo dell'altro, senza cercarne l'approvazione. Infatti, il motivo di tali gesti \u00e8 la ricerca della relazione col Signore che nasce dal bisogno di sentirci accolti da lui, e Dio \u00e8 l'unico a poterlo fare incondizionatamente perch\u00e9 siamo suoi figli.\nFare come i farisei, agire scrupolosamente secondo la legge ma mantenendo un atteggiamento superficiale nella relazione con Dio, porta invece ad essere schiavi dei gesti e a vivere la relazione col Signore come un peso, un contratto tra una datore di lavoro e un dipendente.\nConoscendo il motivo dei nostri gesti, che risiede ben lontano dall'assenso degli altri, riusciremo invece a godere della libert\u00e0 della relazione col Signore. Liberandoci dal godimento dell'apprezzamento umano, possiamo essere colmi della gratitudine verso Dio. Egli infatti non ci chiama pi\u00f9 servi, ma amici. Quindi, l'unica cosa che ci deve interessare \u00e8 essere consapevoli di essere figli di Dio, e gi\u00e0 in questo avremo la nostra ricompensa, per cui sar\u00e0 spontaneo non voler ricercare altra approvazione nei nostri gesti e piuttosto orientarci nel cercare la relazione col Signore in ogni momento.", "riflettere": "Riesco ad agire senza la ricerca dell'approvazione dell'altro, ma seguendo i miei principi? Ci sentiamo liberi in quanto figli di Dio? Quanto \u00e8 per noi un peso comportarsi da figli di Dio?", "preghfin": "Signore, tu mi scruti e mi conosci, tu sai quando seggo e quando mi alzo.\nPenetri da lontano i miei pensieri, mi scruti quando cammino e quando riposo.\nTi sono note tutte le mie vie;\nla mia parola non \u00e8 ancora sulla lingua e tu, Signore, gi\u00e0 la conosci tutta.\nAlle spalle e di fronte mi circondi e poni su di me la tua mano.\nStupenda per me la tua saggezza, troppo alta, e io non la comprendo.\nDove andare lontano dal tuo spirito, dove fuggire dalla tua presenza?\nSe salgo in cielo, l\u00e0 tu sei, se scendo negli inferi, eccoti.\nSe prendo le ali dell'aurora per abitare all'estremit\u00e0 del mare,\nanche l\u00e0 mi guida la tua mano e mi afferra la tua destra.\nSe dico: \u00abAlmeno l'oscurit\u00e0 mi copra e intorno a me sia la notte\u00bb;\nnemmeno le tenebre per te sono oscure, e la notte \u00e8 chiara come il giorno;\nper te le tenebre sono come luce.\nSei tu che hai creato le mie viscere e mi hai tessuto nel seno di mia madre.\nTi lodo, perch\u00e9 mi hai fatto come un prodigio;\nsono stupende le tue opere, tu mi conosci fino in fondo.\n<i>(Salmo 139)</i>"}