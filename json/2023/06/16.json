{"day": 16, "month": 6, "year": 2023, "weekday": 5, "date_str": "venerd\u00ec 16 giugno 2023", "quotes": "Dt 7,6-11; Sal 102; 1Gv 4,7-16", "quote_vangelo": "secondo Matteo (11,25-30)", "curatore": "Chiara e Giovanni Bonaccorsi", "prevangelo": "", "indications": "Sacratissimo Cuore di Ges\u00f9", "preghiniz": "I miei giorni declinano come ombra\ne io come erba inaridisco.\nMa tu, Signore, rimani in eterno,\nil tuo ricordo di generazione in generazione.\nTi alzerai e avrai compassione di Sion:\n\u00e8 tempo di averne piet\u00e0, l'ora \u00e8 venuta!\nPoich\u00e9 ai tuoi servi sono care le sue pietre\ne li muove a piet\u00e0 la sua polvere.\nLe genti temeranno il nome del Signore\ne tutti i re della terra la tua gloria,\nquando il Signore avr\u00e0 ricostruito Sion\ne sar\u00e0 apparso in tutto il suo splendore.\n<i>(Salmo 102)</i>", "vangelo": "In quel tempo Ges\u00f9 disse: \u00abTi rendo lode, Padre, Signore del cielo e della terra, perch\u00e9 hai nascosto queste cose ai sapienti e ai dotti e le hai rivelate ai piccoli. S\u00ec, o Padre, perch\u00e9 cos\u00ec hai deciso nella tua benevolenza. Tutto \u00e8 stato dato a me dal Padre mio; nessuno conosce il Figlio se non il Padre, e nessuno conosce il Padre se non il Figlio e colui al quale il Figlio vorr\u00e0 rivelarlo.\nVenite a me, voi tutti che siete stanchi e oppressi, e io vi dar\u00f2 ristoro. Prendete il mio giogo sopra di voi e imparate da me, che sono mite e umile di cuore, e troverete ristoro per la vostra vita. Il mio giogo infatti \u00e8 dolce e il mio peso leggero\u00bb.", "medita": "Ges\u00f9 viene spesso definito un genio del marketing, tuttavia \u00e8 difficile immaginare un'azienda che voglia usare come slogan la frase: \u201cTi senti stanco e oppresso? Prenditi un altro giogo!\u201d. Forse forse se la potrebbero cavare aggiungendo che il giogo \u00e8 dolce e ha un peso leggero, o magari scrivendo giogo piccolo piccolo nei cartelloni pubblicitari, come per gli effetti collaterali dei medicinali.\nTuttavia il messaggio di Ges\u00f9 \u00e8 inequivocabile. Cosa \u00e8 allora che ci stanca e ci opprime e da cui lui ci vuole liberare?\nUn indizio ci viene dato nella parte iniziale del brano. Il messaggio di Dio, la sua rivelazione, si manifesta innanzitutto ai piccoli e si nasconde dai sapienti. Questo ci dice che per quanto tentiamo di accrescere il nostro sapere, accumulando conoscenze ed esperienze, allungando i nostri curricula, Dio andr\u00e0 comunque a cercare i pi\u00f9 piccoli per rivelare il suo messaggio a loro. Quindi la prima indicazione \u00e8 quella di viaggiare leggeri verso il Signore, senza \u201cborsa, n\u00e9 bisaccia, n\u00e9 sandali\u201d, lasciando a casa il peso principale, il nostro ego.\nLa seconda indicazione di questo brano \u00e8 quella di ascoltare il Vangelo, perch\u00e9 contiene il messaggio di Ges\u00f9, che \u00e8 il Figlio di Dio, al quale Dio ha rivelato tutto. Infine la terza indicazione del Signore \u00e8 quella di essere miti e umili di cuore. Se faremo tesoro di queste indicazioni, potremo allora accettare il giogo del Signore e trovare ristoro nella nostra vita.\nE per quanto l'idea di una fede che \u00e8 un giogo possa spaventarci, dobbiamo considerare due cose. Primo, che i buoi si legano a coppie al giogo e che quindi avremo un Compagno di viaggio. Secondo, che in realt\u00e0 le relazioni pi\u00f9 belle non sono quelle senza difficolt\u00e0, ma quelle piene di difficolt\u00e0 superate insieme.", "riflettere": "Qual \u00e8 il vero giogo che ci opprime? Riusciamo a farne a meno per accogliere il giogo del Signore? Riusciamo a liberarci dalle nostre oppressioni per far spazio al Signore e godere del suo giogo?", "preghfin": "Tutto \u00e8 per noi Cristo.\nSe desideri medicare le tue ferite, egli \u00e8 medico.\nSe bruci di febbre, egli \u00e8 la sorgente ristoratrice.\nSe sei oppresso dalla colpa, egli \u00e8 la giustizia.\nSe hai bisogno di aiuto, egli \u00e8 la forza.\nSe temi la morte, egli \u00e8 la vita.\nSe desideri il cielo, egli \u00e8 la via.\nSe fuggi le tenebre, egli \u00e8 la luce.\nSe cerchi il cibo, egli \u00e8 il nutrimento.\nGustate, dunque, e vedete quanto \u00e8 buono il Signore;\nfelice l'uomo che spera in lui.\n<i>(Sant'Ambrogio)</i>"}