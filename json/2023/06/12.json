{"day": 12, "month": 6, "year": 2023, "weekday": 1, "date_str": "luned\u00ec 12 giugno 2023", "quotes": "2Cor 1,1-7; Sal 33", "quote_vangelo": "secondo Matteo (5,1-12a)", "curatore": "Chiara e Giovanni Bonaccorsi", "prevangelo": "", "indications": "Salterio: seconda settimana", "preghiniz": "Beata la nazione che ha il Signore come Dio,\nil popolo che egli ha scelto come sua eredit\u00e0.\nIl Signore guarda dal cielo:\negli vede tutti gli uomini;\ndal trono dove siede\nscruta tutti gli abitanti della terra,\nlui, che di ognuno ha plasmato il cuore\ne ne comprende tutte le opere.\nIl re non si salva per un grande esercito\nn\u00e9 un prode scampa per il suo grande vigore.\nUn'illusione \u00e8 il cavallo per la vittoria,\ne neppure un grande esercito pu\u00f2 dare salvezza.\nEcco, l'occhio del Signore \u00e8 su chi lo teme,\nsu chi spera nel suo amore,\nper liberarlo dalla morte\ne nutrirlo in tempo di fame.\n<i>(Salmo 33)</i>", "vangelo": "In quel tempo, vedendo le folle, Ges\u00f9 sal\u00ec sul monte: si pose a sedere e si avvicinarono a lui i suoi discepoli. Si mise a parlare e insegnava loro dicendo:\n\u00abBeati i poveri in spirito, perch\u00e9 di essi \u00e8 il regno dei cieli. Beati quelli che sono nel pianto, perch\u00e9 saranno consolati. Beati i miti, perch\u00e9 avranno in eredit\u00e0 la terra. Beati quelli che hanno fame e sete della giustizia, perch\u00e9 saranno saziati. Beati i misericordiosi, perch\u00e9 troveranno misericordia. Beati i puri di cuore, perch\u00e9 vedranno Dio. Beati gli operatori di pace, perch\u00e9 saranno chiamati figli di Dio. Beati i perseguitati per la giustizia, perch\u00e9 di essi \u00e8 il regno dei cieli.\nBeati voi quando vi insulteranno, vi perseguiteranno e, mentendo, diranno ogni sorta di male contro di voi per causa mia. Rallegratevi ed esultate, perch\u00e9 grande \u00e8 la vostra ricompensa nei cieli. Cos\u00ec infatti perseguitarono i profeti che furono prima di voi\u00bb.", "medita": "La pagina delle beatitudini si trova all'inizio di quello che viene chiamato il discorso della montagna. Ges\u00f9 \u00e8 circondato da una grandissima folla e sale su un monte per potersi rivolgere ai suoi discepoli senza essere disturbato. Quindi anche noi che leggiamo il brano \u00e8 come se fossimo tra i discepoli, l\u00ec sul monte ad ascoltarlo. E il messaggio che Ges\u00f9 consegna ai suoi discepoli \u00e8 un messaggio fondamentale, che riguarda la pi\u00f9 grande delle nostre aspirazioni umane, la promessa della beatitudine (cio\u00e8 della felicit\u00e0).\nE che tipo di beatitudine promette Ges\u00f9? Se ci pensa felici come ci immagina Ges\u00f9? Poveri, piangenti, affamati, assetati, insultati, perseguitati e maledetti. Per fortuna in alcune delle beatitudini ci vede misericordiosi, puri di cuore e operatori di pace, perch\u00e9 altrimenti si sfiorerebbe la presa in giro. E tanto pi\u00f9 deve essere sembrato paradossale per i discepoli sentirsi chiamare beati in questo modo, dal momento che per loro situazioni del genere dovevano essere rischi molto pi\u00f9 concreti ed evitarli rappresentava gi\u00e0 una benedizione del cielo.\nQuindi che tipo di beatitudine ci riserva seguire Cristo? La stessa che vivr\u00e0 lui, di essere povero, piangente, affamato, assetato, insultato, perseguitato e maledetto. E nonostante questo, di non venire mai abbandonato da Dio. Anzi, di trionfare sulla morte.\nQuesto \u00e8 il messaggio rivoluzionario del Vangelo: che niente pu\u00f2 impedire a Dio di amarci e che anche nei momenti peggiori della nostra vita, quando ci sentiremo abbandonati da tutti, lui ci sar\u00e0 vicino e ci sosterr\u00e0. Ed \u00e8 per questo che saremo sempre beati. Rallegriamoci ed esultiamo!", "riflettere": "Qual \u00e8 la nostra idea di felicit\u00e0? Quanto \u00e8 simile a quella che ci propone il Vangelo? Riusciamo a gioire anche nelle difficolt\u00e0, sapendo che il Signore ci \u00e8 vicino?", "preghfin": "L'anima mia magnifica il Signore e il mio spirito esulta in Dio, mio salvatore,\nperch\u00e9 ha guardato l'umilt\u00e0 della sua serva.\nD'ora in poi tutte le generazioni mi chiameranno beata.\nGrandi cose ha fatto in me l'Onnipotente e Santo \u00e8 il suo nome:\ndi generazione in generazione la sua misericordia\nsi stende su quelli che lo temono.\nHa spiegato la potenza del suo braccio,\nha disperso i superbi nei pensieri del loro cuore;\nha rovesciato i potenti dai troni, ha innalzato gli umili;\nha ricolmato di beni gli affamati, ha rimandato i ricchi a mani vuote.\nHa soccorso Israele, suo servo, ricordandosi della sua misericordia,\ncome aveva promesso ai nostri padri,\nad Abramo e alla sua discendenza, per sempre.\n<i>(Vangelo secondo Luca 1, 46b-ss)</i>"}