{"day": 28, "month": 6, "year": 2023, "weekday": 3, "date_str": "mercoled\u00ec 28 giugno 2023", "quotes": "Gn 15,1-12.17-18; Sal 104", "quote_vangelo": "secondo Matteo (7,15-20)", "curatore": "Chiara e Giovanni Bonaccorsi", "prevangelo": "", "indications": "Sant'Ireneo", "preghiniz": "Quante sono le tue opere, Signore!\nLe hai fatte tutte con saggezza;\nla terra \u00e8 piena delle tue creature.\nEcco il mare spazioso e vasto:\nl\u00e0 rettili e pesci senza numero,\nanimali piccoli e grandi;\nlo solcano le navi\ne il Leviat\u00e0n che tu hai plasmato\nper giocare con lui.\nTutti da te aspettano\nche tu dia loro cibo a tempo opportuno.\nTu lo provvedi, essi lo raccolgono;\napri la tua mano, si saziano di beni.\n<i>(Salmo 104)</i>", "vangelo": "In quel tempo, Ges\u00f9 disse ai suoi discepoli:\n\u00abGuardatevi dai falsi profeti, che vengono a voi in veste di pecore, ma dentro sono lupi rapaci! Dai loro frutti li riconoscerete.\nSi raccoglie forse uva dagli spini, o fichi dai rovi? Cos\u00ec ogni albero buono produce frutti buoni e ogni albero cattivo produce frutti cattivi; un albero buono non pu\u00f2 produrre frutti cattivi, n\u00e9 un albero cattivo produrre frutti buoni. Ogni albero che non d\u00e0 buon frutto viene tagliato e gettato nel fuoco. Dai loro frutti dunque li riconoscerete\u00bb.", "medita": "Anche questo brano si inserisce nella serie di esempi che Ges\u00f9 usa per mettere in guardia i suoi discepoli dai comportamenti da non seguire.\nGi\u00e0 quando aveva cacciato i mercanti dal tempio aveva sottolineato la vuotezza delle opere degli scribi facendo seccare un fico senza frutti, come esempio delle conseguenze della sterilit\u00e0 delle opere della casa di Israele. E per mettere in guardia i discepoli dai comportamenti vani, aveva fatto l'esempio delle tante opere vuote dei farisei e le aveva confrontate con il dono povero, ma essenziale, della vedova nullatenente.\nQuindi anche in questo brano emerge questa divisione tra opere e frutti. Le opere non permettono di distinguere i lupi travestiti da pecore, si possono costruire, compiere senza una vera conversione dell'animo. Invece non \u00e8 possibile dare un frutto diverso da quella che \u00e8 la nostra vera natura d'animo, un rovo non pu\u00f2 produrre fichi.\nE quindi la nostra attenzione deve spostarsi su questo, sul dare frutto. Ed \u00e8 Ges\u00f9 stesso che ci indica come fare, quando nel vangelo di Giovanni (Gv 15, 1--17) dice che lui \u00e8 la vera vite e noi i suoi tralci. Se rimaniamo in lui, e lui in noi, allora porteremo molto frutto. Quindi il nostro portare frutto vuol dire stare con Dio, ascoltarlo ma anche stargli vicini, rimanere con lui. Aprire il nostro cuore a lui e seguire il suo comandamento:\n\u201cQuesto \u00e8 il mio comandamento: che vi amiate gli uni gli altri come io ho amato voi. Nessuno ha un amore pi\u00f9 grande di questo: dare la sua vita per i propri amici\u201d.\nQuindi come il chicco di grano non pu\u00f2 dar frutto se non morendo, cos\u00ec anche noi dobbiamo morire, rinunciare a tutto, per ritrovare tutto nel Signore e nel dono agli altri.", "riflettere": "Siamo consapevoli di portare frutto? E che tipo di frutto portiamo? Riusciamo a vivere la nostra vita in Cristo ed essere tralci della sua vite?", "preghfin": "Beato l'uomo che non segue il consiglio degli empi,\nnon indugia nella via dei peccatori\ne non siede in compagnia degli stolti;\nma si compiace della legge del Signore,\nla sua legge medita giorno e notte.\nSar\u00e0 come albero piantato lungo corsi d'acqua,\nche dar\u00e0 frutto a suo tempo e le sue foglie non cadranno mai;\nriusciranno tutte le sue opere.\nNon cos\u00ec, non cos\u00ec gli empi: ma come pula che il vento disperde;\nperci\u00f2 non reggeranno gli empi nel giudizio,\nn\u00e9 i peccatori nell'assemblea dei giusti.\nIl Signore veglia sul cammino dei giusti,\nma la via degli empi andr\u00e0 in rovina.\n<i>(Salmo 1)</i>"}