{"day": 29, "month": 6, "year": 2023, "weekday": 4, "date_str": "gioved\u00ec 29 giugno 2023", "quotes": "At 12,1-11; Sal 33; 2Tm 4,6-8.17-18", "quote_vangelo": "secondo Matteo (16,13-19)", "curatore": "Chiara e Giovanni Bonaccorsi", "prevangelo": "", "indications": "Santi Pietro e Paolo", "preghiniz": "Ecco, l'occhio del Signore \u00e8 su chi lo teme,\nsu chi spera nel suo amore,\nper liberarlo dalla morte\ne nutrirlo in tempo di fame.\nL'anima nostra attende il Signore:\negli \u00e8 nostro aiuto e nostro scudo.\n\u00c8 in lui che gioisce il nostro cuore,\nnel suo santo nome noi confidiamo.\nSu di noi sia il tuo amore, Signore,\ncome da te noi speriamo.\n<i>(Salmo 33)</i>", "vangelo": "In quel tempo, Ges\u00f9, giunto nella regione di Cesar\u00e8a di Filippo, domand\u00f2 ai suoi discepoli: \u00abLa gente, chi dice che sia il Figlio dell'uomo?\u00bb. Risposero: \u00abAlcuni dicono Giovanni il Battista, altri El\u00eca, altri Gerem\u00eca o qualcuno dei profeti\u00bb.\nDisse loro: \u00abMa voi, chi dite che io sia?\u00bb. Rispose Simon Pietro: \u00abTu sei il Cristo, il Figlio del Dio vivente\u00bb.\nE Ges\u00f9 gli disse: \u00abBeato sei tu, Simone, figlio di Giona, perch\u00e9 n\u00e9 carne n\u00e9 sangue te lo hanno rivelato, ma il Padre mio che \u00e8 nei cieli. E io a te dico: tu sei Pietro e su questa pietra edificher\u00f2 la mia Chiesa e le potenze degli inferi non prevarranno su di essa. A te dar\u00f2 le chiavi del regno dei cieli: tutto ci\u00f2 che legherai sulla terra sar\u00e0 legato nei cieli, e tutto ci\u00f2 che scioglierai sulla terra sar\u00e0 sciolto nei cieli\u00bb.", "medita": "Dopo tanto tempo, dopo tanti insegnamenti, Ges\u00f9 si interroga su chi pensa la gente che sia lui, cosa hanno capito di lui. Poi interroga i suoi, i discepoli, e con loro ci interroghiamo anche noi.\nChi \u00e8 Cristo per me senza considerare l'opinione dell'altro? A prescindere da tutto quello che gi\u00e0 sappiamo, che abbiamo imparato al catechismo, che relazione abbiamo creato con lui?\nEssere cristiani infatti non vuol dire credere in un'idea, una teoria o una morale, essere cristiani significa amare una persona, Ges\u00f9. E questo significa credere innanzitutto che egli sia stato una persona come noi, in carne e ossa e storicamente esistente. Allo stesso tempo credere significa riconoscere che egli \u00e8 Dio, simile a noi ma diverso da noi. E infine, riconosciuto il volto di Dio in Ges\u00f9, credere \u00e8 ascoltare Dio, farsi interrogare e rispondergli, andando a cercare il volto di Ges\u00f9 in chi ci sta accanto. Quindi, se dovessimo riassumerlo in poche parole, il nostro percorso di fede \u00e8 essenzialmente rispondere alla domanda \u201cVoi chi dite che io sia?\u201d.\nE in questo brano vediamo Pietro rispondere e venire premiato: riconoscere Ges\u00f9 \u00e8 una beatitudine: \u201cBeato sei tu, Simone\u201d. Ma il premio non \u00e8 tanto per aver risposto secondo verit\u00e0, ma secondo la fede, aver riconosciuto che Ges\u00f9 \u00e8 il figlio di Dio. Su questa consapevolezza si fonda la fede, e quella della Chiesa: \u201cTu sei Pietro e su questa pietra edificher\u00f2 la mia Chiesa\u201d.", "riflettere": "Chi \u00e8 Ges\u00f9 per noi? Che ruolo ricopre: amico, fratello, sposo, Padre? Riusciamo a vivere con lui una relazione simile alle altre o condividiamo con lui solo lo stretto necessario? E come cambia la nostra vita l'avere una relazione con Ges\u00f9?", "preghfin": "Guardaci, o Signore, ascoltaci, illuminaci, e mostrati a noi\u2026\nAbbi piet\u00e0 delle nostre fatiche e dei nostri sforzi per tendere a te\npoich\u00e9 senza di te nulla possiamo.\nTu ci inviti a te: aiutaci. Ti prego ardentemente, o Signore,\nnon lasciarmi cadere nello scoraggiamento, ma fa' che viva di speranza,\nfa' che il mio cuore, amareggiato nella sua desolazione,\nsia addolcito dalle tue consolazioni;\nfa' che avendoti cercato affamato non rimanga digiuno di te:\nmi sono avvicinato a te affamato,\nnon permettere che mi allontani senza essere saziato;\npovero, mi sono accostato al ricco;\nmiserabile, mi sono accostato al misericordioso.\nNon permettere che me ne torni vuoto e scontento\u2026\nInsegnami a cercarti, mostrati a chi ti cerca,\nperch\u00e9 non posso n\u00e9 cercarti, se tu non me lo insegni,\nn\u00e9 trovarti, se tu non ti manifesti.\nFa', o Signore, che possa cercarti desiderandoti,\npossa desiderarti cercandoti, possa trovarti amandoti\ne ti possa amare trovandoti.\n<i>(Sant'Anselmo d'Aosta)</i>"}