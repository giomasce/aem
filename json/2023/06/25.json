{"day": 25, "month": 6, "year": 2023, "weekday": 7, "date_str": "domenica 25 giugno 2023", "quotes": "Ger 20,10-13; Sal 68; Rm 5,12-15", "quote_vangelo": "secondo Matteo (10,26-33)", "curatore": "Chiara e Giovanni Bonaccorsi", "prevangelo": "", "indications": "Salterio: quarta settimana", "preghiniz": "Sorga Dio e siano dispersi i suoi nemici\ne fuggano davanti a lui quelli che lo odiano.\nCome si dissolve il fumo, tu li dissolvi;\ncome si scioglie la cera di fronte al fuoco,\nperiscono i malvagi davanti a Dio.\nI giusti invece si rallegrano,\nesultano davanti a Dio\ne cantano di gioia.\nCantate a Dio, inneggiate al suo nome,\nappianate la strada a colui che cavalca le nubi:\nSignore \u00e8 il suo nome,\nesultate davanti a lui.\n<i>(Salmo 68)</i>", "vangelo": "In quel tempo, Ges\u00f9 disse ai suoi apostoli: \u00abNon abbiate dunque paura di loro, poich\u00e9 nulla vi \u00e8 di nascosto che non sar\u00e0 svelato n\u00e9 di segreto che non sar\u00e0 conosciuto. Quello che io vi dico nelle tenebre voi ditelo nella luce, e quello che ascoltate all'orecchio voi annunciatelo dalle terrazze.\nE non abbiate paura di quelli che uccidono il corpo, ma non hanno potere di uccidere l'anima; abbiate paura piuttosto di colui che ha il potere di far perire nella Ge\u00e8nna e l'anima e il corpo.\nDue passeri non si vendono forse per un soldo?  Eppure nemmeno uno di essi cadr\u00e0 a terra senza il volere del Padre vostro. Perfino i capelli del vostro capo sono tutti contati. Non abbiate dunque paura: voi valete pi\u00f9 di molti passeri!\nPerci\u00f2 chiunque mi riconoscer\u00e0 davanti agli uomini, anch'io lo riconoscer\u00f2 davanti al Padre mio che \u00e8 nei cieli; chi invece mi rinnegher\u00e0 davanti agli uomini, anch'io lo rinnegher\u00f2 davanti al Padre mio che \u00e8 nei cieli\u00bb.", "medita": "Una volta capite le conseguenza del messaggio del Vangelo, i discepoli come noi hanno timore. Capiscono che nel portare la loro testimonianza saranno odiati, saranno fragili come agnelli in mezzo ai lupi e non si capacitano di come il bene possa vincere sul male se resta nascosto e indifeso. Hanno paura che, se il bene non vince sul male, il loro annuncio sar\u00e0 vano, tutto sar\u00e0 inutile.\nMa Ges\u00f9 li rassicura: \u201cNulla vi \u00e8 di nascosto che non sar\u00e0 svelato n\u00e9 di segreto che non sar\u00e0 conosciuto\u201d. E il modo con cui avverr\u00e0 questo svelamento sar\u00e0 la Passione di Ges\u00f9. La Croce sulla quale si trover\u00e0 Cristo rappresenta infatti il velo che nasconde il bene, ed \u00e8 con la risurrezione che il bene sar\u00e0 svelato. \u00c8 in quel momento che finalmente l'amore sconfigger\u00e0 invece di essere sconfitto.\nCon la sua risurrezione Ges\u00f9 ci libera dalla paura e ci d\u00e0 una vita nuova. Vivere tutta la vita nella paura della morte \u00e8 vivere nell'angoscia, nella disperazione, \u00e8 un non vivere. Con la risurrezione Ges\u00f9 ci dice che il motore della vita non pu\u00f2 essere la paura, ma la solo la fiducia dell'essere amati.\nNon bisogna quindi aver paura di coloro che uccidono il corpo, non bisogna avere paura di morire, ma dobbiamo invece gioire che siamo amati come figli e gi\u00e0 ora viviamo nello Spirito, da fratelli, e questo nessuno potr\u00e0 togliercelo.\nQuindi il vero timore da avere non \u00e8 di perdere il corpo, ma di non saper riconoscere che Dio \u00e8 Dio. Se per\u00f2 si ha timore di lui, ovvero si riconosce in lui una figura che conta, allora ci accorgeremo che il Padre provvede anche per il pi\u00f9 piccolo essere che non vale nulla, per cui noi, che siamo suoi figli, non saremo assolutamente abbandonati e dimenticati.\nDio \u00e8 Padre e in quanto tale ci ama e una volta che si decide di vivere con questa prospettiva il timore della morte svanisce, perch\u00e9 abbiamo in mano il senso di tutto, abbiamo fiducia di essere amati infinitamente da lui, anche dopo la morte.", "riflettere": "Quante volte ci sentiamo abbandonati e dimenticati da Dio? Quali sono le nostre testimonianze che rendono visibili il messaggio del vangelo in famiglia e nella societ\u00e0?", "preghfin": "O Signore, fa' di me uno strumento della tua Pace:\nDove c'\u00e8 odio, fa' ch'io porti l'Amore.\nDove c'\u00e8 offesa, ch'io porti il Perdono.\nDove c'\u00e8 discordia, ch'io porti l'Unione.\nDove c'\u00e8 dubbio, ch'io porti la Fede.\nDove c'\u00e8 errore, ch'io porti la Verit\u00e0.\nDove c'\u00e8 disperazione, ch'io porti la Speranza.\nDove c'\u00e8 tristezza, ch'io porti la Gioia.\nDove ci sono le tenebre, ch'io porti la Luce.\nO Maestro, fa' ch'io non cerchi tanto\ndi essere consolato, quanto di consolare;\ndi essere compreso, quanto di comprendere;\ndi essere amato, quanto di amare.\nPoich\u00e9 \u00e8 dando che si riceve;\ndimenticando se stessi che ci si trova;\nperdonando che si \u00e8 perdonati;\nmorendo che si risuscita a Vita Eterna."}