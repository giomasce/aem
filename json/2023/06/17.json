{"day": 17, "month": 6, "year": 2023, "weekday": 6, "date_str": "sabato 17 giugno 2023", "quotes": "Sir 4,1-9; Sal 76; 1Gv 4,7-16", "quote_vangelo": "secondo Matteo (19,16-21)", "curatore": "Chiara e Giovanni Bonaccorsi", "prevangelo": "", "indications": "San Ranieri\nCuore Immacolato della Beata Vergine Maria", "preghiniz": "Dio di Giacobbe, alla tua minaccia\nsi paralizzano carri e cavalli.\nTu sei davvero terribile;\nchi ti resiste quando si scatena la tua ira?\nDal cielo hai fatto udire la sentenza:\nsbigottita tace la terra,\nquando Dio si alza per giudicare,\nper salvare tutti i poveri della terra.\nPersino la collera dell'uomo ti d\u00e0 gloria;\ngli scampati dalla collera ti fanno festa.\nFate voti al Signore, vostro Dio, e adempiteli,\nquanti lo circondano portino doni al Terribile,\na lui che toglie il respiro ai potenti,\nche \u00e8 terribile per i re della terra.\n<i>(Salmo 76)</i>", "vangelo": "In quel tempo, un tale si avvicin\u00f2 e gli disse: \u00abMaestro, che cosa devo fare di buono per avere la vita eterna?\u00bb. Gli rispose: \u00abPerch\u00e9 mi interroghi su ci\u00f2 che \u00e8 buono? Buono \u00e8 uno solo. Se vuoi entrare nella vita, osserva i comandamenti\u00bb. Gli chiese: \u00abQuali?\u00bb. Ges\u00f9 rispose: \u00abNon ucciderai, non commetterai adulterio, non ruberai, non testimonierai il falso, onora il padre e la madre e amerai il prossimo tuo come te stesso\u00bb.\nIl giovane gli disse: \u00abTutte queste cose le ho osservate; che altro mi manca?\u00bb. Gli disse Ges\u00f9: \u00abSe vuoi essere perfetto, va', vendi quello che possiedi, dallo ai poveri e avrai un tesoro nel cielo; e vieni! Seguimi!\u00bb.", "medita": "In questo brano osserviamo un giovane interrogare Ges\u00f9 sulla strada per la vita eterna. La domanda del giovane sembra sincera, ma gradualmente, dal dialogo con Ges\u00f9, scopriamo che il giovane non sta cercando un modo per mettersi in gioco, quanto una conferma da Ges\u00f9 che quello che sta facendo nella vita sia gi\u00e0 sufficiente.\n\u201cChe altro mi manca?\u201d \u00e8 la domanda retorica dalla quale capiamo che il giovane si sente gi\u00e0 arrivato, quando invece \u00e8 dalle mancanze che si dialoga davvero con il Signore: finch\u00e9 crediamo di avere tutto, di essere pieni, non nasce il confronto con Dio.\nGes\u00f9 quindi da un lato sottolinea che quello che il giovane ha fatto, seguire i comandamenti e la morale, non basta ad essere completi, perch\u00e9 bisogna creare una vera relazione con il prossimo. La vita terrena \u00e8 un continuo incontro con gli altri e i comandamenti servono a guidarci in questo. Al giovane manca di capire, di cogliere i valori che ci sono dietro a quelle norme, perch\u00e9 lui ha seguito le regole senza incontrare davvero nessuno.\nMa la cosa pi\u00f9 importante \u00e8 che il giovane non ha incontrato il Signore. Il valore del seguire la legge non deriva dal senso del dovere, ma dalla realizzazione derivante dall'aver compreso realmente l'esperienza del dono ricevuto. La vita eterna \u00e8 infatti avere come compagno di vita Ges\u00f9 e, una volta capito che questo \u00e8 alla nostra portata, perch\u00e9 fa parte della promessa di amore che ci \u00e8 stata fatta, tutte le nostre azioni devono orientarsi in quella direzione: bisogna sentirsi liberi di spogliarsi di tutto e di scegliere per che cosa si vuole vivere. Dio \u00e8 il motivo per cui siamo disposti ad abbandonare tutte le nostre ricchezze e le nostre certezze, trattandole come mezzi per raggiungere un fine pi\u00f9 alto.\nL'invito \u00e8 quindi quello di lasciare tutto quello che si possiede per accogliere tutto quello che Ges\u00f9 ha da offrire. Perci\u00f2, la felicit\u00e0 non \u00e8 accumulare meriti, non \u00e8 svolgere i propri compiti, non \u00e8 fare ma \u00e8 lasciarsi fare, lasciarsi perdere nella relazione con Dio.", "riflettere": "Cos'\u00e8 che mi muove? Riesco ad abbandonare le mie ricchezze (qualunque forma abbiano) per seguire la parola di Dio sapendo che sar\u00e0 una strada pi\u00f9 ardua?", "preghfin": "Prendi, Signore,\ne accetta tutta la mia libert\u00e0,\nla mia memoria, il mio intelletto,\ne tutta la mia volont\u00e0,\ntutto ci\u00f2 che ho e possiedo;\ntu mi hai dato tutte queste cose,\na te, Signore, le restituisco;\nsono tutte tue,\ndisponine secondo la tua volont\u00e0.\nDammi il tuo amore e la tua grazia,\nqueste sole, mi bastano.\n<i>(Sant'Ignazio di Loyola)</i>"}