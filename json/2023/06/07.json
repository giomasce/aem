{"day": 7, "month": 6, "year": 2023, "weekday": 3, "date_str": "mercoled\u00ec 7 giugno 2023", "quotes": "Tb 3,1-11a.16-17a; Sal 24", "quote_vangelo": "secondo Marco (12,18-27)", "curatore": "Chiara e Giovanni Bonaccorsi", "prevangelo": "", "indications": "", "preghiniz": "Chi \u00e8 questo re della gloria?\nIl Signore forte e valoroso,\nil Signore valoroso in battaglia.\nAlzate, o porte, la vostra fronte,\nalzatevi, soglie antiche,\ned entri il re della gloria.\nChi \u00e8 mai questo re della gloria?\nIl Signore degli eserciti \u00e8 il re della gloria.\n<i>(Salmo 24)</i>", "vangelo": "In quel tempo, vennero da Ges\u00f9 alcuni sadducei \u2013 i quali dicono che non c'\u00e8 risurrezione \u2013 e lo interrogavano dicendo: \u00abMaestro, Mos\u00e8 ci ha lasciato scritto che, se muore il fratello di qualcuno e lascia la moglie senza figli, suo fratello prenda la moglie e dia una discendenza al proprio fratello. C'erano sette fratelli: il primo prese moglie, mor\u00ec e non lasci\u00f2 discendenza. Allora la prese il secondo e mor\u00ec senza lasciare discendenza; e il terzo ugualmente, e nessuno dei sette lasci\u00f2 discendenza. Alla fine, dopo tutti, mor\u00ec anche la donna. Alla risurrezione, quando risorgeranno, di quale di loro sar\u00e0 moglie? Poich\u00e9 tutti e sette l'hanno avuta in moglie\u00bb.\nRispose loro Ges\u00f9: \u00abNon \u00e8 forse per questo che siete in errore, perch\u00e9 non conoscete le Scritture n\u00e9 la potenza di Dio? Quando risorgeranno dai morti, infatti, non prenderanno n\u00e9 moglie n\u00e9 marito, ma saranno come angeli nei cieli. Riguardo al fatto che i morti risorgono, non avete letto nel libro di Mos\u00e8, nel racconto del roveto, come Dio gli parl\u00f2 dicendo: \u201cIo sono il Dio di Abramo, il Dio di Isacco e il Dio di Giacobbe\u201d? Non \u00e8 Dio dei morti, ma dei viventi! Voi siete in grave errore\u00bb.", "medita": "I sadducei provano a mettere in difficolt\u00e0 Ges\u00f9, tentando di ridicolizzare il credere nella resurrezione con una storia creata appositamente: sette fratelli muoiono avendo sposato la stessa donna e senza lasciare figli; di chi sar\u00e0 la moglie una volta resuscitata? Per mettere in imbarazzo Ges\u00f9 la storia si sofferma sugli aspetti negativi, ripetendo insistentemente le parole relative alla morte e all'assenza di discendenza.\nGes\u00f9 per\u00f2 fa una chiara distinzione fra questo mondo e l'altro mondo, dove non esisteranno n\u00e9 moglie n\u00e9 marito, figli, matrimoni. Una volta risorti, sar\u00e0 Dio a regnare quel mondo, non pi\u00f9 la morte.\nGes\u00f9 conoscendo il legame molto stretto che i sadducei hanno con la Torah scritta, dove ritengono non si parli di resurrezione, la cita, e fa notare come in effetti anche l\u00ec in realt\u00e0 se ne parli. Infatti si dice: \u201cIo sono il Dio di Abramo, il Dio di Isacco e il Dio di Giacobbe\u201d, non viene scritto che Dio era, Dio \u00e8, \u00e8 vivo e con lui i patriarchi grazie a lui.\nSpesso anche noi, come i sadducei, siamo pi\u00f9 restii ad accogliere l'idea della resurrezione Non solo la resurrezione del corpo, in quanto \u00e8 la cosa pi\u00f9 incredibile per eccellenza, ma soprattutto dello spirito, cio\u00e8 l'idea che non siamo soli e che Dio non ci abbandoner\u00e0 nemmeno dopo la morte.\nLa fede sta proprio nel credere a qualcosa di impensabile e se non crediamo di poter risorgere neanche Cristo \u00e8 risorto. Se crediamo di essere nati per caso, dal nulla, andremo verso il nulla, la nostra vita sar\u00e0 incentrata solo su di noi e sulle cose passeggere.\nSiamo invece nati nella comunione e verso la comunione con Dio andiamo. Vivendo l'amore, vivendo nello Spirito di Dio, stiamo gi\u00e0 vincendo contro la morte.", "riflettere": "Per chi e per che cosa vivo? Come cambia la vita sapendo che Dio ci salver\u00e0 dalla morte? Quanto mi \u00e8 difficile credere nella promessa della resurrezione e agire di conseguenza?", "preghfin": "Dio! Traguardo della mia corsa,\npremio delle mie fatiche, termine del mio cammino.\nQuando finalmente avr\u00f2 concluso il pellegrinaggio terreno,\nmi vorr\u00f2 immergere negli oceani della tua luce infinita,\nnegli abissi sconfinati del tuo amore eterno.\nMi riposer\u00f2 in lui come il fiume che sfocia nel mare,\ndove trova la sua pace.\nSar\u00e0 l'abbraccio del Padre col figlio che ritorna a casa\ndopo anni di lungo cammino e di pericolose avventure.\nSar\u00e0 la festa preparata per me\u2014l'atteso\u2014,\nuna festa che durer\u00e0 un'eternit\u00e0,\nun'unione che non subir\u00e0 pi\u00f9 lacerazioni n\u00e9 divisioni,\nuna musica che suoner\u00e0 in eterno il trionfo dell'arrivo,\nun premio che non mi verr\u00e0 pi\u00f9 tolto.\n<i>(Don Serafino Falvo)</i>"}