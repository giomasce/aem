{"day": 10, "month": 10, "year": 2023, "weekday": 2, "date_str": "marted\u00ec 10 ottobre 2023", "quotes": "Gio 3,1-10; Sal 129", "quote_vangelo": "secondo Luca (10,38-42)", "curatore": "Manuela Baracani", "prevangelo": "", "indications": "", "preghiniz": "Niente ti turbi\nniente ti spaventi\na chi ha Dio, nulla manca,\nDio solo basta.\nTutto passa, Dio non cambia,\nla pazienza, tutto realizza.\nTutto passa, tutto cambia,\nla pazienza, tutto realizza.\nNiente ti turbi, niente ti spaventi,\na chi ha Dio, nulla manca,\nDio solo basta.\n<i>(Santa Teresa d'Avila, </i>Nada te turbe<i>)</i>", "vangelo": "In quel tempo, mentre erano in cammino, Ges\u00f9 entr\u00f2 in un villaggio e una donna, di nome Marta, lo ospit\u00f2.\nElla aveva una sorella, di nome Maria, la quale, seduta ai piedi del Signore, ascoltava la sua parola. Marta invece era distolta per i molti servizi.\nAllora si fece avanti e disse: \u00abSignore, non t'importa nulla che mia sorella mi abbia lasciata sola a servire? Dille dunque che mi aiuti\u00bb. Ma il Signore le rispose: \u00abMarta, Marta, tu ti affanni e ti agiti per molte cose, ma di una cosa sola c'\u00e8 bisogno. Maria ha scelto la parte migliore, che non le sar\u00e0 tolta\u00bb.", "medita": "Questo vangelo ci presenta tanti elementi preziosi. Una prima riflessione illumina l'importanza dell'ospitalit\u00e0: Ges\u00f9 ha avuto bisogno di essere ospitato, \u00e8 diventato amico di chi l'ha ospitato. La legge dell'accoglienza, che \u00e8 di per s\u00e9 insita nell'animo umano, \u00e8 una legge divina: c'\u00e8 chi nell'Antico Testamento ospit\u00f2 degli angeli, senza saperlo.\nVi \u00e8 poi una esplicativa descrizione dei due atteggiamenti che possiamo ricoprire in presenza del nostro prossimo: ascoltare o essere distolti. Chi ascolta \u00e8 umile: crede che ci\u00f2 che viene dall'esterno possa nascondere un tesoro per s\u00e9. Si pu\u00f2 vivere una vita in cui i nostri doveri, le cose che abbiamo da fare non diventino un distoglimento da Dio? Si pu\u00f2 vivere una vita in cui ogni gesto sia dialogo con Lui, rapporto con Lui, richiamo alla Sua Presenza? Se in ogni nostro gesto, servizio, lavoro serviamo Ges\u00f9, se offriamo le nostre fatiche a Ges\u00f9, se nelle persone che incontriamo serviamo Ges\u00f9 questo \u00e8 possibile.\nInfine la preziosa frase del vangelo: \u201cDi una sola cosa c'\u00e8 bisogno\u201d. Quando si trova ci\u00f2 che riempie il cuore le divisioni dai fratelli sono facilmente scavalcate, perch\u00e9 si \u00e8 trovata la perla rara, il tesoro, e tutto ci\u00f2 che non \u00e8 essenziale perde di importanza. La concentrazione sui propri meriti o sulle mancanze che altri hanno avuto verso di noi emerge quando lo sguardo \u00e8 concentrato su di s\u00e9, con la pretesa di essere degni di un certo tipo di trattamento. Quando invece lo stupore dell'incontro con Ges\u00f9 ci invade, tutto \u00e8 vissuto come gratuito e le mancanze del prossimo scompaiono.", "riflettere": "Signore, aiutaci a riconoscere e ricercare l'essenziale, cio\u00e8 ci\u00f2 che riempie il cuore di significato.", "preghfin": "Per tutto, mio Ges\u00f9, voglio dirti\nche la mia vita senza di Te non ha senso\ne in quest'umile preghiera voglio ringraziarti\nper tutto quello che mi dai nella vita.\nPer le gioie e per le tristezze che ho avuto,\nper le vane illusioni e per la speranza,\nper il mio coraggio e per la mia debolezza\nfacesti nascere in me la fiducia.\nEd \u00e8 questa certezza che mi dona\nla gioia di vivere nella Tua pace\ne qui vengo a ringraziarti\ne a dirti, Mio Ges\u00f9,\nquanto ti sono grata\nperch\u00e9 senza di te non sono nulla,\nperch\u00e9 senza di te non so vivere.\n<i>(Por tudo meo Jeus, fado portoghese)</i>"}