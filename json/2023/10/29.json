{"day": 29, "month": 10, "year": 2023, "weekday": 7, "date_str": "domenica 29 ottobre 2023", "quotes": "Es 22,20-26; Sal 17; 1Ts 1,5c-10", "quote_vangelo": "secondo Matteo (22,34-40)", "curatore": "Manuela Baracani", "prevangelo": "", "indications": "Salterio: seconda settimana", "preghiniz": "Il Signore \u00e8 mia luce e mia salvezza, di chi avr\u00f2 paura?\nIl Signore \u00e8 difesa della mia vita, di chi avr\u00f2 timore?\nQuando mi assalgono i malvagi per straziarmi la carne,\nsono essi, avversari e nemici, a inciampare e cadere.\nSe contro di me si accampa un esercito, il mio cuore non teme;\nse contro di me divampa la battaglia, anche allora ho fiducia.\nUna cosa ho chiesto al Signore, questa sola io cerco:\nabitare nella casa del Signore tutti i giorni della mia vita,\nper gustare la dolcezza del Signore ed ammirare il suo santuario.\nEgli mi offre un luogo di rifugio nel giorno della sventura.\nMi nasconde nel segreto della sua dimora, mi solleva sulla rupe.\nE ora rialzo la testa sui nemici che mi circondano;\nimmoler\u00f2 nella sua casa sacrifici d'esultanza, inni di gioia canter\u00f2 al Signore.\nAscolta, Signore, la mia voce. Io grido: abbi piet\u00e0 di me! Rispondimi.\nDi te ha detto il mio cuore: \u00abCercate il suo volto\u00bb; il tuo volto, Signore, io cerco.\nNon nascondermi il tuo volto, non respingere con ira il tuo servo.\nSei tu il mio aiuto, non lasciarmi, non abbandonarmi, Dio della mia salvezza.\nMio padre e mia madre mi hanno abbandonato, ma il Signore mi ha raccolto.\nMostrami, Signore, la tua via, guidami sul retto cammino,\na causa dei miei nemici.\nNon espormi alla brama dei miei avversari;\ncontro di me sono insorti falsi testimoni che spirano violenza.\nSono certo di contemplare la bont\u00e0 del Signore nella terra dei viventi.\nSpera nel Signore, sii forte, si rinfranchi il tuo cuore e spera nel Signore.\n<i>(Salmo 26)</i>", "vangelo": "In quel tempo, i farisei, avendo udito che Ges\u00f9 aveva chiuso la bocca ai sadduc\u00e8i, si riunirono insieme e uno di loro, un dottore della Legge, lo interrog\u00f2 per metterlo alla prova: \u00abMaestro, nella Legge, qual \u00e8 il grande comandamento?\u00bb.\nGli rispose: \u00ab\u201cAmerai il Signore tuo Dio con tutto il tuo cuore, con tutta la tua anima e con tutta la tua mente\u201d. Questo \u00e8 il grande e primo comandamento. Il secondo poi \u00e8 simile a quello: \u201cAmerai il tuo prossimo come te stesso\u201d. Da questi due comandamenti dipendono tutta la Legge e i Profeti\u00bb.", "medita": "Il comandamento dell'amore \u00e8 tratto dal libro del Deuteronomio: \u00abAscolta, Israele: il Signore \u00e8 il nostro Dio, il Signore \u00e8 uno solo. Tu amerai il Signore tuo Dio con tutto il cuore, con tutta l'anima e con tutte le forze\u00bb.\nIl grande comandamento non \u00e8 un comandamento: come si pu\u00f2 imporre di amare una persona? Una qualsiasi altra azione, pregare, contemplare, adempiere a doveri e riti, pu\u00f2 essere imposta, comandata. Ma come si pu\u00f2 comandare l'amore? Un amore che derivi da uno sforzo non \u00e8 amore. Che stupore rimanere senza possibilit\u00e0 di azione di fronte a Dio! Cosa possiamo fare per suscitare in noi l'amore? Nulla. Esso sorge gratuitamente come ricambio, quando per primi ci vediamo amati. Anche in questo caso l'unico atteggiamento \u00e8 rivolgere lo sguardo a Lui e chiedere: Signore, concedimi di vedere il Tuo amore e amarti! Il primo passo \u00e8 sempre di Dio, e il cuore dell'uomo non pu\u00f2 fare altro che seguire l'anelito che lo spinge a Lui. Tutto il resto verr\u00e0 di conseguenza.\nAmare il prossimo come se stessi. Mi ha sempre colpito questa parte del vangelo: il prossimo come se stessi. Questo significa che anche per se stessi occorre avere una tenerezza, tanta tenerezza quanta deve essere diretta al prossimo. Amare s\u00e9 \u00e8 una cosa ben pi\u00f9 difficile che amare gli altri: da un lato infatti difendiamo a spada tratta la nostra reputazione e il nostro essere nella ragione. Dall'altro lato non ci perdoniamo il minimo sbaglio, e arriviamo ad odiare il nostro essere, fisico e spirituale. Papa Francesco diceva in un'udienza: \u201cNon dimenticatevi: Ges\u00f9 perdona sempre, Ges\u00f9 non si stanca di perdonare, siamo noi a stancarci di chiedere perdono!\u201d. Siamo peccatori, siamo un nulla, \u00e8 vero, ma siamo un nulla creato, amato e stimato da Dio. Possiamo amare noi stessi in forza dell'amore e della tenerezza che Lui ha per noi, come ci capita di amare una persona perch\u00e9 amata da un nostro amico caro.", "riflettere": "Signore, concedici occhi per vedere il Tuo Amore svelarsi nella giornata.", "preghfin": "Signore Dio mio, insegna al mio cuore\ndove e come cercarti, dove e come trovarti.\nSignore, se tu non sei qui, dove cercher\u00f2 te assente?\nSe poi sei dappertutto, perch\u00e9 mai non ti vedo presente?\nMa tu certo abiti in una luce inaccessibile.\nE dov'\u00e8 la luce inaccessibile, o come mi accoster\u00f2 a essa?\nChi mi condurr\u00e0, chi mi guider\u00e0 a essa s\u00ec che in essa io possa vederti?\nInoltre con quali segni, con quale volto ti cercher\u00f2?\nO Signore Dio mio, mai io ti vidi, non conosco il tuo volto. [..]\nGuarda, Signore, esaudiscici, illuminaci, mostrati a noi.\nRidonati a noi perch\u00e9 ne abbiamo bene: senza di te stiamo tanto male.\nAbbi piet\u00e0 delle nostre fatiche, dei nostri sforzi verso di te: non valiamo nulla senza te.\nInsegnami a cercarti e mostrati quando ti cerco:\nnon posso cercarti se tu non mi insegni, n\u00e9 trovarti se non ti mostri.\nChe io ti cerchi desiderandoti e ti desideri cercandoti,\nche io ti trovi amandoti e ti ami trovandoti.\n<i>(Sant'Anselmo, </i>Prosl\u00f2gion<i>)</i>"}