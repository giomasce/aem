{"day": 2, "month": 10, "year": 2023, "weekday": 1, "date_str": "luned\u00ec 2 ottobre 2023", "quotes": "Es 23,20-23a; Sal 90", "quote_vangelo": "secondo Matteo (18,1-5.10)", "curatore": "Manuela Baracani", "prevangelo": "", "indications": "Santi Angeli custodi", "preghiniz": "O Signore, Signore nostro,\nquanto \u00e8 mirabile il tuo nome su tutta la terra!\nVoglio innalzare sopra i cieli la tua magnificenza,\ncon la bocca di bambini e di lattanti:\nhai posto una difesa contro i tuoi avversari,\nper ridurre al silenzio nemici e ribelli.\nQuando vedo i tuoi cieli, opera delle tue dita,\nla luna e le stelle che tu hai fissato,\nche cosa \u00e8 mai l'uomo perch\u00e9 di lui ti ricordi,\nil figlio dell'uomo, perch\u00e9 te ne curi?\nDavvero l'hai fatto poco meno di un dio,\ndi gloria e di onore lo hai coronato.\nGli hai dato potere sulle opere delle tue mani,\ntutto hai posto sotto i suoi piedi:\ntutte le greggi e gli armenti\ne anche le bestie della campagna,\ngli uccelli del cielo e i pesci del mare,\nogni essere che percorre le vie dei mari.\nO Signore, Signore nostro,\nquanto \u00e8 mirabile il tuo nome su tutta la terra!\n<i>(Salmo 8)</i>", "vangelo": "In quel momento i discepoli si avvicinarono a Ges\u00f9 dicendo: \u00abChi dunque \u00e8 pi\u00f9 grande nel regno dei cieli?\u00bb.\nAllora chiam\u00f2 a s\u00e9 un bambino, lo pose in mezzo a loro e disse: \u00abIn verit\u00e0 io vi dico: se non vi convertirete e non diventerete come i bambini, non entrerete nel regno dei cieli. Perci\u00f2 chiunque si far\u00e0 piccolo come questo bambino, costui \u00e8 il pi\u00f9 grande nel regno dei cieli. E chi accoglier\u00e0 un solo bambino come questo nel mio nome, accoglie me.\nGuardate di non disprezzare uno solo di questi piccoli, perch\u00e9 io vi dico che i loro angeli nei cieli vedono sempre la faccia del Padre mio che \u00e8 nei cieli\u00bb.", "medita": "L'uomo desidera essere grande. L'uomo desidera compiere grandi azioni: per essere guardato e ammirato, cio\u00e8 ottenere l'amore degli altri per s\u00e9; per aiutare e fare il bene degli altri, cio\u00e8 per esprimere il proprio amore per gli altri; per poter affermare con serenit\u00e0 che la sua vita ha avuto un senso. Ges\u00f9 ci toglie dalla prigione del nostro pensiero: non \u00e8 la nostra azione che ci rende grandi, ma ancora prima di essa, il bambino, \u00e8 gi\u00e0 vestito della grandezza e della dignit\u00e0 a immagine di Dio. Nel cuore di qualsiasi uomo alberga il segno di Dio. Questo vuol dire che io sono grande, sacro e prezioso; e che l'uomo seduto accanto a me in ufficio, sul tram, sul tavolo del ristorante, \u00e8 vestito della stessa grandezza e dignit\u00e0. Con quale rispetto Dio si accosta all'uomo e con quale rispetto anche noi possiamo guardare i nostri vicini! L'amore immenso e gratuito che Dio ha per loro \u00e8 garanzia, come si \u00e8 portati a voler bene agli amici degli amici, solo in garanzia della stima che i nostri amici provano per i primi.\nMa Ges\u00f9 presenta come cuore del discorso non cosa fare per essere grandi, bens\u00ec l'accogliere. L'attenzione si sposta dall'essere grande all'accogliere il grande. Questo \u00e8 il modo per sfuggire alla superbia e alla tentazione del potere e della prevaricazione: spostare l'attenzione da s\u00e9 a Colui al quale \u00e8 diretto il nostro amore. Che il problema della giornata non sia come essere grandi, ma come accogliere l'uomo intorno a noi e dunque il Signore. Accogliere: quale delicatezza e tenerezza nasconde questo verbo. Non \u00e8 tanto un verbo di azione quanto di ricezione: Dio va accolto. \u00c8 Lui a presentarsi alle porte della nostra mente e del nostro cuore: noi dobbiamo accettare di dedicare una seria attenzione, una disponibilit\u00e0 e l'umilt\u00e0 dell'ascolto verso la proposta di Dio nella giornata. Con quale segno o uomo, anche il pi\u00f9 piccolo, busserai oggi Signore alla mia porta?", "riflettere": "Signore fa che sia pronto a sacrificare la sterile centralit\u00e0 della mia persona per accogliere la Tua presenza.", "preghfin": "Chiesi a Dio di essere forte per eseguire progetti grandiosi;\nEgli mi rese debole per conservarmi nell'umilt\u00e0.\nDomandai a Dio che mi desse salute per realizzare grandi imprese;\nEgli mi ha dato il dolore per comprenderla meglio.\nGli domandai la ricchezza per possedere tutto:\nmi ha fatto povero per non essere egoista.\nGli domandai il potere perch\u00e9 gli uomini avessero bisogno di me:\nEgli mi ha dato l'umiliazione perch\u00e9 io avessi bisogno di loro.\nDomandai a Dio tutto per godere la vita:\nmi ha lasciato la vita perch\u00e9 io potessi apprezzare tutto.\nSignore non ho ricevuto niente di quello che chiedevo,\nma mi hai dato tutto quello di cui avevo bisogno e quasi contro la mia volont\u00e0.\nLe preghiere che non feci furono esaudite.\nSii lodato; o mio Signore, fra tutti gli uomini nessuno possiede quello che io ho.\n<i>(Kirk Kilgour)</i>"}