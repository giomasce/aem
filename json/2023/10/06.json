{"day": 6, "month": 10, "year": 2023, "weekday": 5, "date_str": "venerd\u00ec 6 ottobre 2023", "quotes": "Bar 1,15-22; Sal 78", "quote_vangelo": "secondo Luca (10,13-16)", "curatore": "Manuela Baracani", "prevangelo": "", "indications": "", "preghiniz": "Nel Signore mi sono rifugiato.\nCome potete dirmi:\n\u00abFuggi come un passero verso il monte\u00bb?\nEcco, i malvagi tendono l'arco,\naggiustano la freccia sulla corda\nper colpire nell'ombra i retti di cuore.\nQuando sono scosse le fondamenta,\nil giusto che cosa pu\u00f2 fare?\nMa il Signore sta nel suo tempio santo,\nil Signore ha il trono nei cieli.\nI suoi occhi osservano attenti,\nle sue pupille scrutano l'uomo.\nIl Signore scruta giusti e malvagi,\negli odia chi ama la violenza.\nBrace, fuoco e zolfo far\u00e0 piovere sui malvagi;\nvento bruciante toccher\u00e0 loro in sorte.\nGiusto \u00e8 il Signore, ama le cose giuste;\ngli uomini retti contempleranno il suo volto.\n<i>(Salmo 11)</i>", "vangelo": "In quel tempo, Ges\u00f9 disse: \u00abGuai a te, Coraz\u00ecn, guai a te, Bets\u00e0ida! Perch\u00e9, se a Tiro e a Sid\u00f2ne fossero avvenuti i prodigi che avvennero in mezzo a voi, gi\u00e0 da tempo, vestite di sacco e cosparse di cenere, si sarebbero convertite. Ebbene, nel giudizio, Tiro e Sid\u00f2ne saranno trattate meno duramente di voi.\nE tu, Caf\u00e0rnao, sarai forse innalzata fino al cielo? Fino agli inferi precipiterai!\nChi ascolta voi ascolta me, chi disprezza voi disprezza me. E chi disprezza me, disprezza colui che mi ha mandato\u00bb.", "medita": "Chi \u00e8 da molto vicino alla fede \u00e8 colui che corre maggiormente il rischio dell'assuefazione e che il Signore gli passi accanto senza che egli lo riconosca. Cos\u00ec egli d\u00e0 per scontato i Suoi segni, vive con superficialit\u00e0 e nella distrazione la realt\u00e0 che lo circonda. Quale differenza tra un cuore che vive le cose in modo scontato e uno che vive la giornata nell'attesa di vedere come Dio si presenter\u00e0! A chi domanda un significato del tempo, delle giornate, viene donata una grandissima intensit\u00e0 di vita, perch\u00e9 tanti accadimenti diventano segno di Qualcuno di pi\u00f9 grande. Chi grida e cerca il significato delle cose non le vede passare con banalit\u00e0 e leggerezza, ma \u00e8 tutto teso nel tentativo di identificarne il significato pi\u00f9 profondo, pi\u00f9 \u201calto\u201d. Un esercizio che pu\u00f2 aiutare a non vivere superficialmente \u00e8 chiedersi \u201cSignore, perch\u00e9 mi dai questo?\u201d. La memoria della presenza di un Dio che mi ama e che mi dona le cose mi aiuta pian piano a uscire dalla dimenticanza e a riconoscere i fatti della realt\u00e0 come segni della presenza e dell'amore di Cristo.\nL'attenzione alle realt\u00e0 richiede una posizione di umilt\u00e0, la pi\u00f9 difficile da conservare per chi \u00e8 gi\u00e0 da molto in un cammino di fede. Allo stupore dell'incontro con qualcosa di diverso, inusuale, non possibile all'uomo e dunque eccezionale, che denuncia la presenza del Signore, si sostituisce l'orgoglio di chi gi\u00e0 sa, chi ha capito, chi conosce. E in tal modo ci si perde la possibilit\u00e0 di commuoversi per il costante ritorno della presenza divina nella giornata abitudinaria e imprigionata nelle convinzioni stantie di una fede non mossa da un fatto presente, che accade ora.", "riflettere": "Viviamo la giornata di oggi con un'attenzione speciale alla ricerca del significato di ci\u00f2 che accade. Chiediamo al Signore la ragione per cui ci fa passare per le circostanze che ci si presenteranno, e che si disveli nei fatti della giornata.", "preghfin": "Dolce Cristo, o Dio buono,\nmio amore, mia vita,\nmia salvezza, mia gloria.\nTu sei il Creatore,\nTu sei il Salvatore del mondo.\nTe io desidero, te cerco,\nte adoro, o dolce Amore,\nte io adoro, o caro Ges\u00f9.\n<i>(</i>Dulcis Christe<i>, Michelangelo Grancini, sec. XVII)</i>"}