{"day": 25, "month": 10, "year": 2023, "weekday": 3, "date_str": "mercoled\u00ec 25 ottobre 2023", "quotes": "Rm 6,12-18; Sal 123", "quote_vangelo": "secondo Luca (12,39-48)", "curatore": "Manuela Baracani", "prevangelo": "", "indications": "", "preghiniz": "Signore, fammi giustizia:\nnell'integrit\u00e0 ho camminato,\nconfido nel Signore, non potr\u00f2 vacillare.\nScrutami, Signore, e mettimi alla prova,\nraffinami al fuoco il cuore e la mente.\nLa tua bont\u00e0 \u00e8 davanti ai miei occhi\ne nella tua verit\u00e0 dirigo i miei passi.\nNon siedo con gli uomini mendaci\ne non frequento i simulatori.\nOdio l'alleanza dei malvagi,\nnon mi associo con gli empi.\nLavo nell'innocenza le mie mani\ne giro attorno al tuo altare, Signore,\nper far risuonare voci di lode\ne per narrare tutte le tue meraviglie.\nSignore, amo la casa dove dimori\ne il luogo dove abita la tua gloria.\n<i>(Salmo 25)</i>", "vangelo": "In quel tempo, Ges\u00f9 disse ai suoi discepoli: \u00abCercate di capire questo: se il padrone di casa sapesse a quale ora viene il ladro, non si lascerebbe scassinare la casa. Anche voi tenetevi pronti perch\u00e9, nell'ora che non immaginate, viene il Figlio dell'uomo\u00bb.\nAllora Pietro disse: \u00abSignore, questa parabola la dici per noi o anche per tutti?\u00bb.\nIl Signore rispose: \u00abChi \u00e8 dunque l'amministratore fidato e prudente, che il padrone metter\u00e0 a capo della sua servit\u00f9 per dare la razione di cibo a tempo debito? Beato quel servo che il padrone, arrivando, trover\u00e0 ad agire cos\u00ec. Davvero io vi dico che lo metter\u00e0 a capo di tutti i suoi averi.\nMa se quel servo dicesse in cuor suo: \u201cIl mio padrone tarda a venire\u201d, e cominciasse a percuotere i servi e le serve, a mangiare, a bere e a ubriacarsi, il padrone di quel servo arriver\u00e0 un giorno in cui non se l'aspetta e a un'ora che non sa, lo punir\u00e0 severamente e gli infligger\u00e0 la sorte che meritano gli infedeli.\nIl servo che, conoscendo la volont\u00e0 del padrone, non avr\u00e0 disposto o agito secondo la sua volont\u00e0, ricever\u00e0 molte percosse; quello invece che, non conoscendola, avr\u00e0 fatto cose meritevoli di percosse, ne ricever\u00e0 poche.\nA chiunque fu dato molto, molto sar\u00e0 chiesto; a chi fu affidato molto, sar\u00e0 richiesto molto di pi\u00f9\u00bb.", "medita": "Tenetevi pronti. L'esortazione di Ges\u00f9 non \u00e8 forse tanto un avvertimento, quanto un suggerimento per vivere intensamente il presente. Chi rimanda al futuro, al momento programmato, il rapporto con Dio perde la bellezza dell'attimo presente. La vita con Ges\u00f9 \u00e8 intensa: Egli stesso si definisce Vita (Io sono la Via, la Verit\u00e0, la Vita), ed Egli stesso ci ha promesso il centuplo su questa terra. Rimandare la lealt\u00e0 con se stessi descritta nella meditazione di ieri ci impedisce di vivere pienamente e intensamente la nostra realt\u00e0.\nIn questo Vangelo ci sono molte altre parole preziose: l'amministratore fidato e prudente. Fiducia e prudenza, dove la prudenza \u00e8 \u00abla virt\u00f9 che dispone la ragione pratica a discernere in ogni circostanza il nostro vero bene e a scegliere i mezzi adeguati per compierlo. [\u2026] Grazie alla prudenza [\u2026] superiamo i dubbi sul bene da compiere e il male da evitare\u00bb (Catechismo della Chiesa Cattolica, 1806). La prudenza, il rimanere desti, ci permette di restare attaccati al bene e non fare del male a noi stessi e agli altri con il peccato. Percuotere, mangiare e bere ci\u00f2 che non \u00e8 suo e ubriacarsi: questo fa il servo infedele. Il potere, la violenza e il possesso sono ci\u00f2 che domina una vita dove manca il discernimento. E questo non sar\u00e0 perdonato a chi ha conosciuto la mano misericordiosa di Dio, a chi l'ha sperimentata su di s\u00e9 come balsamo di cura nella propria esistenza.\nUn'altra parola \u00e8 \u201ca tempo debito\u201d. In altri passi la Bibbia ricorda che \u201cc'\u00e8 un tempo per ogni cosa\u201d: vivere l'armonia e il rispetto per il mondo che Dio ci ha dato e per gli altri implica saper attendere il tempo giusto per le cose. Attendere \u00e8 un segno di umilt\u00e0: spesso nel tentativo\u2014anche con buone intenzioni\u2014di testimoniare Cristo, ma nel tempo sbagliato, sono in verit\u00e0 la nostra vanagloria e il nostro orgoglio a condurci. Attendere l'ispirazione dello Spirito Santo in noi permette di parlare ai cuori degli altri, e ci lascia con una profonda beatitudine, come descritto da Ges\u00f9.", "riflettere": "Preghiamo lo Spirito perch\u00e9 ci doni la virt\u00f9 della prudenza, e ritagliamoci uno spazio per meditare nel silenzio, cos\u00ec da discernere ci\u00f2 che \u00e8 gradito a Dio.", "preghfin": "Signore, insegnami a non parlare\ncome un bronzo risonante o un cembalo squillante,\nma con amore.\nRendimi capace di comprendere\ne dammi la fede che muove le montagne,\nma con l'amore.\nInsegnami quell'amore che \u00e8 sempre paziente e sempre gentile;\nmai geloso, presuntuoso, egoista o permaloso;\nl'amore che prova gioia nella verit\u00e0, sempre pronto a perdonare,\na credere, a sperare e a sopportare.\nInfine, quando tutte le cose finite si dissolveranno\ne tutto sar\u00e0 chiaro,\nche io possa essere stato il debole ma costante\nriflesso del tuo amore perfetto.\n<i>(Signore insegnami a parlare, Madre Teresa)</i>"}