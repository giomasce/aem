{"day": 22, "month": 10, "year": 2023, "weekday": 7, "date_str": "domenica 22 ottobre 2023", "quotes": "Is 45,1.4-6; Sal 95; 1Ts 1,1-5b", "quote_vangelo": "secondo Matteo (22,15-21)", "curatore": "Manuela Baracani", "prevangelo": "", "indications": "Salterio: prima settimana", "preghiniz": "Signore, chi abiter\u00e0 nella tua tenda?\nChi dimorer\u00e0 sul tuo santo monte?\nColui che cammina senza colpa,\nagisce con giustizia e parla lealmente,\nnon dice calunnia con la lingua,\nnon fa danno al suo prossimo\ne non lancia insulto al suo vicino.\nAi suoi occhi \u00e8 spregevole il malvagio,\nma onora chi teme il Signore.\nAnche se giura a suo danno, non cambia;\npresta denaro senza fare usura,\ne non accetta doni contro l'innocente.\nColui che agisce in questo modo\nrester\u00e0 saldo per sempre.\n<i>(Salmo 15)</i>", "vangelo": "In quel tempo, i farisei se ne andarono e tennero consiglio per vedere come cogliere in fallo Ges\u00f9 nei suoi discorsi.\nMandarono dunque da lui i propri discepoli, con gli erodi\u00e0ni, a dirgli: \u00abMaestro, sappiamo che sei veritiero e insegni la via di Dio secondo verit\u00e0. Tu non hai soggezione di alcuno, perch\u00e9 non guardi in faccia a nessuno. Dunque, di' a noi il tuo parere: \u00e8 lecito, o no, pagare il tributo a Cesare?\u00bb.\nMa Ges\u00f9, conoscendo la loro malizia, rispose: \u00abIpocriti, perch\u00e9 volete mettermi alla prova? Mostratemi la moneta del tributo\u00bb. Ed essi gli presentarono un denaro. Egli domand\u00f2 loro: \u00abQuesta immagine e l'iscrizione, di chi sono?\u00bb. Gli risposero: \u00abDi Cesare\u00bb.\nAllora disse loro: \u00abRendete dunque a Cesare quello che \u00e8 di Cesare e a Dio quello che \u00e8 di Dio\u00bb.", "medita": "Verit\u00e0. Gli erodiani cercano di usare una caratteristica di Ges\u00f9\u2014il parlare con verit\u00e0\u2014per coglierlo in fallo. Il male parte da qualcosa di vero per distorcerlo in un ragionamento, allontanando l'uomo dall'esperienza di fede concreta. Ges\u00f9 parla con verit\u00e0, non ha soggezione e non guarda in faccia a nessuno. Che meraviglia la cristallinit\u00e0 della Sua Persona! La totale autenticit\u00e0 e schiettezza di Cristo \u00e8 involontariamente oggetto della stima anche dei suoi nemici. Questo deve essere il segno anche del cristiano: non temere la verit\u00e0, ma esservi anzi fedele, anche quando questo implica il conflitto con il pensiero altrui. Da questo conflitto pu\u00f2 nascere un dialogo arricchente se la controparte \u00e8 aperta al confronto: e in questo modo il dialogo anche tra credente e non credente diventa strada per conoscere di pi\u00f9 la Verit\u00e0, e cio\u00e8 conoscere di pi\u00f9 Cristo. Anche i non credenti sono compagni preziosi nel nostro cammino di fede: non lasciamo cadere le occasioni di dialogo franco con loro!\nNella vita quotidiana si presentano spesso occasioni in cui ci chiediamo quale sia la volont\u00e0 di Dio, quale sia la cosa giusta e lecita. Ges\u00f9 non rifiuta la risposta alla domanda sul tributo, ma ne rimprovera la nascita: non un autentico desiderio di verit\u00e0, ma il desiderio di prendere in fallo Dio. Questo atteggiamento \u00e8 l'esatto opposto del cercatore della verit\u00e0, ma mira a usare la realt\u00e0 per dimostrare una propria idea, costruisce le domande sulla vita in modo da perseguire un proprio obiettivo. Chi vive in questo modo perde la meraviglia dello stupore e del trovare la verit\u00e0 che riempie di gioia il proprio cuore.", "riflettere": "Preghiamo perch\u00e9 i fratelli ci trovino disponibili al dialogo sincero con loro, e perch\u00e9 i nostri rapporti quotidiani diventino terreno fecondo per la ricerca della verit\u00e0.", "preghfin": "Signore Dio, ti lodiamo e ti glorifichiamo per la bellezza di questo dono che si chiama dialogo.\n\u00c8 un \u201cfiglio\u201d prediletto di Dio perch\u00e9 \u00e8 simile alla corrente alternata\nche rifluisce incessantemente in seno alla Santa Trinit\u00e0.\nIl dialogo scioglie i nodi, dissipa i sospetti, apre le porte,\nrisolve i conflitti, fa crescere la persona.\n\u00c8 vincolo di unit\u00e0 e fonte di fratellanza.\nO Signore Ges\u00f9, quando appare la tensione concedimi l'umilt\u00e0 necessaria\nper non voler imporre la mia verit\u00e0 contrastando la verit\u00e0 del mio fratello,\nfa' che io sappia tacere al momeno opportuno\ne aspettare che egli abbia completato il suo pensiero.\nDammi la saggezza per capire che nessun essere umano\n\u00e8 in grado di possedere l'intera verit\u00e0 assoluta,\ne che non c'\u00e8 errore o stravaganza ai miei occhi\nche non racchiuda qualche elemento di verit\u00e0.\nDammi la saggezza per riconoscere che anch'io posso sbagliare su qualche aspetto della verit\u00e0,\ne che dalla verit\u00e0 del fratello posso invece arricchirmi.\nE infine dammi la generosit\u00e0 di pensare che anch'egli ricerca onestamente la verit\u00e0,\ne di accogliere senza pregiudizi e con benevolenza le opinioni degli altri.\nO Signore Ges\u00f9, dacci la grazia del dialogo. Amen\n<i>(Ignazio Larranaga, </i>La grazia del dialogo<i>)</i>"}