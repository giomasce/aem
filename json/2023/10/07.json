{"day": 7, "month": 10, "year": 2023, "weekday": 6, "date_str": "sabato 7 ottobre 2023", "quotes": "Bar 4,5-12.27-29; Sal 68", "quote_vangelo": "secondo Luca (10,17-24)", "curatore": "Manuela Baracani", "prevangelo": "", "indications": "Beata Vergine Maria del Rosario", "preghiniz": "Render\u00f2 grazie al Signore con tutto il cuore,\nannuncer\u00f2 tutte le tue meraviglie.\nGioir\u00f2 ed esulter\u00f2 in te,\ncanter\u00f2 inni al tuo nome, o Altissimo,\nmentre i miei nemici tornano indietro,\ndavanti a te inciampano e scompaiono,\nperch\u00e9 hai sostenuto il mio diritto e la mia causa:\nti sei seduto in trono come giudice giusto.\nHai minacciato le nazioni, hai sterminato il malvagio,\nil loro nome hai cancellato in eterno, per sempre.\nIl nemico \u00e8 battuto, ridotto a rovine per sempre.\n\u00c8 scomparso il ricordo delle citt\u00e0 che hai distrutto.\nMa il Signore siede in eterno,\nstabilisce il suo trono per il giudizio:\ngoverner\u00e0 il mondo con giustizia,\ngiudicher\u00e0 i popoli con rettitudine.\nIl Signore sar\u00e0 un rifugio per l'oppresso,\nun rifugio nei momenti di angoscia.\nConfidino in te quanti conoscono il tuo nome,\nperch\u00e9 tu non abbandoni chi ti cerca, Signore.", "vangelo": "In quel tempo, i settantadue tornarono pieni di gioia, dicendo: \u00abSignore, anche i dem\u00f2ni si sottomettono a noi nel tuo nome\u00bb.\nEgli disse loro: \u00abVedevo Satana cadere dal cielo come una folgore. Ecco, io vi ho dato il potere di camminare sopra serpenti e scorpioni e sopra tutta la potenza del nemico: nulla potr\u00e0 danneggiarvi. Non rallegratevi per\u00f2 perch\u00e9 i dem\u00f2ni si sottomettono a voi; rallegratevi piuttosto perch\u00e9 i vostri nomi sono scritti nei cieli\u00bb.\nIn quella stessa ora Ges\u00f9 esult\u00f2 di gioia nello Spirito Santo e disse: \u00abTi rendo lode, o Padre, Signore del cielo e della terra, perch\u00e9 hai nascosto queste cose ai sapienti e ai dotti e le hai rivelate ai piccoli. S\u00ec, o Padre, perch\u00e9 cos\u00ec hai deciso nella tua benevolenza. Tutto \u00e8 stato dato a me dal Padre mio e nessuno sa chi \u00e8 il Figlio se non il Padre, n\u00e9 chi \u00e8 il Padre se non il Figlio e colui al quale il Figlio vorr\u00e0 rivelarlo\u00bb.\nE, rivolto ai discepoli, in disparte, disse: \u00abBeati gli occhi che vedono ci\u00f2 che voi vedete. Io vi dico che molti profeti e re hanno voluto vedere ci\u00f2 che voi guardate, ma non lo videro, e ascoltare ci\u00f2 che voi ascoltate, ma non lo ascoltarono\u00bb.", "medita": "I discepoli ritornano, pieni di gioia. Per cosa sono pieni di gioia? Vedere il bene vincere, vedere la promessa compiuta. Eppure non \u00e8 questo il dono di Dio a noi. Non \u00e8 vedere un risultato di bene, una vittoria ci\u00f2 che Dio considera una occasione di gioia. Ges\u00f9 esorta a rallegrarsi non per il risultato di una propria azione, reazione naturalmente umana, ma piuttosto di essere oggetto di un amore. Che cosa difficile per l'animo umano! \u00c8 molto pi\u00f9 facile sentirsi compiuti perch\u00e9 si riesce a dare, a fare, a perdonare, ad amare. \u00c8 difficile invece sentirsi compiuti per il solo essere. Essere ed essere amato. Quale stima di noi ha il Signore per cui ancora prima di compiere qualsiasi azione degna di nota egli gi\u00e0 ci vuole accanto a S\u00e9, tanto da riservarci un posto perch\u00e9 possiamo vivere per sempre con Lui. Dio ci desidera! Desidera che stiamo con Lui per sempre. Anche morire fa meno paura se ci aspetta Uno che ci ama cos\u00ec. I piccoli, i bambini si lasciano amare semplicemente: si rifugiano tra le braccia dei genitori, cercano il loro sostegno nei momenti di paura, sconforto, fatica. I bambini non si concepiscono mai da soli, ma sempre in relazione alla mamma e al pap\u00e0. Allo stesso modo la vita si riempie di colori, come le ali dell'angelo nell'Annunciazione del Beato Angelico, quando non ci concepiamo da soli, ma in un rapporto continuo con Dio. E come in ogni rapporto umano, solo in questa convivenza e frequentazione accade di conoscersi e affezionarsi.", "riflettere": "Preghiamo perch\u00e9 il Signore ci doni la Grazia di veder crescere la consapevolezza del suo infinito amore per noi.", "preghfin": "Grazie a Dio la mia vita \u00e8 cambiata,\nchi mi ha visto sa come sono cambiato:\nla tristezza se ne \u00e8 andata,\ncon Te ho imparato a sorridere.\nHai nascosto le lacrime di chi ha sofferto tanto.\nHai organizzato una festa in me:\necco perch\u00e9 io canto cos\u00ec.\n<i>(Minha Festa, canto portoghese)</i>"}