{"day": 4, "month": 10, "year": 2023, "weekday": 3, "date_str": "mercoled\u00ec 4 ottobre 2023", "quotes": "Gal 6,14-18; Sal 15", "quote_vangelo": "secondo Matteo (11,25-30)", "curatore": "Manuela Baracani", "prevangelo": "", "indications": "San Francesco di Assisi", "preghiniz": "Vieni mia Via, Verit\u00e0 e Vita,\ntu sei la via che ci fa respirare,\nla verit\u00e0 che pone fine alle discordie\ne la vita che sconfigge la morte.\nVieni mia Luce, mia Festa, mia Forza,\nluce che annuncia il banchetto\nche cresce in bellezza\ne d\u00e0 forza a chi vi partecipa.\nVieni mia Gioia, mio Amore, mio Cuore,\ntu sei la gioia che nessuno pu\u00f2 togliere;\ndal tuo amore nessuno mi pu\u00f2 separare,\ntu sei il cuore che gioisce nell'amore.\n<i>(</i>Come my way my truth my life<i>, inno di George Herbert, 1633)</i>", "vangelo": "In quel tempo Ges\u00f9 disse: \u00abTi rendo lode, Padre, Signore del cielo e della terra, perch\u00e9 hai nascosto queste cose ai sapienti e ai dotti e le hai rivelate ai piccoli. S\u00ec, o Padre, perch\u00e9 cos\u00ec hai deciso nella tua benevolenza. Tutto \u00e8 stato dato a me dal Padre mio; nessuno conosce il Figlio se non il Padre, e nessuno conosce il Padre se non il Figlio e colui al quale il Figlio vorr\u00e0 rivelarlo.\nVenite a me, voi tutti che siete stanchi e oppressi, e io vi dar\u00f2 ristoro. Prendete il mio giogo sopra di voi e imparate da me, che sono mite e umile di cuore, e troverete ristoro per la vostra vita. Il mio giogo infatti \u00e8 dolce e il mio peso leggero\u00bb.", "medita": "Come trovare la forza per andare dal Signore nei momenti di oppressione e stanchezza? Forse sono questi i momenti pi\u00f9 critici per la fede: non \u00e8 il dolore, che ci fa gridare verso Dio per cercare una risposta, la circostanza pi\u00f9 pericolosa per la vita del cristiano: forse \u00e8 la stanchezza accumulata dalle tante piccole ferite ricevute, dalle responsabilit\u00e0, dalle preoccupazioni. Dall'inevitabile cedimento al credere che le cose siano sorrette dalle nostre spalle. Ma anche dall'oppressione del vedere il male intorno a noi, dall'impotenza nel combatterlo. Come camminare verso il Signore? Quando la mente, la parte razionale e spirituale, non riesce a darci sostento, la genialit\u00e0 di Dio ci dona un corpo che pu\u00f2 fisicamente stare alla sua presenza. L'adorazione eucaristica, o lo stare semplicemente davanti a Dio nella presenza del Santissimo con un gesto fisico, \u00e8 possibile anche nell'aridit\u00e0 pi\u00f9 grande del cuore. \u00c8 una posizione umile, di chi \u00e8 consapevole della propria totale povert\u00e0. \u00c8 la posizione dell'attesa della Salvezza, del ristoro che non pu\u00f2 venire da un proprio merito, ma solo come dono. Il silenzio \u00e8 condizione necessaria e di aiuto nell'attesa: di esso il Signore si serve per aprire una breccia nella corteccia del cuore.", "riflettere": "Signore, aiutaci a ritagliare dei momenti di silenzio per poter cercare e godere della Tua compagnia, della Tua presenza, del Tuo ristoro.", "preghfin": "Qui, presso a Te, Signore,\nrestar vogl'io!\nE il grido del mio cuore\nl'ascolta, o Dio!\nLa sera scende oscura\nsul cuor che s'impaura;\nmi tenga ogn'or la fe'\nqui presso a Te.\nQui presso a Te, Signore,\nrestar vogl'io!\nNiun vede il mio dolor,\ntu'l vedi, o Dio!\nO vivo Pan verace,\nsol Tu puoi darmi pace;\ne pace v'ha per me\nqui presso a Te."}