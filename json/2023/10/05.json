{"day": 5, "month": 10, "year": 2023, "weekday": 4, "date_str": "gioved\u00ec 5 ottobre 2023", "quotes": "Ne 8,1-4a.5-6.7b-12; Sal 18", "quote_vangelo": "secondo Luca (10,1-12)", "curatore": "Manuela Baracani", "prevangelo": "Il commento di oggi \u00e8 proposto dal Centro Diocesano per le Vocazioni di Pisa", "indications": "", "preghiniz": "Dio di bont\u00e0 e di misericordia,\nche ci chiedi di collaborare alla tua opera di salvezza,\nmanda numerosi e santi operai per la tua vigna,\nperch\u00e9 alla tua Chiesa non manchino mai annunciatori coraggiosi del Vangelo,\nsacerdoti che ti offrano anche con la vita il sacrificio dell'Eucarestia\ne che, quali segni splendenti di Cristo buon pastore,\nguidino il tuo popolo sulle strade della carit\u00e0.\nManda il tuo Spirito Santo a rinfrancare il cuore dei giovani,\nperch\u00e9 abbiano il coraggio di dirti s\u00ec quando li chiami al servizio dei fratelli,\nla perseveranza nel seguire Ges\u00f9 anche sulla via della croce\ne la gioia grande di essere nel mondo testimoni del tuo amore.\nO Maria, Madre dei sacerdoti, dona a tutti i membri della Chiesa pisana\nla tua stessa fedelt\u00e0 per testimoniare a tutti\nla gioia che nasce dall'incontro con Cristo che vive e regna nei secoli in eterno. Amen.\n<i>(Giovanni Paolo Benotto)</i>", "vangelo": "In quel tempo, il Signore design\u00f2 altri settantadue e li invi\u00f2 a due a due davanti a s\u00e9 in ogni citt\u00e0 e luogo dove stava per recarsi.\nDiceva loro: \u00abLa messe \u00e8 abbondante, ma sono pochi gli operai! Pregate dunque il signore della messe, perch\u00e9 mandi operai nella sua messe! Andate: ecco, vi mando come agnelli in mezzo a lupi; non portate borsa, n\u00e9 sacca, n\u00e9 sandali e non fermatevi a salutare nessuno lungo la strada.\nIn qualunque casa entriate, prima dite: \u201cPace a questa casa!\u201d. Se vi sar\u00e0 un figlio della pace, la vostra pace scender\u00e0 su di lui, altrimenti ritorner\u00e0 su di voi. Restate in quella casa, mangiando e bevendo di quello che hanno, perch\u00e9 chi lavora ha diritto alla sua ricompensa. Non passate da una casa all'altra.\nQuando entrerete in una citt\u00e0 e vi accoglieranno, mangiate quello che vi sar\u00e0 offerto, guarite i malati che vi si trovano, e dite loro: \u201c\u00c8 vicino a voi il regno di Dio\u201d. Ma quando entrerete in una citt\u00e0 e non vi accoglieranno, uscite sulle sue piazze e dite: \u201cAnche la polvere della vostra citt\u00e0, che si \u00e8 attaccata ai nostri piedi, noi la scuotiamo contro di voi; sappiate per\u00f2 che il regno di Dio \u00e8 vicino\u201d. Io vi dico che, in quel giorno, S\u00f2doma sar\u00e0 trattata meno duramente di quella citt\u00e0\u00bb.", "medita": "Non sembra esserci alcun significato per il numero 72 e, proprio per questo, \u00e8 improbabile che l'evangelista l'abbia scelto a caso. Una suggestiva interpretazione di questo numero fa riferimento a Nm 11, 11--29, dove si racconta delle lamentele del popolo di Israele, stufo di cibarsi solo di manna. Allora Mos\u00e8, che tanto ha fatto per loro, si spazientisce e si lamenta a sua volta con il Signore perch\u00e9 tutti i problemi del suo popolo, inclusi i capricci, ricadono solo su di lui.\nIl Signore allora gli chiede di radunare 70 (multiplo di 7, quindi moltitudine) anziani e di condurli alla tenda del convegno dove riceveranno lo spirito che \u00e8 su Mos\u00e8, affinch\u00e9 anche loro \u201cprofetizzino\u201d al popolo. Ma dopo l'investitura dei 70, si mettono a profetizzare anche 2 anziani che non si erano presentati davanti alla tenda del convegno. Allora Giosu\u00e8, braccio destro e futuro successore di Mos\u00e8, grida allo scandalo, ma Mos\u00e8 gli risponde: \u00abSei tu geloso per me? Fossero tutti profeti nel popolo del Signore e volesse il Signore dare loro il suo spirito!\u00bb.\nAlla luce di questo episodio, il numero 72 degli inviati dal Signore sarebbe l'insieme dei convocati (70) per ricevere il dono della profezia, pi\u00f9 chiunque altro (2) sia disposto ad accoglierlo.", "riflettere": "Prezioso decalogo per evangelizzatori e catechisti: 1. \u201ca 2 a 2\u201d: mai da soli; 2. \u201cdavanti a s\u00e9\u201d: annunciatori di Ges\u00f9; 3. \u201cpochi gli operai, pregate\u201d: se insufficienti o inadeguati, pregate; 4. \u201cin mezzo ai lupi\u201d: pronti a rischiare, come Ges\u00f9; 5. \u201cnon portate\u201d: fate conto \u201csolo\u201d sulla Parola del Signore; 6. \u201cnon fermatevi\u201d: nessun rapporto superficiale; 7. \u201cPace\u201d: presentarsi amichevolmente; 8. \u201cmangiando e bevendo\u201d: offrire ed accettare aiuto; 9. \u201cnon passate\u201d: soffermarsi, non abbandonare; 10. \u201cdite loro\u201d: l'annuncio solo dopo i preliminari.", "preghfin": "Preghiamo il nostro Padre che \u00e8 nei cieli\nperch\u00e9 continui a donare alla Chiesa e al mondo\nfigli che dedichino tutta la loro vita alle missioni.\nPerch\u00e9 infonda nel loro cuore la sua Sapienza,\nfonte di Vita e di Amore\ne li renda capaci di donare tutto s\u00e9 stessi a Lui\nnei fratelli con tutto l'amore del loro cuore."}