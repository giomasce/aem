{"day": 26, "month": 10, "year": 2023, "weekday": 4, "date_str": "gioved\u00ec 26 ottobre 2023", "quotes": "Rm 6,19-23; Sal 1", "quote_vangelo": "secondo Luca (12,49-53)", "curatore": "Manuela Baracani", "prevangelo": "", "indications": "", "preghiniz": "Viva l'anima mia per cantare le Tue lodi.\nSignore sulla mia cetra io Ti canto e lodo il Tuo Nome,\ndel fiume scorre l'acqua a me d'accanto e io vivo la Tua immensa pace.\nViva l'anima mia per cantare le Tue lodi.\nNella Tua mano io sono sicuro come roccia alla furia del vento,\nla spada e lo scudo che mi hai dato sono forti e non temono ferro.\nViva l'anima mia per cantare le Tue lodi.\nLa mia gente non vuole che io beva alla Tua fonte,\nma la gente non sa che chi beve alla fonte non avr\u00e0 pi\u00f9 sete.\nViva l'anima mia per cantare le Tue lodi.\nLa Tua pace \u00e8 immensa come il mare che rispecchia il cielo infinito,\nil Tuo amore \u00e8 rosso come il sole che fa rosso il cielo e il mare.\nViva l'anima mia per cantare le Tue lodi.\n<i>(Claudio Chieffo, </i>Alleluia della forza<i>)</i>", "vangelo": "In quel tempo, Ges\u00f9 disse ai suoi discepoli: \u00abSono venuto a gettare fuoco sulla terra, e quanto vorrei che fosse gi\u00e0 acceso! Ho un battesimo nel quale sar\u00f2 battezzato, e come sono angosciato finch\u00e9 non sia compiuto!\nPensate che io sia venuto a portare pace sulla terra? No, io vi dico, ma divisione. D'ora innanzi, se in una famiglia vi sono cinque persone, saranno divisi tre contro due e due contro tre; si divideranno padre contro figlio e figlio contro padre, madre contro figlia e figlia contro madre, suocera contro nuora e nuora contro suocera\u00bb.", "medita": "La sincerit\u00e0, la franchezza, il coraggio di essere veri, virt\u00f9 necessarie a un cristiano, spesso portano divisione. Divisione con chi non condivide il pensiero cristiano; divisione con chi non lo comprende perch\u00e9 non ne ha fatto esperienza; divisione con chi ha deciso di condurre la sua vita secondo altri criteri, spesso volti alla realizzazione di s\u00e9 come primario obiettivo. La divisione \u00e8 ferita: pensiamo al dolore di molte persone, madri e padri, nonni e nonne, figli e figlie, nel vedere le persone a cui pi\u00f9 si vuol bene agire facendo del male a s\u00e9 e agli altri. O in generale il dolore e la rabbia di vedere chi \u00e8 pi\u00f9 vicino a noi pensarla in un modo totalmente diverso da noi\u2014e questo vale per i credenti verso i non credenti e viceversa! Anche questa naturale reazione svela per\u00f2 la vera natura dell'animo umano: l'anelito alla comunione. E la sofferenza per questa divisione pu\u00f2 diventare motore per cercare la verit\u00e0 in chi si muove senza faziosit\u00e0. L'importanza di mantenere la sincerit\u00e0 e l'apertura all'altro permette che nasca un dialogo vero: non chiudiamo la porta a coloro che ormai etichettiamo come lontani da noi! Dio ha lasciato insito in ogni cuore il desiderio di Lui, e a tempo debito esso maturer\u00e0.", "riflettere": "Preghiamo perch\u00e9 lo Spirito ci doni la totale Verit\u00e0 nella parola e nelle opere e il coraggio della testimonianza.", "preghfin": "Tu, o Dio, sei soprattutto silenzio\nma per amore nostro ti sei fatto anche Parola,\nParola di Luce e di Vita.\nTu sai che noi viviamo come sospesi tra il silenzio e la parola:\nnei momenti felici ci sembra di udire e di dire parole che danno colore all'amore.\nMa sai che i nostri silenzi sono abitati da paure e spesso tensioni;\nanche le nostre parole possono talora mortificare e ferire.\nPer questo ci rivolgiamo a te per chiederti il dono del silenzio\nche \u00e8 ascolto profondo e libero di chi ci hai posto vicino;\nquel tuo silenzio che \u00e8 accoglienza vera e sincera dell'altro, che \u00e8 apertura costante,\ndisponibilit\u00e0 gratuita e rasserenante, attenzione che si sviluppa in servizio.\nTi chiediamo anche che le tue Parole siano seminate in noi\ne che menti e cuori diventino terreno buono\nche ospita il Dono e lo fa fruttificare il cento per uno.\nLe nostre parole, Padre, diventino sempre di pi\u00f9 \u201ceco\u201d della Parola eterna di Ges\u00f9\ne grazie al tuo Spirito, tutta la nostra vita testimoni quanto ci scrivi nel cuore.\nAllora anche noi conosceremo la parola ed il silenzio ponti di vera comunione."}