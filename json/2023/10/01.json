{"day": 1, "month": 10, "year": 2023, "weekday": 7, "date_str": "domenica 1 ottobre 2023", "quotes": "Ez 18,25-28; Sal 24; Fil 2,1-11", "quote_vangelo": "secondo Matteo (21,28-32)", "curatore": "Manuela Baracani", "prevangelo": "", "indications": "Tempo ordinario\nSalterio: seconda settimana\nSanta Teresa di Ges\u00f9 Bambino", "preghiniz": "Vieni, Santo Spirito, manda a noi dal cielo un raggio della tua luce.\nVieni, padre dei poveri, vieni; datore dei doni, vieni, luce dei cuori.\nConsolatore perfetto, ospite dolce dell'anima, dolcissimo sollievo.\nNella fatica, riposo; nella calura, riparo; nel pianto, conforto.\nO luce beatissima, invadi nell'intimo il cuore dei tuoi fedeli.\nSenza la tua forza, nulla \u00e8 nell'uomo, nulla senza colpa.\nLava ci\u00f2 che \u00e8 sordido, bagna ci\u00f2 che \u00e8 arido, sana ci\u00f2 che sanguina.\nPiega ci\u00f2 che \u00e8 rigido, scalda ci\u00f2 che \u00e8 gelido, raddrizza ci\u00f2 ch'\u00e8 sviato.\nDona ai tuoi fedeli che solo in te confidano i tuoi santi doni.\nDona virt\u00f9 e premio, dona morte santa, dona gioia eterna. Amen.", "vangelo": "In quel tempo, Ges\u00f9 disse ai capi dei sacerdoti e agli anziani del popolo: \u00abChe ve ne pare? Un uomo aveva due figli. Si rivolse al primo e disse: \u201cFiglio, oggi va' a lavorare nella vigna\u201d. Ed egli rispose: \u201cNon ne ho voglia\u201d. Ma poi si pent\u00ec e vi and\u00f2. Si rivolse al secondo e disse lo stesso. Ed egli rispose: \u201cS\u00ec, signore\u201d. Ma non vi and\u00f2. Chi dei due ha compiuto la volont\u00e0 del padre?\u00bb. Risposero: \u00abIl primo\u00bb.\nE Ges\u00f9 disse loro: \u00abIn verit\u00e0 io vi dico: i pubblicani e le prostitute vi passano avanti nel regno di Dio. Giovanni infatti venne a voi sulla via della giustizia, e non gli avete creduto; i pubblicani e le prostitute invece gli hanno creduto. Voi, al contrario, avete visto queste cose, ma poi non vi siete nemmeno pentiti cos\u00ec da credergli\u00bb.", "medita": "Nella mia vita quotidiana fatta di doveri, desideri e progetti, Dio mi chiama. \u00c8 una chiamata silenziosa nel lavoro, nelle persone che incontro, nei dolori e nei problemi, nei fatti che accadono fuori e dentro di me. La mia reazione umana a questa chiamata \u00e8 spesso istintivamente un rifiuto. Spesso infatti Dio mi chiede di passare attraverso situazioni e prove che non avrei scelto, che non ho desiderato, che non voglio accettare: <i>\u201cNon ne ho voglia\u201d</i>. Rispondere a Te, Signore, \u00e8 accettare che queste circostanze siano luogo del dialogo con Te: che un dolore, una gioia, una istintiva irritazione possano essere un richiamo a rivolgermi a Te, a dialogare con Te nello svolgersi del mio tempo. Posso accettare una circostanza sgradita, cambiare idea, solo se sono animato da questa fiducia e dall'amore a Te. Per queste ragioni un figlio accetta di compiere un dovere indesiderato: <i>\u201cMa poi si pent\u00ec e vi and\u00f2\u201d</i>.\nIl mio cammino sulla strada di Dio si gioca ora, in questo istante: un passato vissuto nella legge non mi garantisce il Paradiso, e una vita di errori e mancanze non mi impedisce di sperimentare ora la salvezza e l'abbraccio di Dio. La consapevolezza delle proprie mancanze ci fa trovare assetati dell'acqua viva della vita, dell'amore e del significato che si sperimenta nell'incontro con Cristo. E il desiderio di cambiamento, la sete, l'inquietudine che inevitabilmente si presenta alle porte dell'anima di credenti e non credenti, rende pi\u00f9 facile il pentimento. Esso non \u00e8 pi\u00f9 infatti un dovere etico e morale, ma diventa la gioiosa adesione alla vita nuova che si presenta alla nostra porta.", "riflettere": "Signore, fa' che io attenda di vedere il Tuo Volto svelato nelle persone e nelle circostanze della mia giornata.", "preghfin": "Signore,\nriconosco che tutto da te viene,\ntutto \u00e8 grazia,\ngratuitamente dato,\nmisterioso,\nche non posso decifrare,\nma che io accetto secondo le circostanze\nin cui si concreta tutti i giorni,\ne te lo offro,\ne tutte le mattine te lo offro,\ne cento volte al giorno,\nse tu hai la bont\u00e0 di farmelo ricordare,\nio te lo offro.\n<i>(Don Luigi Giussani, </i>Preghiera dell'offerta<i>)</i>"}