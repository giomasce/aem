{"day": 19, "month": 10, "year": 2023, "weekday": 4, "date_str": "gioved\u00ec 19 ottobre 2023", "quotes": "Rm 3,21-30a; Sal 129", "quote_vangelo": "secondo Luca (11,47-54)", "curatore": "Manuela Baracani", "prevangelo": "", "indications": "", "preghiniz": "Dio \u00e8 per noi rifugio e forza,\naiuto sempre vicino nelle angosce.\nPerci\u00f2 non temiamo se trema la terra,\nse crollano i monti nel fondo del mare.\nFremano, si gonfino le sue acque,\ntremino i monti per i suoi flutti.\nUn fiume e i suoi ruscelli rallegrano la citt\u00e0 di Dio,\nla santa dimora dell'Altissimo.\nDio sta in essa: non potr\u00e0 vacillare;\nla soccorrer\u00e0 Dio, prima del mattino.\nFremettero le genti, i regni si scossero;\negli tuon\u00f2, si sgretol\u00f2 la terra.\nIl Signore degli eserciti \u00e8 con noi,\nnostro rifugio \u00e8 il Dio di Giacobbe.\nVenite, vedete le opere del Signore,\negli ha fatto portenti sulla terra.\n<i>(Salmo 46)</i>", "vangelo": "In quel tempo, il Signore disse: \u00abGuai a voi, che costruite i sepolcri dei profeti, e i vostri padri li hanno uccisi. Cos\u00ec voi testimoniate e approvate le opere dei vostri padri: essi li uccisero e voi costruite.\nPer questo la sapienza di Dio ha detto: \u201cMander\u00f2 loro profeti e apostoli ed essi li uccideranno e perseguiteranno\u201d, perch\u00e9 a questa generazione sia chiesto conto del sangue di tutti i profeti, versato fin dall'inizio del mondo: dal sangue di Abele fino al sangue di Zaccar\u00eca, che fu ucciso tra l'altare e il santuario. S\u00ec, io vi dico, ne sar\u00e0 chiesto conto a questa generazione.\nGuai a voi, dottori della Legge, che avete portato via la chiave della conoscenza; voi non siete entrati, e a quelli che volevano entrare voi l'avete impedito\u00bb.\nQuando fu uscito di l\u00e0, gli scribi e i farisei cominciarono a trattarlo in modo ostile e a farlo parlare su molti argomenti, tendendogli insidie, per sorprenderlo in qualche parola uscita dalla sua stessa bocca.", "medita": "Questo brano di Vangelo, cos\u00ec duro e di difficile comprensione lascia interdetti. L'impietoso giudizio di Ges\u00f9 colpisce duramente chi non riconosce i testimoni di Dio, chi li perseguita, e soprattutto la generazione che perseguiter\u00e0 il figlio di Dio. Questo linguaggio duro suscita un immediato rifiuto in coloro ai quali si rivolge: \u00e8 un naturale istinto di conservazione, ma chiude ogni possibilit\u00e0 di cambiamento. Quando ci\u00f2 che la Chiesa o il Vangelo ci propone \u00e8 duro, e suscita in noi una reazione di rifiuto, occorre decidere se fermarsi alla reazione o essere disponibili a cambiare idea, a indagare cosa vuole comunicarci il Signore.\nIn questo brano viene sottolineata inoltre l'importanza della parola, e in particolare l'attenzione da tenere su ci\u00f2 che diciamo di coloro che sono intorno a noi e i giudizi che diamo. La maldicenza, il pettegolezzo o le parole che nascono dall'invidia e dall'orgoglio sono infatti un veleno che impedisce di accostarsi al bene. Soprattutto all'interno della comunit\u00e0 sono una grave responsabilit\u00e0: esse spostano infatti lo sguardo dal motivo per cui si sta insieme, la presenza di Ges\u00f9 (\u201cdove sono due o tre riuniti nel mio nome, l\u00ec sono io in mezzo a loro\u201d), alla parte umana e peccatrice della persona, ovvero quella legata al peccato originale. Il focus del rapporto tra le persone si sposta cos\u00ec sul livello puramente umano, istintivo, animale, e quante comunit\u00e0 soffrono per questa fatica! L'unico legame che pu\u00f2 unire persone diversissime e con caratteri anche incompatibili \u00e8 lo sguardo rivolto alla salvezza, all'eternit\u00e0. Non esiste altro modo perch\u00e9 possa crearsi ci\u00f2 che \u00e8 umanamente impossibile se non per l'intervento divino.", "riflettere": "Preghiamo perch\u00e9 vengano sanate le divisioni delle nostre comunit\u00e0, e perch\u00e9 noi per primi teniamo gli occhi fissi su Ges\u00f9 per diventare strumenti di pace.", "preghfin": "Padre santo, tu che chiami tutti gli uomini all'unit\u00e0 di una sola famiglia,\nperdona i nostri atti di divisione e accordaci di realizzare la nostra vocazione.\nSignore Ges\u00f9, tu che sei morto per ricondurre all'unit\u00e0 i figli di Dio dispersi,\nfa' che sentiamo lo scandalo delle nostre separazioni e aspiriamo alla comunione fraterna.\nSpirito Santo, tu che guidi la Chiesa a tutta la verit\u00e0 e susciti l'amore,\nfa' che cerchiamo la verit\u00e0 che non abbiamo ancora saputo vedere\ne amiamo con carit\u00e0 sincera i nostri fratelli.\nO Dio, Padre, Figlio e Spirito Santo,\nche hai radunato le nazioni nel tuo popolo mediante il battesimo,\nfa' che progrediscano nell'unit\u00e0,\nperch\u00e9 possano un giorno partecipare insieme allo stesso pane di vita."}