{"day": 21, "month": 10, "year": 2023, "weekday": 6, "date_str": "sabato 21 ottobre 2023", "quotes": "Rm 4,13.16-18; Sal 104", "quote_vangelo": "secondo Luca (12,8-12)", "curatore": "Manuela Baracani", "prevangelo": "", "indications": "", "preghiniz": "Proteggimi, o Dio, perch\u00e9 io confido in te.\nHo detto a Dio: \u00abTu sei il mio Signore;\nnon ho bene alcuno all'infuori di te\u00bb.\nQuanto ai santi che sono sulla terra,\nessi sono la gente onorata in cui ripongo tutto il mio affetto.\nI dolori di quelli che corrono dietro ad altri d\u00e8i saran moltiplicati;\nio non offrir\u00f2 le loro libazioni di sangue,\nn\u00e9 le mie labbra proferiranno i loro nomi.\nIl Signore \u00e8 la mia parte di eredit\u00e0 e il mio calice;\ntu sostieni quel che mi \u00e8 toccato in sorte.\nLa sorte mi ha assegnato luoghi deliziosi;\nuna bella eredit\u00e0 mi \u00e8 toccata!\nBenedir\u00f2 il Signore che mi consiglia;\nanche il mio cuore mi istruisce di notte.\nIo ho sempre posto il Signore davanti agli occhi miei;\npoich'egli \u00e8 alla mia destra, io non sar\u00f2 affatto smosso.\nperci\u00f2 il mio cuore si rallegra,\nl'anima mia esulta;\nanche la mia carne dimorer\u00e0 al sicuro;\npoich\u00e9 tu non abbandonerai l'anima mia in potere della morte,\nn\u00e9 permetterai che il tuo santo subisca la decomposizione.\nTu m'insegni la via della vita;\nci sono gioie a saziet\u00e0 in tua presenza;\nalla tua destra vi sono delizie in eterno.\n<i>(Salmo 16)</i>", "vangelo": "In quel tempo, Ges\u00f9 disse ai suoi discepoli: \u00abIo vi dico: chiunque mi riconoscer\u00e0 davanti agli uomini, anche il Figlio dell'uomo lo riconoscer\u00e0 davanti agli angeli di Dio; ma chi mi rinnegher\u00e0 davanti agli uomini, sar\u00e0 rinnegato davanti agli angeli di Dio.\nChiunque parler\u00e0 contro il Figlio dell'uomo, gli sar\u00e0 perdonato; ma a chi bestemmier\u00e0 lo Spirito Santo, non sar\u00e0 perdonato.\nQuando vi porteranno davanti alle sinagoghe, ai magistrati e alle autorit\u00e0, non preoccupatevi di come o di che cosa discolparvi, o di che cosa dire, perch\u00e9 lo Spirito Santo vi insegner\u00e0 in quel momento ci\u00f2 che bisogna dire\u00bb.", "medita": "Quale cosa fa pi\u00f9 male in un rapporto di amicizia o amore se non il tradimento? Quale dolore proviamo quando la persona a cui affidiamo la nostra vita e la nostra fiducia ci rifiuta e si allontana da noi? Riconoscere Cristo davanti agli uomini, riconoscere la nostra amicizia con Lui \u00e8 una base necessaria per costruire il rapporto con lui. Viceversa il rifiuto \u00e8 un dolore profondo nel cuore di Dio, che anela alla comunione con noi.\nDon Giussani commentava cos\u00ec l'esperienza dell'uomo del riconoscere Cristo: \u201cPerch\u00e9 \u00e8 facile riconoscerlo? Per una eccezionalit\u00e0, per una eccezionalit\u00e0 senza paragone [\u2026]. Corrisponde d'improvviso\u2014d'improvviso!\u2014alle esigenze del tuo animo, del tuo cuore, alle esigenze irresistibili, innegabili del tuo cuore come mai avresti potuto immaginare, prevedere, perch\u00e9 non c'\u00e8 nessuno come quell'uomo\u201d (da <i>Il tempo e il tempio: Dio e l'uomo</i>, BUR Saggi, 2014, p. 47). Rinnegare Cristo vuol dire quindi non solo rinnegare il rapporto con una persona che ci ama infinitamente, ferendola, ma anche rinnegare la nostra felicit\u00e0, il compimento delle nostre esigenze, del nostro desiderio. \u00c8 dunque un peccato contro Dio e contro noi stessi. \u00c8 rifiutare l'amore di Dio e l'amore per noi stessi. In questo consiste anche bestemmiare lo Spirito Santo: Egli, terza persona della Trinit\u00e0, \u00e8 l'amore che lega il Padre e il Figlio. Rifiutare e insultare lo Spirito Santo significa rifiutare e insultare l'amore vivifico che ci compie come uomini, rifiutare la salvezza.\nGes\u00f9 ci esorta a un passo ulteriore: la serenit\u00e0 di essere completamente affidati a Lui. \u201cnon preoccupatevi di come o di che cosa discolparvi, o di che cosa dire, perch\u00e9 lo Spirito Santo vi insegner\u00e0 in quel momento ci\u00f2 che bisogna dire\u201d. Di nuovo \u00e8 un atto di umilt\u00e0 e distacco da s\u00e9: la nostra vita \u00e8 un dialogo con Dio, ed \u00e8 strumento nelle sue mani. Dove non arrivano le nostre piccole forze arriva la sua Grazia: a noi \u00e8 richiesta solamente la disponibilit\u00e0, il nostro s\u00ec a Lui.", "riflettere": "Preghiamo oggi di essere disponibili a diventare strumenti di Dio verso i nostri fratelli, rinunciando alla supremazia del nostro io e lasciando spazio alla sua Grazia.", "preghfin": "Nel Suo grande Amore\nLui mi ha preso:\nha posto i miei piedi su una salda roccia.\nNel Suo grande Amore ho conosciuto\nil significato della salvezza\nVagavo senza meta, avevo smarrito la mia via,\nfinch\u00e8 non ho chiamato il Suo nome.\nAllora Lui mi ha salvato!\nOra canto la mia canzone:\nquale grande amore ha Dio per me!\nOra canto la Sua preghiera\nlungo tutti i miei giorni.\nPer la Sua infinita misericordia e grazia\nnon c'\u00e8 nessun altro\nche abbia un amore pi\u00f9 grande.\nSar\u00e0 sempre colmo di gioia!\n<i>(The Martins, </i>Out of his great Love<i>)</i>"}