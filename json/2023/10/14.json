{"day": 14, "month": 10, "year": 2023, "weekday": 6, "date_str": "sabato 14 ottobre 2023", "quotes": "Gl 4,12-21; Sal 96", "quote_vangelo": "secondo Luca (11,27-28)", "curatore": "Manuela Baracani", "prevangelo": "", "indications": "", "preghiniz": "Beato l'uomo che non entra nel consiglio dei malvagi,\nnon resta nella via dei peccatori\ne non siede in compagnia degli arroganti,\nma nella legge del Signore trova la sua gioia,\nla sua legge medita giorno e notte.\n\u00c8 come albero piantato lungo corsi d'acqua,\nche d\u00e0 frutto a suo tempo:\nle sue foglie non appassiscono\ne tutto quello che fa, riesce bene.\n<i>(Salmo 1)</i>", "vangelo": "In quel tempo, mentre Ges\u00f9 parlava, una donna dalla folla alz\u00f2 la voce e gli disse: \u00abBeato il grembo che ti ha portato e il seno che ti ha allattato!\u00bb.\nMa egli disse: \u00abBeati piuttosto coloro che ascoltano la parola di Dio e la osservano!\u00bb.", "medita": "La donna della folla, di certo piena di ammirazione per Ges\u00f9, esalta Lui e sua madre con l'esclamazione: \u201cBeato il grembo che ti ha portato e il seno che ti ha allattato!\u201d. Questa esclamazione per\u00f2 nasconde sottilmente il pensiero di una differenza di possibilit\u00e0 di beatitudine tra chi \u00e8 legato a Dio tramite legami carnali o di circostanze privilegiate, e la gente normale. Ges\u00f9 si oppone con delicatezza a questo pensiero: \u201cBeati piuttosto coloro che ascoltano la parola di Dio e la osservano!\u201d. La possibilit\u00e0 di beatitudine non \u00e8 legata alle circostanze di vita a cui siamo legati, ma alla nostra adesione a Dio, alla disponibilit\u00e0 ad ascoltare e guardare i segni che indicano la sua volont\u00e0, e a seguirli. \u00c8 una possibilit\u00e0 per tutti. Nei vangeli di questo mese compaiono pi\u00f9 volte i termini \u201cbeati\u201d e \u201cbeato\u201d: \u201cBeati gli occhi che vedono ci\u00f2 che voi vedete\u201d e \u201cBeati quei servi che il padrone al suo ritorno trover\u00e0 ancora svegli\u201d, o ancora \u201cChi \u00e8 dunque l'amministratore fidato e prudente, che il padrone metter\u00e0 a capo della sua servit\u00f9 per dare la razione di cibo a tempo debito? Beato quel servo che il padrone, arrivando, trover\u00e0 ad agire cos\u00ec\u201d. Tutte le volte questi termini sono legati a una posizione di attenzione verso la vita: ascoltare, vedere, mettere in pratica. La modalit\u00e0 di vivere con letizia la vita \u00e8 quella di vivere intensamente il reale, come il Servo di Dio Luigi Giussani sottolinea tante volte nei suoi scritti. \u201cLa formula dell'itinerario al significato ultimo della realt\u00e0 qual \u00e8? Vivere il reale, ci dice schiettamente don Giussani. Si capisce, allora, l'importanza del reale per il vivere. L'unica condizione per essere sempre e veramente religiosi, cio\u00e8 uomini (non pii, uomini!), \u00e8 vivere sempre intensamente il reale. Per questo uno che vive intensamente il reale, anche se \u00e8 contadino o casalinga, pu\u00f2 sapere di pi\u00f9 del reale che un professore, perch\u00e9 la formula dell'itinerario al significato della realt\u00e0 \u00e8 quella di vivere il reale senza preclusione, senza rinnegare e dimenticare nulla\u201d (Appunti dagli interventi di Davide Prosperi e Juli\u00e0n Carr\u00f2n alla Giornata d'inizio anno degli adulti e degli studenti universitari di CL. Mediolanum Forum, Assago, 1 ottobre 2011).", "riflettere": "Preghiamo perch\u00e9 possiamo affrontare la nostra giornata con un'attitudine all'ascolto e nella ricerca della letizia vera, segno della presenza divina.", "preghfin": "O Ges\u00f9, ricordo di dolcezza, sorgente di forza vera al cuore.\nMa sopra ogni dolcezza, dolcezza \u00e8 la Sua Presenza.\nNulla si canta di pi\u00f9 soave, nulla si ode di pi\u00f9 giocondo,\nnulla di pi\u00f9 dolce si pensa che Ges\u00f9, Figlio di Dio.\nGes\u00f9, speranza di chi ritorna al bene!\nQuanto sei pietoso verso chi Ti desidera,\nquanto sei buono verso chi ti cerca.\nMa che sarai per chi ti trova?\nLa bocca non sa dire, la parola non sa esprimere,\nsolo chi lo prova pu\u00f2 credere ci\u00f2 che sia amare Ges\u00f9.\nSii, o Ges\u00f9, la nostra gioia, Tu che sarai l'eterno premio;\nin te sia la nostra gloria per ogni tempo. Amen.\n<i>(Jesu dulcis memoria, inno Gregoriano)</i>"}