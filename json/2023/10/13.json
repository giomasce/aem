{"day": 13, "month": 10, "year": 2023, "weekday": 5, "date_str": "venerd\u00ec 13 ottobre 2023", "quotes": "Gl 1,13-15;2,1-2; Sal 9", "quote_vangelo": "secondo Luca (11,15-26)", "curatore": "Manuela Baracani", "prevangelo": "", "indications": "", "preghiniz": "Ecco, com'\u00e8 bello e com'\u00e8 dolce\nche i fratelli vivano insieme!\n\u00c8 come olio prezioso versato sul capo,\nche scende sulla barba,\nla barba di Aronne,\nche scende sull'orlo della sua veste.\n\u00c8 come la rugiada dell'Ermon,\nche scende sui monti di Sion.\nPerch\u00e9 l\u00e0 il Signore\nmanda la benedizione,\nla vita per sempre.\n<i>(Salmo 133)</i>", "vangelo": "In quel tempo, [dopo che Ges\u00f9 ebbe scacciato un demonio,] alcuni dissero: \u00ab\u00c8 per mezzo di Beelzeb\u00f9l, capo dei dem\u00f2ni, che egli scaccia i dem\u00f2ni\u00bb. Altri poi, per metterlo alla prova, gli domandavano un segno dal cielo.\nEgli, conoscendo le loro intenzioni, disse: \u00abOgni regno diviso in se stesso va in rovina e una casa cade sull'altra. Ora, se anche Satana \u00e8 diviso in se stesso, come potr\u00e0 stare in piedi il suo regno? Voi dite che io scaccio i dem\u00f2ni per mezzo di Beelzeb\u00f9l. Ma se io scaccio i dem\u00f2ni per mezzo di Beelzeb\u00f9l, i vostri figli per mezzo di chi li scacciano? Per questo saranno loro i vostri giudici. Se invece io scaccio i dem\u00f2ni con il dito di Dio, allora \u00e8 giunto a voi il regno di Dio.\nQuando un uomo forte, bene armato, fa la guardia al suo palazzo, ci\u00f2 che possiede \u00e8 al sicuro. Ma se arriva uno pi\u00f9 forte di lui e lo vince, gli strappa via le armi nelle quali confidava e ne spartisce il bottino.\nChi non \u00e8 con me, \u00e8 contro di me, e chi non raccoglie con me, disperde.\nQuando lo spirito impuro esce dall'uomo, si aggira per luoghi deserti cercando sollievo e, non trovandone, dice: \u201cRitorner\u00f2 nella mia casa, da cui sono uscito\u201d. Venuto, la trova spazzata e adorna. Allora va, prende altri sette spiriti peggiori di lui, vi entrano e vi prendono dimora. E l'ultima condizione di quell'uomo diventa peggiore della prima\u00bb.", "medita": "\u201cOgni regno diviso in se stesso va in rovina\u201d. In questo brano di Vangelo si indica un altro carattere fondamentale della vita cristiana: la comunione e l'unit\u00e0 tra i credenti. Se infatti c'\u00e8 divisione la Chiesa non pu\u00f2 stare in piedi. Per questo occorre cercare di sanare ogni frattura con i fratelli, riconoscendo il vero obiettivo con cui si cammina insieme. Infatti se abbiamo ben presente che \u00e8 il Signore a metterci insieme, come strumenti gli uni per gli altri per camminare verso di Lui, sar\u00e0 pi\u00f9 facile perdonare i nostri fratelli. Ges\u00f9 infatti \u00e8 l'uomo forte, in grado di vincere Satana e strappare via le armi in cui confidava. Dunque in ogni divisione appellarsi a Dio \u00e8 la strada per disperdere il male.\nGes\u00f9 dice: \u201cChi non raccoglie con me, disperde\u201d. Ecco che caratteristica dell'essere con Dio e raccogliere, unire, stare insieme. E quando pecchiamo causiamo una divisione nel regno di Dio: cedere al peccato \u00e8 una responsabilit\u00e0 non solo verso noi stessi, ma anche verso chi \u00e8 intorno a noi. La confessione, il perdono, ci permette di recuperare questa unit\u00e0 con Dio e con gli altri, ma occorre vegliare e rimanere in allerta: la battaglia per la santit\u00e0 \u00e8 una battaglia fondata sul presente e non sul passato, come il rapporto con Cristo \u00e8 reale se \u00e8 un rapporto presente ora. Dunque \u00e8 sempre necessario chiedere la grazia di Cristo nell'affrontare la vita e la giornata, come la tradizione della Chiesa ci insegna con la semplice abitudine della preghiera del mattino: \u201cTi adoro mio Dio, e ti amo con tutto il cuore. Ti ringrazio di avermi creato, fatto cristiano e conservato in questa notte. Ti offro le azioni della giornata: fa che siano tutte secondo la tua santa volont\u00e0 per la maggior tua gloria. Preservami dal peccato e da ogni male. La tua grazia sia sempre con me e con tutti i miei cari. Amen\u201d.", "riflettere": "Poniamo oggi una particolare attenzione a curare le divisioni della nostra vita invocando l'aiuto di Ges\u00f9. Il perdono, l'accettazione e l'umilt\u00e0 ci guidino nel rapporto con i nostri fratelli.", "preghfin": "Dove regna carit\u00e0 ed amore, qui \u00e8 Dio.\nCi ha raccolti in una cosa sola l'amore di Cristo:\nesultiamone, e nel suo amore rallegriamoci.\nNel timore di lui, amiamo il Dio vivente,\ned amiamoci di cuore, sinceramente.\nQuando tutti insieme ci raduniamo,\nche la dubbiezza non ci divida, questo temiamo;\nsmetta la malvagit\u00e0 del cuore, sia fine all'odio,\ned in mezzo a noi solo rimanga il Cristo, Dio.\nChe tutti insieme, fra i beati, possiamo contemplare\nnella gloria il tuo volto, o Cristo Dio!\nCi\u00f2 significa la gioia smisurata e la dolcezza,\nper i secoli dei secoli, senza fine! Amen.\n<i>(Ubi Caritas et Amor, canto gregoriano)</i>"}