{"day": 16, "month": 10, "year": 2023, "weekday": 1, "date_str": "luned\u00ec 16 ottobre 2023", "quotes": "Rm 1,1-7; Sal 97", "quote_vangelo": "secondo Luca (11,29-32)", "curatore": "Manuela Baracani", "prevangelo": "", "indications": "", "preghiniz": "Cos\u00ec dice il Signore che offr\u00ec una strada nel mare\ne un sentiero in mezzo ad acque possenti\nche fece uscire carri e cavalli,\nesercito ed eroi insieme;\nessi giacciono morti: mai pi\u00f9 si rialzeranno;\nsi spensero come un lucignolo, sono estinti.\nNon ricordate pi\u00f9 le cose passate,\nnon pensate pi\u00f9 alle cose antiche!\nEcco, faccio una cosa nuova:\nproprio ora germoglia, non ve ne accorgete?\nAprir\u00f2 anche nel deserto una strada,\nimmetter\u00f2 fiumi nella steppa.\nMi glorificheranno le bestie selvatiche,\nsciacalli e struzzi,\nperch\u00e9 avr\u00f2 fornito acqua al deserto,\nfiumi alla steppa,\nper dissetare il mio popolo, il mio eletto.\nIl popolo che io ho plasmato per me\ncelebrer\u00e0 le mie lodi.\n<i>(Isaia 43, 16--21)</i>", "vangelo": "In quel tempo, mentre le folle si accalcavano, Ges\u00f9 cominci\u00f2 a dire: \u00abQuesta generazione \u00e8 una generazione malvagia; essa cerca un segno, ma non le sar\u00e0 dato alcun segno, se non il segno di Giona. Poich\u00e9, come Giona fu un segno per quelli di N\u00ecnive, cos\u00ec anche il Figlio dell'uomo lo sar\u00e0 per questa generazione.\nNel giorno del giudizio, la regina del Sud si alzer\u00e0 contro gli uomini di questa generazione e li condanner\u00e0, perch\u00e9 ella venne dagli estremi confini della terra per ascoltare la sapienza di Salomone. Ed ecco, qui vi \u00e8 uno pi\u00f9 grande di Salomone.\nNel giorno del giudizio, gli abitanti di N\u00ecnive si alzeranno contro questa generazione e la condanneranno, perch\u00e9 essi alla predicazione di Giona si convertirono. Ed ecco, qui vi \u00e8 uno pi\u00f9 grande di Giona\u00bb.", "medita": "La regina del Sud venne dagli estremi confini della terra per ascoltare Salomone. Solo una grande sete, un grande bisogno pu\u00f2 muovere una persona a compiere un viaggio cos\u00ec lungo nella speranza di una risposta. La sete \u00e8 il desiderio di trovare una risposta alla mancanza che sentiamo nel nostro cuore: c'\u00e8 come un vuoto d'amore che anela ad essere riempito. E ci sono luoghi in cui possiamo ascoltare \u201cparole di vita eterna\u201d, che riempiono di significato questo vuoto. La regina del Sud parte per raggiungere Salomone ed ascoltare queste parole. Si fida del desiderio del suo cuore, fino a lasciare il regno per una terra ignota. Il nostro cuore \u00e8 una guida preziosa: i desideri che lo animano hanno la loro origine in Dio. A volte vengono snaturati dalle nostre convinzioni, o dall'influenza del mondo, ma la originale verit\u00e0 che li muove \u00e8 un motore che ci spinge a cercare Dio, loro vera e unica soddisfazione. Occorre non accontentarsi di risposte parziali al desiderio del nostro cuore, ma cercare instancabilmente e con sincerit\u00e0 risposte che lo riempiano di letizia. A seguire occorre un altro passaggio: quando troviamo luoghi in cui possiamo ascoltare \u201cparole di vita\u201d non dobbiamo fermarci al primo contraccolpo, e alla esaltazione del primo ascolto, ma entrare nel profondo di ci\u00f2 che sentiamo. Questo vuol dire esaminare la propria vita, metterla al vaglio ed essere pronti a un cambiamento. Ci vuole il coraggio della conversione: dare credito a Ges\u00f9, fidarsi di Lui fino al punto di abbandonare le cose passate per rinascere a una vita nuova.", "riflettere": "Oggi poniamo particolare attenzione alla mancanza e al desiderio del nostro cuore, e chiediamo al Signore di scoprire\u2014o riscoprire\u2014i luoghi di sapienza che nutrono la nostra vita di fede.", "preghfin": "Troppo perde il tempo chi ben non t'ama,\ndolc'amor Jes\u00f9 sovr'ogni amore.\nAmor, chi t'ama non sta oz\u00efoso,\ntanto li par dolze de Te gustare;\nma tutto sor vive desideroso\ncome te possa stretto pi\u00f9 amare;\nch\u00e8 tanto sta per te lo cor gioioso:\nchi non sentisse nol saprie parlare\nquant'\u00e8 dolc'a gustare lo tuo savore.\nTroppo perde il tempo chi ben non t'ama,\ndolc'amor Jes\u00f9 sovr'ogni amore.\nDulcior che tolli forza ad ogni amaro\net ogne cosa muti in tua dulcezza;\nquesto sanno li sancti che'l provaro\nche feciar dolze morte in amarezza,\nma confortolli el dolze latovare\ndi te Jes\u00f9 che vensar ogni asprezza,\ntanto fosti suave in li lor cori.\n<i>(Troppo perde il tempo, Laudario di Cortona)</i>"}