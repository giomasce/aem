{"day": 27, "month": 10, "year": 2023, "weekday": 5, "date_str": "venerd\u00ec 27 ottobre 2023", "quotes": "Rm 7,18-25a; Sal 118", "quote_vangelo": "secondo Luca (12,54-59)", "curatore": "Manuela Baracani", "prevangelo": "", "indications": "", "preghiniz": "Insegnami, o Signore,\nla via dei tuoi statuti\ne io la seguir\u00f2 sino alla fine.\nDammi intelligenza e osserver\u00f2 la tua legge;\nla praticher\u00f2 con tutto il cuore.\nGuidami per il sentiero dei tuoi comandamenti,\npoich\u00e9 in esso trovo la mia gioia.\nInclina il mio cuore alle tue testimonianze\ne non alla cupidigia.\nDistogli gli occhi miei dal contemplare la vanit\u00e0\ne fammi vivere nelle tue vie.\nSii fedele alla parola data al tuo servo,\nperch\u00e9 si abbia timor di te.\nAllontana da me il disprezzo che mi avvilisce,\nperch\u00e9 i tuoi giudizi sono buoni.\nEcco, io desidero i tuoi precetti,\nravvivami nella tua giustizia.\n<i>(Salmo 119)</i>", "vangelo": "In quel tempo, Ges\u00f9 diceva alle folle: \u00abQuando vedete una nuvola salire da ponente, subito dite: \u201cArriva la pioggia\u201d, e cos\u00ec accade. E quando soffia lo scirocco, dite: \u201cFar\u00e0 caldo\u201d, e cos\u00ec accade. Ipocriti! Sapete valutare l'aspetto della terra e del cielo; come mai questo tempo non sapete valutarlo? E perch\u00e9 non giudicate voi stessi ci\u00f2 che \u00e8 giusto?\nQuando vai con il tuo avversario davanti al magistrato, lungo la strada cerca di trovare un accordo con lui, per evitare che ti trascini davanti al giudice e il giudice ti consegni all'esattore dei debiti e costui ti getti in prigione. Io ti dico: non uscirai di l\u00e0 finch\u00e9 non avrai pagato fino all'ultimo spicciolo\u00bb.", "medita": "L'osservazione e la memoria rendono capaci di giudicare\u2014ovvero valutare il nostro tempo e le nostre azioni\u2014e conducono alla verit\u00e0. Ma l'uomo man mano che si \u201ccalcarizza\u201d nelle sue posizioni ideologiche smette di guardare e si fossilizza su ci\u00f2 che crede di sapere. Tuttavia il cristianesimo richiede una posizione molto diversa da questa: proprio perch\u00e9 basato su Ges\u00f9 vivo e presente ora richiede che l'uomo osservi e faccia memoria in modo da riconoscere la Sua presenza. Ci viene richiesto dunque nuovamente il dono del discernimento, di vagliare il nostro cuore, mettere a confronto le sue esigenze vere con ci\u00f2 che viviamo, per poter avere una direzione nel cammino. E allo stesso modo possiamo leggere un'esortazione a non cedere alla tentazione di demandare ad altri le decisioni sulla nostra azione e sul nostro cammino. Quante volte lo facciamo, per pigrizia o comodit\u00e0! Ges\u00f9 invece desidera che assumiamo in pieno la nostra statura di uomini che esercitano la libert\u00e0. Il discernimento porta all'azione: <i>\u201cQuando vai con il tuo avversario davanti al magistrato, lungo la strada cerca di trovare un accordo con lui\u201d</i>, un'azione volta in direzione del proprio bene. L'assenza di giudizio e di discernimento \u00e8 pericolosa: rischiamo di gettarci in luoghi e opere che non sono per il nostro bene, o di rimanere in una paralisi spirituale, dove attendiamo passivamente che la vita si svolga sotto i nostri occhi, anzich\u00e9 diventarne reali protagonisti.", "riflettere": "Quando il Signore si \u00e8 presentato nella mia vita? Come l'ho riconosciuto? Desidero rivederlo? Donaci Signore occhi spalancati per cercarti.", "preghfin": "O Spirito di Dio, che con la tua luce distingui la verit\u00e0 dall'errore,\naiutaci a discernere il vero.\nDissipa le nostre illusioni e mostraci la realt\u00e0.\nFacci riconoscere il linguaggio autentico di Dio nel fondo dell'anima nostra\ne aiutaci a distinguerlo da ogni altra voce.\nMostraci la Volont\u00e0 divina in tutte le circostanze della nostra vita,\nin modo che possiamo prendere le giuste decisioni.\nAiutaci a cogliere negli avvenimenti i segni di Dio,\ngli inviti che ci rivolge, gli insegnamenti che vuole infonderci.\nRendici atti a percepire i tuoi suggerimenti,\nper non perdere nessuna delle tue ispirazioni.\nConcedici quella perspicacia soprannaturale\nche ci faccia scoprire le esigenze della carit\u00e0\ne comprendere tutto ci\u00f2 che richiede un amore generoso.\nMa soprattutto eleva il nostro sguardo, l\u00e0 dove egli si rende presente,\novunque la sua azione ci raggiunge e ci tocca.\nPer Cristo nostro Signore. Amen."}