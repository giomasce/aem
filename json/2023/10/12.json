{"day": 12, "month": 10, "year": 2023, "weekday": 4, "date_str": "gioved\u00ec 12 ottobre 2023", "quotes": "Ml 3,13-20a; Sal 1", "quote_vangelo": "secondo Luca (11,5-13)", "curatore": "Manuela Baracani", "prevangelo": "", "indications": "", "preghiniz": "Ricordati, o piissima Vergine Maria,\nche non si \u00e8 mai udito\nche alcuno sia ricorso alla tua protezione,\nabbia implorato il tuo aiuto,\nabbia chiesto il tuo soccorso,\ne sia stato abbandonato.\nAnimato da tale fiducia,\na te ricorro, o Madre Vergine delle vergini;\na te vengo, dinanzi a te mi prostro, peccatore pentito.\nNon volere, o Madre del Verbo,\ndisprezzare le mie preghiere,\nma ascoltami benevola ed esaudiscimi.\nAmen.\n<i>(San Bernardo)</i>", "vangelo": "In quel tempo, Ges\u00f9 disse ai discepoli: \u00abSe uno di voi ha un amico e a mezzanotte va da lui a dirgli: \u201cAmico, prestami tre pani, perch\u00e9 \u00e8 giunto da me un amico da un viaggio e non ho nulla da offrirgli\u201d, e se quello dall'interno gli risponde: \u201cNon m'importunare, la porta \u00e8 gi\u00e0 chiusa, io e i miei bambini siamo a letto, non posso alzarmi per darti i pani\u201d, vi dico che, anche se non si alzer\u00e0 a darglieli perch\u00e9 \u00e8 suo amico, almeno per la sua invadenza si alzer\u00e0 a dargliene quanti gliene occorrono.\nEbbene, io vi dico: chiedete e vi sar\u00e0 dato, cercate e troverete, bussate e vi sar\u00e0 aperto. Perch\u00e9 chiunque chiede riceve e chi cerca trova e a chi bussa sar\u00e0 aperto.\nQuale padre tra voi, se il figlio gli chiede un pesce, gli dar\u00e0 una serpe al posto del pesce? O se gli chiede un uovo, gli dar\u00e0 uno scorpione? Se voi dunque, che siete cattivi, sapete dare cose buone ai vostri figli, quanto pi\u00f9 il Padre vostro del cielo dar\u00e0 lo Spirito Santo a quelli che glielo chiedono!\u00bb.", "medita": "Ges\u00f9 ci esorta a chiedere. Chiedere \u00e8 la prima strada ad aprire un rapporto, comunicare con gli altri. Nel momento del bisogno l'uomo \u00e8 spinto a chiedere, dimenticando l'orgoglio e la falsa modestia; e dal dialogo che nasce in seguito a una richiesta pu\u00f2 emergere grande ricchezza e bellezza. Cos\u00ec, come per qualsiasi altro rapporto, Ges\u00f9 ci esorta a instaurare questo rapporto di fiducia e figliolanza con Dio, dove sentirsi autorizzati a chiedere qualsiasi cosa.\nLa frase con cui termina questo brano di Vangelo \u00e8 interessantissima: a chiunque chiede viene dato lo Spirito Santo. Non beni, ricchezze, successo, soddisfazioni, ma lo Spirito Santo. Di nuovo non \u00e8 quello che pensiamo quello di cui abbiamo bisogno. Questo brano sembra sottintendere che qualunque sia la condizione in cui ci troviamo, sia di indigenza o ricchezza, tribolazione o serenit\u00e0, ci\u00f2 che ci serve \u00e8 che lo Spirito abiti in noi. Questa \u00e8 la testimonianza che ci danno anche alcuni grandi santi: il cardinale Van Thuan, prigioniero per decenni in condizioni disumane, eppure lieto nella prova; Takashi Nagai, malato di leucemia e bloccato a letto, eppure faro di luce per la gente del Giappone e di tutto il mondo; Ma\u00efti Girtanner, giovane promessa della musica ridotta a una semi-paralisi dopo le torture subite durante la seconda guerra mondiale: costretta a rinunciare alla musica e alla famiglia (i suoi desideri pi\u00f9 grandi) visse serena nel percorso di vita che Dio disegn\u00f2 per lei, tanto da perdonare il medico che la tortur\u00f2.", "riflettere": "Signore, aiutaci a superare le nostre riserve e a rivolgerci a te in umilt\u00e0.", "preghfin": "A te, o beato Giuseppe, stretti dalla tribolazione, ricorriamo,\ne fiduciosi invochiamo il tuo patrocinio,\ndopo quello della tua santissima sposa.\nPer, quel sacro vincolo di carit\u00e0,\nche ti strinse all'Immacolata Vergine Maria, Madre di Dio,\ne per l'amore paterno che portasti al fanciullo Ges\u00f9,\nriguarda, te ne preghiamo, con occhio benigno la cara eredit\u00e0\nche Ges\u00f9 Cristo acquist\u00f2 col suo Sangue,\ne col tuo potere ed aiuto sovvieni ai nostri bisogni.\nProteggi, o provvido custode della divina Famiglia,\nl'eletta prole di Ges\u00f9 Cristo: allontana da noi, o Padre amatissimo,\ngli errori e i vizi, che ammorbano il mondo;\nassistici propizio dal cielo in questa lotta col potere delle tenebre, o nostro fortissimo protettore;\ne come un tempo salvasti dalla morte la minacciata vita del pargoletto Ges\u00f9,\ncos\u00ec ora difendi la santa Chiesa di Dio dalle ostili insidie e da ogni avversit\u00e0;\ne stendi ognora sopra ciascuno di noi il tuo patrocinio,\naffinch\u00e9 a tuo esempio e mediante il tuo soccorso,\npossiamo virtuosamente vivere, piamente morire e conseguire l'eterna beatitudine in cielo."}