{"day": 20, "month": 10, "year": 2023, "weekday": 5, "date_str": "venerd\u00ec 20 ottobre 2023", "quotes": "Rm 4,1-8; Sal 31", "quote_vangelo": "secondo Luca (12,1-7)", "curatore": "Manuela Baracani", "prevangelo": "", "indications": "", "preghiniz": "Ho abbandonato dietro di me\nogni paura, ogni dubbio perch\u00e9\nuna grande gioia mi sento in cuor,\nse penso a quanto \u00e8 buono il mio Signor.\nHa fatto i cieli sopra di me,\nha fatto il sole, il mare, i fior;\nma il pi\u00f9 bel dono che\nmi ha fatto il mio Signor\n\u00e8 stato la vita ed il suo amor.\nHo abbandonato dietro di me\nogni tristezza, ogni dolor;\ne credo ancora in un mondo che\nsar\u00e0 diverso a causa del suo amor.\nSe poi un giorno mi chiamer\u00e0\nun lungo viaggio io far\u00f2,\nper monti e valli allor\na tutti io dir\u00f2:\n\u201cSappiate che \u00e8 buono il mio Signor\u201d.\n<i>(Roscio e Agape, </i>Ho abbandonat<i></i>o<i>)</i>", "vangelo": "In quel tempo, si erano radunate migliaia di persone, al punto che si calpestavano a vicenda, e Ges\u00f9 cominci\u00f2 a dire anzitutto ai suoi discepoli: \u00abGuardatevi bene dal lievito dei farisei, che \u00e8 l'ipocrisia. Non c'\u00e8 nulla di nascosto che non sar\u00e0 svelato, n\u00e9 di segreto che non sar\u00e0 conosciuto. Quindi ci\u00f2 che avrete detto nelle tenebre sar\u00e0 udito in piena luce, e ci\u00f2 che avrete detto all'orecchio nelle stanze pi\u00f9 interne sar\u00e0 annunciato dalle terrazze.\nDico a voi, amici miei: non abbiate paura di quelli che uccidono il corpo e dopo questo non possono fare pi\u00f9 nulla. Vi mostrer\u00f2 invece di chi dovete aver paura: temete colui che, dopo aver ucciso, ha il potere di gettare nella Ge\u00e8nna. S\u00ec, ve lo dico, temete costui.\nCinque passeri non si vendono forse per due soldi? Eppure nemmeno uno di essi \u00e8 dimenticato davanti a Dio. Anche i capelli del vostro capo sono tutti contati. Non abbiate paura: valete pi\u00f9 di molti passeri!\u00bb.", "medita": "Il Signore ci chiede la coerenza e la sincerit\u00e0. Credere che qualcosa del nostro pensiero cristiano vada nascosto, per vergogna, per non creare scandalo o discussione, \u00e8 una mancanza di fede: significa non credere che Dio sia verit\u00e0, giustizia, luce. Si mette cos\u00ec il proprio pensiero e il proprio sentire prima di quello di Dio. Ci vuole coraggio ad avere un cuore e un animo aperto, a indagare con semplicit\u00e0 e verit\u00e0 le questioni che ci si presentano davanti. Siano esse politiche, etiche, culturali, educative, o di qualsiasi altra origine, il nostro atteggiamento di fronte ad esse non pu\u00f2 essere basato su una ideologia, ma piuttosto su un'onesta osservazione della realt\u00e0 e delle esigenze originali del cuore, e sulla luce che la sapienza cristiana ha portato sulle nostre esperienze. La legge \u00e8 il naturale prosieguo di questo atteggiamento.\nGes\u00f9 esorta a un sano timore della dannazione. Come in altri passi precedenti infatti, Egli pone l'attenzione a ci\u00f2 che sta oltre le pi\u00f9 visibili e immediate cose della nostra vita. Non dobbiamo dimenticare che la nostra corsa ha una met\u00e0: la morte e la vita con Dio, e che \u00e8 l'obiettivo a guidare i nostri passi. Ma subito ci rassicura: anche i vostri capelli sono contati. In questa lotta contro il male e il peccato non siamo soli: di quale tenero e infinito amore siamo oggetto! Se persino i nostri capelli sono contati figuriamoci i nostri pensieri e le nostre azioni! Nulla di noi \u00e8 perduto, n\u00e9 i nostri dolori, n\u00e9 i nostri desideri.", "riflettere": "Signore, donaci la Grazia di testimoniare con semplicit\u00e0 e sincerit\u00e0 la tua legge e la tenerezza del tuo amore.", "preghfin": "Mi prendi per la mano, o mio Ges\u00f9,\ncol tuo poter sovrano guidami tu.\nDirigi i passi miei nel tuo sentier,\nla luce mia tu sei, l'eterno ver.\nLa gioia e il dolore vengon da te,\nnel tuo divino amore trovo merc\u00e9.\nA te mi affido solo, o Salvator,\ne trovo nel mio duolo conforto ognor.\nS'addensi la bufera sul mio cammin,\nsia pur la notte nera, tu sei vicin.\nCon te non ho timore, mi guida tu,\navvinci questo core a te, Ges\u00f9.\n<i>(Julie Hausmann e Friedrich Silcher, </i>Mi prendi per la mano, o mio Ges\u00f9<i>)</i>"}