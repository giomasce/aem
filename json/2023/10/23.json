{"day": 23, "month": 10, "year": 2023, "weekday": 1, "date_str": "luned\u00ec 23 ottobre 2023", "quotes": "Rm 4,20-25; Lc 1,68-75", "quote_vangelo": "secondo Luca (12,13-21)", "curatore": "Manuela Baracani", "prevangelo": "", "indications": "", "preghiniz": "Il Signore \u00e8 il mio pastore:\nnon manco di nulla;\nsu pascoli erbosi mi fa riposare,\nad acque tranquille mi conduce.\nMi rinfranca, mi guida per il giusto cammino,\nper amore del suo nome.\nSe dovessi camminare in una valle oscura,\nnon temerei alcun male, perch\u00e9 tu sei con me.\nIl tuo bastone e il tuo vincastro\nmi danno sicurezza.\nDavanti a me tu prepari una mensa\nsotto gli occhi dei miei nemici;\ncospargi di olio il mio capo.\nIl mio calice trabocca.\nFelicit\u00e0 e grazia mi saranno compagne\ntutti i giorni della mia vita,\ne abiter\u00f2 nella casa del Signore\nper lunghissimi anni.\n<i>(Salmo 22)</i>", "vangelo": "In quel tempo, uno della folla disse a Ges\u00f9: \u00abMaestro, di' a mio fratello che divida con me l'eredit\u00e0\u00bb. Ma egli rispose: \u00abO uomo, chi mi ha costituito giudice o mediatore sopra di voi?\u00bb.\nE disse loro: \u00abFate attenzione e tenetevi lontani da ogni cupidigia perch\u00e9, anche se uno \u00e8 nell'abbondanza, la sua vita non dipende da ci\u00f2 che egli possiede\u00bb.\nPoi disse loro una parabola: \u00abLa campagna di un uomo ricco aveva dato un raccolto abbondante. Egli ragionava tra s\u00e9: \u201cChe far\u00f2, poich\u00e9 non ho dove mettere i miei raccolti? Far\u00f2 cos\u00ec \u2013 disse \u2013: demolir\u00f2 i miei magazzini e ne costruir\u00f2 altri pi\u00f9 grandi e vi raccoglier\u00f2 tutto il grano e i miei beni. Poi dir\u00f2 a me stesso: Anima mia, hai a disposizione molti beni, per molti anni; rip\u00f2sati, mangia, bevi e div\u00e8rtiti!\u201d. Ma Dio gli disse: \u201cStolto, questa notte stessa ti sar\u00e0 richiesta la tua vita. E quello che hai preparato, di chi sar\u00e0?\u201d. Cos\u00ec \u00e8 di chi accumula tesori per s\u00e9 e non si arricchisce presso Dio\u00bb.", "medita": "Ges\u00f9 biasima l'uomo che raccoglie i suoi beni nei suoi granai e ne costruisce di pi\u00f9 grandi per tenere tutto per s\u00e9. In contrasto con la parabola dell'amministratore disonesto, che viene lodato perch\u00e9 con la ricchezza disonesta si \u00e8 procurato degli amici. Questo desiderio di ricchezza, questa ansia di possesso, cosa nascondono? Un richiamo ancestrale alla sopravvivenza e al potere. Innanzitutto l'ansia di procurarsi degli averi per sopravvivere. Ma Dio ci promette di vestire anche i gigli del campo: occorre avere il coraggio di lasciare spazio alla sua gratuit\u00e0 togliendo la nostra volont\u00e0 egoistica di possesso. Questo \u00e8 un atto di fede e fiducia in Dio, e inoltre un atto di rispetto verso gli uomini: nell'ansia di possedere infatti si prende tutto ci\u00f2 che si pu\u00f2, noncuranti di chi \u00e8 intorno a noi, del bisogno degli altri.\nL'altro istintivo richiamo \u00e8 quello del potere e della ricchezza: finiamo cos\u00ec per contemplare ci\u00f2 che \u00e8 materiale, e fissare l\u00ec continuamente il nostro sguardo lodando noi stessi per un risultato che non \u00e8 nostro: ogni cosa esiste perch\u00e9 creata da Dio e donata. Forse la colpa \u00e8 proprio quella di non riconoscere tutto come dono. Invece \u201cla sua vita non dipende da ci\u00f2 che egli possiede\u201d. Dobbiamo darci da fare ad accumulare ricchezza d'animo, che spesso richiede il sacrificio di ci\u00f2 che \u00e8 materiale, del benessere. Quella ricchezza per\u00f2 non svanisce e rimane scritta a lettere di fuoco nel nostro cuore, ovunque noi andiamo. Cos\u00ec diceva Giussani: \u201cOccorre questo strano fenomeno, un distacco. Per amare veramente una persona occorre un distacco: adora di pi\u00f9 la sua donna un uomo che la guarda a un metro di distanza, meravigliato dell'essere che ha davanti, quasi inginocchiato, anche se in piedi, quasi inginocchiato davanti ad essa; o quando la prende?\u201d", "riflettere": "Preghiamo il Signore perch\u00e9 ci doni la verginit\u00e0, cio\u00e8 il santo distacco, nel trattare le cose e le persone in modo da non cedere al possesso ma essere pieni di meraviglia.", "preghfin": "Nel silenzio della notte una voce disse: canta.\nNel silenzio del mio cuore una voce disse: grida.\nNel silenzio dei miei giorni una voce mi chiam\u00f2.\nCome canter\u00f2 mio Signore, mio Dio, ora che il dolore mi dissecca la gola.\nCome canter\u00f2 mio Signore, mio Dio, se la mia voce \u00e8 spezzata dal pianto.\nCome canter\u00f2?\nNel silenzio della notte una voce disse: guarda.\nNel silenzio del mio cuore una voce disse: vedi.\nNel silenzio dei miei giorni una voce mi chiam\u00f2.\nCome guarder\u00f2 mio Signore, mio Dio, ora che il dolore ha fissato i miei occhi.\nCome guarder\u00f2 mio Signore, mio Dio, se la mia vista \u00e8 velata dal pianto.\nCome Ti vedr\u00f2?\nNel silenzio della notte una voce disse: offri.\nNel silenzio del mio cuore una voce disse: ama.\nNel silenzio dei miei giorni una voce mi chiam\u00f2.\nTutto Ti dar\u00f2 mio Signore, mio Dio, ora che il dolore m'ha chiamato per nome.\nTutto T'offrir\u00f2 mio Signore, mio Dio, ed il Tuo amore io riscopro nel pianto.\nOra canter\u00f2.\n<i>(Adriana Mascagni, </i>Nel silenzio della notte<i>)</i>"}