{"day": 17, "month": 10, "year": 2023, "weekday": 2, "date_str": "marted\u00ec 17 ottobre 2023", "quotes": "Rm 1,16-25; Sal 18", "quote_vangelo": "secondo Luca (11,37-41)", "curatore": "Manuela Baracani", "prevangelo": "", "indications": "Sant'Ignazio di Antiochia", "preghiniz": "O grande Padre, grande \u00e8 il nostro bisogno.\nOra perci\u00f2 ti supplichiamo in nome di tuo Figlio,\nper mezzo del quale hai reso noi ricchi di ci\u00f2 che non abbiamo.\nOra ti piaccia, o Padre, come a te conviene,\nvolgerti a noi per darci il tuo aiuto,\naffinch\u00e9 non veniamo meno,\naffinch\u00e9 la tua gloria in noi non si oscuri\ne per la tua stessa gloria tu ci degni di aiutarci.\n<i>(Hildegard von Bingen, </i>O magne Pater<i>)</i>", "vangelo": "In quel tempo, mentre Ges\u00f9 stava parlando, un fariseo lo invit\u00f2 a pranzo. Egli and\u00f2 e si mise a tavola. Il fariseo vide e si meravigli\u00f2 che non avesse fatto le abluzioni prima del pranzo.\nAllora il Signore gli disse: \u00abVoi farisei pulite l'esterno del bicchiere e del piatto, ma il vostro interno \u00e8 pieno di avidit\u00e0 e di cattiveria. Stolti! Colui che ha fatto l'esterno non ha forse fatto anche l'interno? Date piuttosto in elemosina quello che c'\u00e8 dentro, ed ecco, per voi tutto sar\u00e0 puro\u00bb.", "medita": "\u201cDate piuttosto in elemosina quello che c'\u00e8 dentro\u201d. Cosa significa questa frase? L'elemosina \u00e8 \u201cQuello che si d\u00e0 alle persone bisognose, secondo il precetto cristiano della carit\u00e0\u201d. Cosa possiamo dare in elemosina, gratuitamente, dall'interno di noi stessi? L'amore. I poveri non sono solo poveri materiali: quanti poveri d'amore sono intorno a noi! Quanto raramente possiamo contemplare un amore gratuito nelle persone che ci circondano. Chi viene amato gratuitamente \u00e8 inesorabilmente attratto dalla fonte dell'amore, perch\u00e9 l'amore gratuito \u00e8 il segno dell'Amore da cui tutto \u00e8 nato, l'amore di Dio. Per questo l'atto di carit\u00e0 pi\u00f9 grande che possiamo compiere \u00e8 amare i nostri fratelli, cio\u00e8\u2014molto concretamente\u2014i nostri colleghi; i nostri vicini di casa, i commessi dei negozi in cui faremo la spesa, chi incontreremo sulla nostra strada. Questo non \u00e8 per\u00f2 possibile se non ci riconosciamo noi stessi oggetto di un amore gratuito e immenso: per questo dobbiamo rimanere uniti alla sorgente della vita, ai luoghi e alle persone in cui noi stessi vediamo rifulgere l'amore gratuito di Dio e la sua sapienza. Cos\u00ec diventa vera l'affermazione di San Paolo: \u201cTutto \u00e8 puro per i puri\u201d. Questo \u00e8 un invito anche a spalancare tutte le parti del nostro essere, perch\u00e9 Ges\u00f9 possa curare e rendere puro ogni anfratto del nostro animo: non c'\u00e8 peccato o oscurit\u00e0 che egli non desideri curare.", "riflettere": "Preghiamo di essere disponibili oggi a uscire dalle nostre protezioni e offrire un gesto di amore vero a chi ci sta intorno.", "preghfin": "Gies\u00f9, sommo conforto, Tu se' tutto'l mio amore,\ne'l mio beato porto, e santo Redentore.\nO gran bont\u00e0, dolce piet\u00e0, felice quel che teco unito sta.\nGies\u00f9 qual forza ha spinto l'immensa tua bont\u00e0,\ndeh, qual amor t'ha vinto patir tal crudelt\u00e0?\nO gran bont\u00e0, dolce piet\u00e0, felice quel che teco unito sta.\nGies\u00f9 Tu hai il mondo soavemente pieno\nd'amor santo e giocondo che fa ogni cor sereno.\nO gran bont\u00e0, dolce piet\u00e0, felice quel che teco unito sta.\nLa croce e il Crocifisso sia nel mio cor scolpito\net io sia sempre assiso in gloria ov'Egli \u00e8 ito.\nO gran bont\u00e0, dolce piet\u00e0, felice quel che teco unito sta\n<i>(Girolamo Savonarola, </i>Gies\u00f9 sommo conforto<i>)</i>"}