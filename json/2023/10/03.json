{"day": 3, "month": 10, "year": 2023, "weekday": 2, "date_str": "marted\u00ec 3 ottobre 2023", "quotes": "Zc 8,20-23; Sal 86", "quote_vangelo": "secondo Luca (9,51-56)", "curatore": "Manuela Baracani", "prevangelo": "", "indications": "", "preghiniz": "Signore, chi abiter\u00e0 nella tua tenda?\nChi dimorer\u00e0 sulla tua santa montagna?\nColui che cammina senza colpa,\npratica la giustizia\ne dice la verit\u00e0 che ha nel cuore,\nnon sparge calunnie con la sua lingua,\nnon fa danno al suo prossimo\ne non lancia insulti al suo vicino.\nAi suoi occhi \u00e8 spregevole il malvagio,\nma onora chi teme il Signore.\nAnche se ha giurato a proprio danno,\nmantiene la parola;\nnon presta il suo denaro a usura\ne non accetta doni contro l'innocente.\nColui che agisce in questo modo\nrester\u00e0 saldo per sempre.\n<i>(Salmo 15)</i>", "vangelo": "Mentre stavano compiendosi i giorni in cui sarebbe stato elevato in alto, Ges\u00f9 prese la ferma decisione di mettersi in cammino verso Gerusalemme e mand\u00f2 messaggeri davanti a s\u00e9.\nQuesti si incamminarono ed entrarono in un villaggio di Samaritani per preparargli l'ingresso. Ma essi non vollero riceverlo, perch\u00e9 era chiaramente in cammino verso Gerusalemme.\nQuando videro ci\u00f2, i discepoli Giacomo e Giovanni dissero: \u00abSignore, vuoi che diciamo che scenda un fuoco dal cielo e li consumi?\u00bb. Si volt\u00f2 e li rimprover\u00f2. E si misero in cammino verso un altro villaggio.", "medita": "Ges\u00f9 prende la ferma decisione di mettersi in cammino. Cosa permette questa ferma decisione, seppure diretta a un compimento di sofferenza? Preghiamo Dio perch\u00e9 ci doni la grazia della serenit\u00e0 e fermezza nella scelta di seguire la sua volont\u00e0.\nQuale tenerezza suscita il rimprovero di Ges\u00f9 ai discepoli. Al desiderio istintivo di vendetta di Giacomo e Giovanni, desiderio di punizione di coloro che non vogliono accogliere il loro amato Signore, si contrappone la figura di Ges\u00f9 che tutto accetta, anche di essere rifiutato. Quale grande rispetto ha Ges\u00f9 per l'uomo, tanto da accettare la posizione dei Samaritani senza adirarsi, senza giudicarli, senza rimproverarli. Il rimprover\u00f2 \u00e8 rivolto a coloro che giudicano e che reagiscono con violenza seguendo i suggerimenti dell'ira. Il silenzio che Ges\u00f9 lascia scendere sull'accaduto nasconde di certo il dolore di essere rifiutato, ma anche il riconoscimento della dignit\u00e0 dell'uomo, del quale persino Dio accetta la volont\u00e0. Quale valore ha la nostra libert\u00e0 se persino Dio lascia che si esprima contro di lui? E noi lasciamo a chi \u00e8 accanto a noi la libert\u00e0 di essere?\nLa posizione di Ges\u00f9 \u00e8 quella del genitore che permette che il figlio sbagli, avendo stima e rispetto per le sue decisioni. La posizione del silenzio, che non sparla, non crea rumore, ma custodisce nel cuore ci\u00f2 che accade, come la Madonna, senza esprimere nel giudizio violento la propria idea di giustizia.", "riflettere": "Preghiamo perch\u00e9 anche noi possiamo osservare con rispetto i fratelli e custodire nel silenzio un giudizio umano sul bene e sul male che vediamo accadere intorno a noi.", "preghfin": "O alto e glorioso Dio,\nillumina le tenebre del cuore mio.\nDammi una fede retta,\nsperanza certa,\ncarit\u00e0 perfetta,\numilt\u00e0 profonda.\nDammi, Signore,\nsenno e discernimento\nper compiere la tua vera\ne santa volont\u00e0.\nAmen.\n<i>(San Francesco, </i>Preghiera davanti al Crocifisso<i>)</i>"}