{"day": 24, "month": 10, "year": 2023, "weekday": 2, "date_str": "marted\u00ec 24 ottobre 2023", "quotes": "Rm 5,12.15b.17-19.20b-21; Sal 39", "quote_vangelo": "secondo Luca (12,35-38)", "curatore": "Manuela Baracani", "prevangelo": "", "indications": "", "preghiniz": "Al mattino, Signore, al mattino\nla mia anfora \u00e8 vuota alla fonte\ne nell'aria che vibra e traspare\nso che puoi farmi grande, Signore.\nE le ore del giorno, al mattino,\ndi tua gloria son tenera argilla.\nUno \u00e8 l'alveo del mio desiderio:\nch'io ti veda ed \u00e8 questo il mattino.\n<i>(Adriana Mascagni, </i>Al mattino<i>)</i>", "vangelo": "In quel tempo, Ges\u00f9 disse ai suoi discepoli: \u00abSiate pronti, con le vesti strette ai fianchi e le lampade accese; siate simili a quelli che aspettano il loro padrone quando torna dalle nozze, in modo che, quando arriva e bussa, gli aprano subito.\nBeati quei servi che il padrone al suo ritorno trover\u00e0 ancora svegli; in verit\u00e0 io vi dico, si stringer\u00e0 le vesti ai fianchi, li far\u00e0 mettere a tavola e passer\u00e0 a servirli.\nE se, giungendo nel mezzo della notte o prima dell'alba, li trover\u00e0 cos\u00ec, beati loro!\u00bb.", "medita": "La vita come attesa di Cristo. Quanto grande \u00e8 la gioia nel vedere arrivare una persona attesa tanto a lungo! Quando si ama qualcuno si \u00e8 ben contenti di servirlo, di attenderlo assaporando il suo arrivo, di accoglierlo nella casa. Quando accogliamo nella nostra casa un amico a lungo atteso lo facciamo entrare, gli prendiamo la giacca e la borsa, gli offriamo da bene e da mangiare. Lo serviamo con gioia. Quando una persona amata \u00e8 assente ne percepiamo la preziosit\u00e0! Sono forse i momenti in cui trattiamo con maggiore verit\u00e0 coloro che incontriamo. Il Vangelo ci dice che non solo noi attendiamo Cristo come persona amata, ma anche Lui attende noi! Al Suo arrivo infatti sar\u00e0 Lui stesso a servirci, a ristorarci, a farci riposare. Questa \u00e8 anche un'esperienza che si prova quando ci si mette a disposizione gratuitamente del prossimo: spesso ci\u00f2 che riceviamo \u00e8 ben pi\u00f9 di quello che noi pensiamo di dare.\nIl Vangelo loda anche coloro che riescono a essere fedeli nella notte, fino all'alba. La fedelt\u00e0 nei momenti di buio, soprattutto se prolungati, \u00e8 una prova difficile. Ma la fedelt\u00e0 che chiede il Signore \u00e8 solo l'attesa di Lui. Lui \u00e8 Colui che compie il mio cuore: ci \u00e8 chiesto solo di mantenere viva la nostalgia e l'attesa della letizia ora lontana. Come si pu\u00f2 fare questo? Guardando con sincerit\u00e0 la propria condizione, usando il silenzio per guardare il proprio cuore e scoprire se la Vita\u2014che Ges\u00f9 ha detto di essere\u2014lo abita. E se cos\u00ec non \u00e8 sar\u00e0 naturale coltivare la nostalgia dei momenti in cui Lo abbiamo incontrato, in cui Egli ha riempito di significato e intensit\u00e0 la nostra vita.", "riflettere": "Utilizziamo gli strumenti che la Chiesa ci suggerisce, la meditazione e la Compieta, per guardare con sincerit\u00e0 il nostro cuore e risvegliare in esso la sete di Ges\u00f9.", "preghfin": "Al mattino quando mi sveglio, dammi Ges\u00f9;\ndalla culla alla tomba, dammi Ges\u00f9;\nnel mattino in cui morir\u00f2, dammi Ges\u00f9.\nPuoi tenere tutto il mondo, ma dammi Ges\u00f9.\n<i>(canto spiritual)</i>"}