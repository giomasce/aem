{"day": 31, "month": 10, "year": 2023, "weekday": 2, "date_str": "marted\u00ec 31 ottobre 2023", "quotes": "Rm 8,18-25; Sal 125", "quote_vangelo": "secondo Luca (13,18-21)", "curatore": "Manuela Baracani", "prevangelo": "", "indications": "", "preghiniz": "Vieni, o Spirito creatore,\nvisita le nostre menti,\nriempi della tua grazia\ni cuori che hai creato.\nO dolce consolatore,\ndono del Padre altissimo,\nacqua viva, fuoco, amore,\nsanto crisma dell'anima.\nDito della mano di Dio,\npromesso dal Salvatore,\nirradia i tuoi sette doni,\nsuscita in noi la parola.\nSii luce all'intelletto,\nfiamma ardente nel cuore;\nsana le nostre ferite\ncol balsamo del tuo amore.\nDifendici dal nemico,\nreca in dono la pace,\nla tua guida invincibile\nci preservi dal male.\nLuce d'eterna sapienza,\nsvelaci il grande mistero\ndi Dio Padre e del Figlio\nuniti in un solo Amore. Amen.", "vangelo": "In quel tempo, diceva Ges\u00f9: \u00abA che cosa \u00e8 simile il regno di Dio, e a che cosa lo posso paragonare? \u00c8 simile a un granello di senape, che un uomo prese e gett\u00f2 nel suo giardino; crebbe, divenne un albero e gli uccelli del cielo vennero a fare il nido fra i suoi rami\u00bb.\nE disse ancora: \u00abA che cosa posso paragonare il regno di Dio? \u00c8 simile al lievito, che una donna prese e mescol\u00f2 in tre misure di farina, finch\u00e9 non fu tutta lievitata\u00bb.", "medita": "In questo mese Ges\u00f9 ha parlato spesso del regno di Dio. Lo ha citato come presente ora nella vita di chi lo segue; ha descritto chi \u00e8 considerato grande in esso; ha parlato di come avvicinarcisi. Ora lo paragona a un granello di senape che diventa un albero, nido per gli uccelli e al lievito per la farina. \u00c8 qualcosa che cresce, lentamente e silenziosamente, luogo di accoglienza e cibo per gli affamati. \u00c8 un regno di amore, dove si accoglie chi cerca rifugio. \u00c8 un luogo di comunione: tra i suoi rami convivono genti di tutte le provenienze. \u00c8 un luogo che nell'amore permette alla farina di lievitare tutta: permette che i talenti del singolo fioriscano e che la persona umana cresca in sapienza e grazia, avvicinandosi alla propria compiutezza. Il regno di Dio permette all'uomo di diventare se stesso, perch\u00e9 solo nell'amore si \u00e8 liberi. Solo quando si \u00e8 forti di un amore si abbandonano le maschere e si segue la verit\u00e0. Di questi luoghi ne esistono intorno a noi: sono il segno concreto della verit\u00e0 e attualit\u00e0 di ci\u00f2 che Ges\u00f9 ci ha detto.\nIl regno nasce come un granello, qualcosa di piccolo, un seme fatto germogliare dallo Spirito Santo nel cuore dell'uomo. E se trova un terreno che lo accoglie supera le sue forze e si estende intorno a lui.", "riflettere": "Preghiamo lo Spirito Santo perch\u00e9 continui a instillare semi di santit\u00e0 e di amore nel mondo, e perch\u00e9 noi possiamo cercarli e seguirli con sincerit\u00e0 di cuore.", "preghfin": "Oh! Signore, fa di me uno strumento della tua pace:\ndove \u00e8 odio, fa ch'io porti amore;\ndove \u00e8 offesa, ch'io porti il perdono;\ndove \u00e8 discordia, ch'io porti la fede;\ndove \u00e8 l'errore, ch'io porti la Verit\u00e0;\ndove \u00e8 la disperazione, ch'io porti la speranza;\ndove \u00e8 tristezza, ch'io porti la gioia;\ndove sono le tenebre, ch'io porti la luce.\nOh! Maestro, fa che io non cerchi tanto\ndi essere compreso, quanto di comprendere;\ndi essere amato, quanto di amare.\nPoich\u00e9 \u00e8 donando che si riceve,\n\u00e8 perdonando che si \u00e8 perdonati,\ned \u00e8 morendo che si risuscita a Vita eterna.\nAmen.\n<i>(San Francesco d'Assisi)</i>"}