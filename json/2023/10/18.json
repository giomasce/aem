{"day": 18, "month": 10, "year": 2023, "weekday": 3, "date_str": "mercoled\u00ec 18 ottobre 2023", "quotes": "2Tm 4,10-17b; Sal 144", "quote_vangelo": "secondo Luca (10,1-9)", "curatore": "Manuela Baracani", "prevangelo": "", "indications": "San Luca", "preghiniz": "Il nostro cuore non si \u00e8 perduto,\ni nostri passi non hanno smarrito\nla tua strada.\nN\u00e9 l'angoscia, n\u00e9 il dolore,\nla paura e la spada:\nmai il tuo sguardo fuggir\u00f2,\nla tua casa lascer\u00f2.\nDella morte, della vita,\ndel presente, del futuro\nla tua gente non ha paura,\nla tua rocca sta sicura.\nCol mio canto, la mia gioia,\ncon l'amore e le parole\nla tua gloria loder\u00f2,\nla tua forza grider\u00f2.\n<i>(Roberto Grotti, </i>Il nostro cuore non si \u00e8 perduto<i>)</i>", "vangelo": "In quel tempo, il Signore design\u00f2 altri settantadue e li invi\u00f2 a due a due davanti a s\u00e9 in ogni citt\u00e0 e luogo dove stava per recarsi.\nDiceva loro: \u00abLa messe \u00e8 abbondante, ma sono pochi gli operai! Pregate dunque il signore della messe, perch\u00e9 mandi operai nella sua messe! Andate: ecco, vi mando come agnelli in mezzo a lupi; non portate borsa, n\u00e9 sacca, n\u00e9 sandali e non fermatevi a salutare nessuno lungo la strada.\nIn qualunque casa entriate, prima dite: \u201cPace a questa casa!\u201d. Se vi sar\u00e0 un figlio della pace, la vostra pace scender\u00e0 su di lui, altrimenti ritorner\u00e0 su di voi. Restate in quella casa, mangiando e bevendo di quello che hanno, perch\u00e9 chi lavora ha diritto alla sua ricompensa. Non passate da una casa all'altra.\nQuando entrerete in una citt\u00e0 e vi accoglieranno, mangiate quello che vi sar\u00e0 offerto, guarite i malati che vi si trovano, e dite loro: \u201c\u00c8 vicino a voi il regno di Dio\u201d\u00bb.", "medita": "Gli operai della messe non sono soltanto i consacrati, ma tutti noi credenti: soprattutto in questo tempo in cui la societ\u00e0 \u00e8 quasi totalmente laica, la testimonianza di fede deriva dai laici che vivono nella societ\u00e0. Siamo noi dunque a cui \u00e8 affidata la responsabilit\u00e0 di vivere una fede vera, sincera, gioiosa, e per questo affascinante per chi ci sta intorno. Questo \u00e8 possibile se non siamo soli: Il Signore manda i suoi operai a due a due. \u00c8 nella comunione che si legge il segno del regno di Dio: l'amore gratuito per gli sconosciuti, l'amicizia sincera e profonda tra le persone, l'amore fedele e tenero degli sposi, tutti questi sono segni indelebili della presenza di Dio. Sono segni pieni di fascino per chi ha un cuore desideroso di verit\u00e0.\nLa nostra missione nel mondo non ha bisogno di bagagli: \u00e8 totalmente dipendente dalla sapienza e dalla grazia di Dio. Infatti, come dice San Matteo: \u201cQuando vi consegneranno, non preoccupatevi di come o di che cosa direte, perch\u00e9 vi sar\u00e0 dato in quell'ora ci\u00f2 che dovrete dire: infatti non siete voi a parlare, ma \u00e8 lo Spirito del Padre vostro che parla in voi\u201d. Non \u00e8 dalla nostra bravura, o dalla nostra preparazione che nasce una testimonianza credibile, ma dall'adesione sincera al desiderio del proprio cuore e dalla preghiera a Chi vi pu\u00f2 rispondere.\nGes\u00f9 esorta a mangiare quello che sar\u00e0 offerto e guarire i malati che si trovano l\u00e0. Questo vuol dire essere totalmente disponibili a ci\u00f2 che accade, totalmente affidati alla volont\u00e0 di Dio, che si presenta ai nostri occhi tramite le circostanze della realt\u00e0 concreta. Il regno di Dio diventa cos\u00ec vicino: non tanto temporalmente quanto spazialmente, perch\u00e9 dove c'\u00e8 la comunione dei fratelli e la presenza di Ges\u00f9, l\u00ec il regno accade.", "riflettere": "Coltivo la comunione con i miei fratelli? Preghiamo di essere totalmente disponibili ad accogliere chi il Signore ci mander\u00e0 accanto.", "preghfin": "Padre mio,\nio mi abbandono a te,\nfa di me ci\u00f2 che ti piace.\nQualunque cosa tu faccia di me\nti ringrazio.\nSono pronto a tutto, accetto tutto.\nLa tua volont\u00e0 si compia in me,\nin tutte le tue creature.\nNon desidero altro, mio Dio.\nAffido l'anima mia alle tue mani.\nTe la dono mio Dio,\ncon tutto l'amore del mio cuore,\nperch\u00e9 ti amo,\ned \u00e8 un bisogno del mio amore\ndi donarmi\ndi pormi nelle tue mani senza riserve\ncon infinita fiducia\nperch\u00e9 Tu sei mio Padre.\n<i>(Charles de Foucauld)</i>"}