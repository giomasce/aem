{"day": 23, "month": 8, "year": 2023, "weekday": 3, "date_str": "mercoled\u00ec 23 agosto 2023", "quotes": "Gdc 9,6-15; Sal 20", "quote_vangelo": "secondo Matteo (20,1-16)", "curatore": "Angela e Paolo Cecchella", "prevangelo": "", "indications": "", "preghiniz": "Signore, il re gioisce della tua potenza!\nQuanto esulta per la tua vittoria!\nHai esaudito il desiderio del suo cuore,\nnon hai respinto la richiesta delle sue labbra.\nGli vieni incontro con larghe benedizioni,\ngli poni sul capo una corona di oro puro.\nVita ti ha chiesto, a lui l'hai concessa,\nlunghi giorni in eterno, per sempre.\nGrande \u00e8 la sua gloria per la tua vittoria,\nlo ricopri di maest\u00e0 e di onore,\npoich\u00e9 gli accordi benedizioni per sempre,\nlo inondi di gioia dinanzi al tuo volto.\n<i>(Salmo 20)</i>", "vangelo": "In quel tempo, Ges\u00f9 disse ai suoi discepoli questa parabola: \u00abIl regno dei cieli \u00e8 simile a un padrone di casa che usc\u00ec all'alba per prendere a giornata lavoratori per la sua vigna. Si accord\u00f2 con loro per un denaro al giorno e li mand\u00f2 nella sua vigna. Uscito poi verso le nove del mattino, ne vide altri che stavano in piazza, disoccupati, e disse loro: \u201cAndate anche voi nella vigna; quello che \u00e8 giusto ve lo dar\u00f2\u201d. Ed essi andarono. Usc\u00ec di nuovo verso mezzogiorno, e verso le tre, e fece altrettanto. Uscito ancora verso le cinque, ne vide altri che se ne stavano l\u00ec e disse loro: \u201cPerch\u00e9 ve ne state qui tutto il giorno senza far niente?\u201d. Gli risposero: \u201cPerch\u00e9 nessuno ci ha presi a giornata\u201d. Ed egli disse loro: \u201cAndate anche voi nella vigna\u201d.\nQuando fu sera, il padrone della vigna disse al suo fattore: \u201cChiama i lavoratori e da' loro la paga, incominciando dagli ultimi fino ai primi\u201d. Venuti quelli delle cinque del pomeriggio, ricevettero ciascuno un denaro. Quando arrivarono i primi, pensarono che avrebbero ricevuto di pi\u00f9. Ma anch'essi ricevettero ciascuno un denaro. Nel ritirarlo, per\u00f2, mormoravano contro il padrone dicendo: \u201cQuesti ultimi hanno lavorato un'ora soltanto e li hai trattati come noi, che abbiamo sopportato il peso della giornata e il caldo\u201d.\nMa il padrone, rispondendo a uno di loro, disse: \u201cAmico, io non ti faccio torto. Non hai forse concordato con me per un denaro? Prendi il tuo e vattene. Ma io voglio dare anche a quest'ultimo quanto a te: non posso fare delle mie cose quello che voglio? Oppure tu sei invidioso perch\u00e9 io sono buono?\u201d.\nCos\u00ec gli ultimi saranno primi e i primi, ultimi\u00bb.", "medita": "Oggi, per la maggior parte di noi, questa parabola sembra un controsenso. L'intera economia si basa sul presupposto che il tempo sia l'unica misura che usiamo per assegnare un valore. Al massimo, le tariffe variano in base alla capacit\u00e0 produttiva di ciascuno. Se sei un medico e guarisci molte persone grazie alla tua competenza, il tuo prezzo orario sar\u00e0 alto; se la tua professionalit\u00e0 \u00e8 scarsa e molti sanno fare il tuo lavoro, probabilmente il tuo prezzo orario sar\u00e0 basso. In generale, gli stipendi vengono definiti sulla base di \u201cquaranta ore settimanali\u201d. Quindi sembra del tutto naturale, anzi giusto, che coloro che hanno \u201csopportato il peso della giornata e il caldo\u201d si lamentino. Secondo la nostra economia, essi hanno diritto a una ricompensa maggiore. In questa prospettiva, il primo sentimento che emerge \u00e8 considerare il Padrone della vigna come ingiusto.\nTuttavia, non \u00e8 cos\u00ec. La legge di Dio non segue la legge dell'economia. \u00c8 la legge secondo cui gli ultimi saranno i primi e i primi saranno gli ultimi. Perch\u00e9 c'\u00e8 solo una retribuzione: il Regno dei Cieli. I lavoratori della vigna, che arrivino all'alba (l'inizio della vita), a met\u00e0 giornata (la giovinezza) o alla sera (in tarda et\u00e0), potranno solo ricevere la stessa ricompensa: l'ingresso nel Regno. Nel corso dei secoli si \u00e8 spesso discusso su quale Santo fosse pi\u00f9 santo degli altri, ma questo \u00e8 il ragionamento del nostro mondo. Un Santo \u00e8 colui che entra nel Regno dei Cieli, sia che sia entrato per primo, sia che sia entrato per ultimo. A occhi di Dio, siamo tutti uguali.\nQuindi, forse non dovremmo solo essere contenti, ma addirittura felici nel vedere che durante la giornata altre persone, che magari fino a poco tempo prima ci denigravano o ci ignoravano, si uniscano a noi nella vigna? Oggi, il Santo non \u00e8 solo colui che entra nella vigna, ma \u00e8 anche colui che gioisce nel vedere che dopo di lui altri lo seguono e solo cos\u00ec il lavoro di molti nella stessa vigna diventa sempre pi\u00f9 lieve.", "riflettere": "Quanto siamo egoisti e ci teniamo dentro la convinzione di avere il privilegio di essere tra i pochi frequentatori della vigna? Quanto gioiamo quando uno che per noi non fa parte della Chiesa compie azioni giuste seguendo la legge universale dell'Amore? Quanto siamo gelosi del nostro rapporto con il Signore e vorremmo tenerlo solo per noi?", "preghfin": "O Dio,\nguarda i lavoratori della vigna con amore e misericordia,\nguidali lungo il cammino del giusto e dell'umilt\u00e0;\ndona loro forza e coraggio nelle fatiche quotidiane.\nSiano testimoni del tuo amore e della tua giustizia,\nnel dono della loro fatica siano ricolmi di gioia e speranza.\nAccogli i deboli e gli emarginati che oggi non hanno lavoro,\ne al termine di questa vita concedi a tutti l'ingresso nel tuo Regno."}