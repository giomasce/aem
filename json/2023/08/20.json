{"day": 20, "month": 8, "year": 2023, "weekday": 7, "date_str": "domenica 20 agosto 2023", "quotes": "Is 56,1.6-7; Sal 66; Rm 11,13-15.29-32", "quote_vangelo": "secondo Matteo (15,21-28)", "curatore": "Angela e Paolo Cecchella", "prevangelo": "", "indications": "San Bernardo\nSalterio: quarta settimana", "preghiniz": "Dio abbia piet\u00e0 di noi e ci benedica,\nsu di noi faccia splendere il suo volto;\nperch\u00e9 si conosca sulla terra la tua via,\nla tua salvezza fra tutte le genti.\nGioiscano le nazioni e si rallegrino,\nperch\u00e9 tu giudichi i popoli con rettitudine,\ngoverni le nazioni sulla terra.\nTi lodino i popoli, o Dio,\nti lodino i popoli tutti.\nCi benedica Dio e lo temano\ntutti i confini della terra.\n<i>(Salmo 66)</i>", "vangelo": "In quel tempo, partito di l\u00e0, Ges\u00f9 si ritir\u00f2 verso la zona di Tiro e di Sid\u00f2ne. Ed ecco una donna Canan\u00e8a, che veniva da quella regione, si mise a gridare: \u00abPiet\u00e0 di me, Signore, figlio di Davide! Mia figlia \u00e8 molto tormentata da un demonio\u00bb. Ma egli non le rivolse neppure una parola.\nAllora i suoi discepoli gli si avvicinarono e lo implorarono: \u00abEsaudiscila, perch\u00e9 ci viene dietro gridando!\u00bb. Egli rispose: \u00abNon sono stato mandato se non alle pecore perdute della casa d'Israele\u00bb.\nMa quella si avvicin\u00f2 e si prostr\u00f2 dinanzi a lui, dicendo: \u00abSignore, aiutami!\u00bb. Ed egli rispose: \u00abNon \u00e8 bene prendere il pane dei figli e gettarlo ai cagnolini\u00bb. \u00ab\u00c8 vero, Signore \u2013 disse la donna \u2013, eppure i cagnolini mangiano le briciole che cadono dalla tavola dei loro padroni\u00bb.\nAllora Ges\u00f9 le replic\u00f2: \u00abDonna, grande \u00e8 la tua fede! Avvenga per te come desideri\u00bb. E da quell'istante sua figlia fu guarita.", "medita": "Possiamo schematizzare questo passaggio del Vangelo come un dialogo tra diverse visioni: quella del Signore, quella dei Discepoli e quella della donna Canan\u00e8a.\nLa donna ci comunica subito il senso dell'impotenza verso la malattia della propria figlia, l'impossibilit\u00e0 di vederla guarita e la inevitabile disperazione. Per lei il Signore, figlio di Davide, \u00e8 la sola soluzione che intravede, sapendo che anche una sola briciola caduta dalla sua mensa potr\u00e0 salvarla.\nI discepoli, invece, non vedono questa disperazione, ma vedono la sua insistenza nel seguirli gridando. Solo per questo chiedono al Signore di intervenire. Rappresentano noi uomini che diamo importanza solo a chi grida indipendentemente da cosa dice.\nIl Signore, invece, rispondendo ai discepoli che chiedono di intervenire, afferma che non \u00e8 venuto per coloro che gridano, ma solo per le pecore smarrite che, se hanno vera fede nel profondo del cuore, potranno essere salvate. Ges\u00f9 non ascolta quando grida, ma ascolta quando la donna dimostra la sua fede. Solo allora salva lei e sua figlia.\nSembra un dialogo tra sordi. Ma se ci pensiamo bene in altri brani il Signore ascolta non chi grida ma chi lo \u201ccerca\u201d col cuore. La donna ammalata (Mc 5, 25--34) che gli sfiora la veste non si accalca nel grande trambusto, non grida, non urla, non spinge; gli basta solo appoggiare la sua mano sulla tunica del Signore per esserne guarita. Queste due donne sono salvate dalla loro fede, non dai proclami o dalle parole. Ecco l'atteggiamento che attira il Signore: mettersi sul bordo della mensa ad aspettare che le briciole cadano nella silenziosa convinzione che cadranno in abbondanza.\nQuante volte noi facciamo solo vedere la nostra fede, la acclamiamo? Quante volte seguiamo il Cristo gridando per farci ascoltare e sperando che ci sia un discepolo che ci ascolti e che ci osservi? Ma questo non sar\u00e0 visto dal Signore, lui guarder\u00e0 dentro: nel silenzio del nostro cuore dove potr\u00e0 trovare e scoprire la nostra vera fede. Questo brano ci invita quotidianamente ad avere un contatto intimo con il Signore solo attraverso il quale egli pu\u00f2 penetrare la nostra fede e farci la grazia della salvezza.", "riflettere": "Siamo come i farisei che vogliono il primo posto al banchetto o siamo come coloro che aspettano che anche una sola briciola cada dalla mensa sicuri che ci salver\u00e0 la vita? Gridiamo in mezzo al trambusto per farci vedere discepoli agli occhi di tutti fratelli o ci basta, nel silenzio, toccargli la veste?", "preghfin": "O Dio, ispirati alla donna cananea,\nche si prostr\u00f2 ai tuoi piedi per ricevere una grazia,\ndonaci la grazia di riconoscere la nostra debolezza\ne di affidarci completamente alla tua bont\u00e0 ogni volta che ne abbiamo bisogno,\nogni volta in cui siamo afflitti da una malattia e da una difficolt\u00e0.\nSignore, fa' che la nostra fede sia permeata di umilt\u00e0,\nfacendoci superare l'orgoglio e l'egoismo e a seguire l'esempio della donna cananea.\nFa' s\u00ec che la nostra fede sia radicata nell'umilt\u00e0.\nAmen."}