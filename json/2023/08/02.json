{"day": 2, "month": 8, "year": 2023, "weekday": 3, "date_str": "mercoled\u00ec 2 agosto 2023", "quotes": "Es 34,29-35; Sal 98", "quote_vangelo": "secondo Matteo (13,44-46)", "curatore": "Angela e Paolo Cecchella", "prevangelo": "", "indications": "", "preghiniz": "Esaltate il Signore, nostro Dio,\nprostratevi allo sgabello dei suoi piedi.\nEgli \u00e8 santo!\nMos\u00e8 e Aronne tra i suoi sacerdoti,\nSamu\u00e8le tra quanti invocavano il suo nome:\ninvocavano il Signore ed egli rispondeva.\nParlava loro da una colonna di nubi:\ncustodivano i suoi insegnamenti\ne il precetto che aveva loro dato.\nSignore, nostro Dio, tu li esaudivi,\neri per loro un Dio che perdona,\npur castigando i loro peccati.\nEsaltate il Signore, nostro Dio,\nprostratevi davanti alla sua santa montagna,\nperch\u00e9 santo \u00e8 il Signore, nostro Dio!\n<i>(Salmo 98)</i>", "vangelo": "In quel tempo Ges\u00f9 disse ai suoi discepoli: \u00abIl regno dei cieli \u00e8 simile a un tesoro nascosto nel campo; un uomo lo trova e lo nasconde; poi va, pieno di gioia, vende tutti i suoi averi e compra quel campo.\nIl regno dei cieli \u00e8 simile anche a un mercante che va in cerca di perle preziose; trovata una perla di grande valore, va, vende tutti i suoi averi e la compra\u00bb.", "medita": "Vendere tutto per il campo del tesoro, per la perla preziosa, per il Regno dei Cieli. Non vi \u00e8 ricchezza quindi sulla terra che ha un valore paragonabile a quello del tesoro e della perla che entrambi rappresentano il Regno dei Cieli. Questo viene paragonato al tesoro pi\u00f9 grande che sia mai esistito, alla perla pi\u00f9 preziosa che sia mai stata comprata e quindi vale la pena vendere tutto per esso.\nNon c'\u00e8 tanto denaro sulla terra, intelligenza, potere, forza, bellezza che possa avvicinarsi alla grandezza del Regno dei Cieli. Ed ecco che allora vale la pena \u201cvendere tutto\u201d per poterne venire in possesso. All'uomo \u00e8 data la possibilit\u00e0 di possedere tutto nel mondo, ma gli \u00e8 anche data la possibilit\u00e0 di venderlo per \u201ccomprare\u201d il Regno dei Cieli. Il Regno pu\u00f2 diventare nostro solo spogliandoci di tutto il resto. Non possiamo possedere il tesoro del campo e la perla preziosa se non ci spogliamo di tutto il resto.\nIn queste parole comprendiamo come allora tutto ci\u00f2 che abbiamo nel mondo pu\u00f2 diventare ostacolo alla nostra entrata nel Regno. Le nostre piccole invidie, le nostre gelosie, la nostra carriera, la nostra continua ricerca di potere, di un posto al sole sono un impedimento all'avvicinamento alla pienezza nel Signore.\nSan Francesco solo spogliandosi di tutto ha visto il Regno, ha <i>acquistato</i> il Regno. \u00c8 diventato suo ancora prima del giorno della sua morte, anche attraverso il segno della croce sul suo corpo in cui l'amante, lascando tutto ci\u00f2 che ostacolava l'incontro con l'amato, si \u00e8 fatto del tutto simile a lui. Egli non ha solo venduto il suo mantello, ha venduto la sua superbia, la sua ricchezza, i suoi amici, il suo tempo per acquistare la vita eterna nel Regno di Cristo.", "riflettere": "Siamo pronti a vendere tutto per il Regno? Siamo pronti a scommettere tutto sul Signore? Riusciamo a togliere dall'attenzione della nostra vita i nostri tesori terreni per guardare solo al tesoro del campo?", "preghfin": "Signore,\ndonaci, come a San Francesco,\nil coraggio di vendere tutto,\ndonaci il tempo per cercare nel campo il tesoro\ndonaci la vista per vedere la perla pi\u00f9 preziosa\ndonaci, come San Francesco,\ndi vedere il tuo Regno nella nostra quotidianit\u00e0."}