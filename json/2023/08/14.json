{"day": 14, "month": 8, "year": 2023, "weekday": 1, "date_str": "luned\u00ec 14 agosto 2023", "quotes": "Dt 10,12-22; Sal 147", "quote_vangelo": "secondo Matteo (17,22-27)", "curatore": "Angela e Paolo Cecchella", "prevangelo": "", "indications": "San Massimiliano Maria Kolbe", "preghiniz": "Celebra il Signore, Gerusalemme,\nloda il tuo Dio, Sion,\nperch\u00e9 ha rinforzato le sbarre delle tue porte,\nin mezzo a te ha benedetto i tuoi figli.\nEgli mette pace nei tuoi confini\ne ti sazia con fiore di frumento.\nManda sulla terra il suo messaggio:\nla sua parola corre veloce.\nAnnuncia a Giacobbe la sua parola,\ni suoi decreti e i suoi giudizi a Israele.\nCos\u00ec non ha fatto con nessun'altra nazione,\nnon ha fatto conoscere loro i suoi giudizi.\n<i>(Salmo 147)</i>", "vangelo": "In quel tempo, mentre si trovavano insieme in Galilea, Ges\u00f9 disse ai suoi discepoli: \u00abIl Figlio dell'uomo sta per essere consegnato nelle mani degli uomini e lo uccideranno, ma il terzo giorno risorger\u00e0\u00bb. Ed essi furono molto rattristati.\nQuando furono giunti a Caf\u00e0rnao, quelli che riscuotevano la tassa per il tempio si avvicinarono a Pietro e gli dissero: \u00abIl vostro maestro non paga la tassa?\u00bb. Rispose: \u00abS\u00ec\u00bb.\nMentre entrava in casa, Ges\u00f9 lo prevenne dicendo: \u00abChe cosa ti pare, Simone? I re della terra da chi riscuotono le tasse e i tributi? Dai propri figli o dagli estranei?\u00bb. Rispose: \u00abDagli estranei\u00bb.\nE Ges\u00f9 replic\u00f2: \u00abQuindi i figli sono liberi. Ma, per evitare di scandalizzarli, va' al mare, getta l'amo e prendi il primo pesce che viene su, aprigli la bocca e vi troverai una moneta d'argento. Prendila e consegnala loro per me e per te\u00bb.", "medita": "Ges\u00f9 \u00e8 parte di questo mondo, ma al contempo appartiene al Regno dei Cieli. Tuttavia non vuole scandalizzare non rispettando le regole di questo mondo: egli manda Pietro a recuperare i soldi della tassa <i>per evitare di scandalizzarli</i>. Egli \u00e8 figlio e non dovrebbe pagarla, ma non vuole esimersi da essere parte di questo mondo.\nQuesto brano ci racconta di un Cristo profondamente incarnato nel Mondo e nella Storia. Egli \u00e8 divenuto uomo fra gli uomini. Dalla sua nativit\u00e0 fino alla sofferenza fisica sulla Croce, egli \u00e8 nella storia degli uomini. Egli \u00e8 parte della storia che in quel periodo vedeva un predominio romano sugli ebrei e, infatti, sono romani i soldati che lo flagelleranno e lo inchioderanno sulla croce. E non si sottrae dall'adeguarsi al mondo di quell'epoca, al mondo che lo ha accolto con le sue regole e le sue leggi. Non vuole scandalizzare ignorandole, ma portandole al loro compimento. Si \u00e8 spesso dipinto il Cristo come un rivoluzionario. Egli non era Barabba, Egli \u00e8 entrato nella storia degli uomini per annunciare la parola di salvezza. Il resto non conta, non \u00e8 importante. Date a Cesare quel che \u00e8 di Cesare e a Dio quello che \u00e8 di Dio. Lui \u00e8 di Dio. Sembra quasi tagliare di netto il discorso con Pietro: vai e prendi una moneta che ti far\u00f2 trovare e dalla per me e per te, cosicch\u00e9 non mi potranno condannare per questo.\nCome annuncia all'inizio del brano, egli sar\u00e0 consegnato nelle mani degli uomini che lo condanneranno non per non aver pagato le tasse del tempio, ma per essere la via, la verit\u00e0 e la vita. Nessuna trasgressione di legge gli sar\u00e0 addossata dalle autorit\u00e0 romane. Sar\u00e0 il popolo a condannarlo; sar\u00e0 condannato da quegli uomini che credono che Barabba li salver\u00e0 dalle leggi inique e non crederanno in quel galileo che rispettandole, cambier\u00e0 il mondo.\nNon \u00e8 un caso che la fine dell'impero che lo ha inchiodato alla croce, dopo oltre 300 anni dagli eventi storici di Galilea, non sar\u00e0 attraverso un Barabba rivoluzionario, ma attraverso le migliaia di seguaci che faranno cadere il senso stesso della struttura dell'Impero: riconoscendo l'uguaglianza tra gli uomini, in quanto tutti figli di Dio, e la forza invincibile dell'Amore.", "riflettere": "Quanto siamo rattristati come i discepoli che il Signore sar\u00e0 catturato e sar\u00e0 messo a morte? Quanto questa storia di oltre duemila anni fa condiziona veramente i nostri sentimenti? Non \u00e8 che a forza di sentire la passione del Signore non proviamo pi\u00f9 alcuna pena? Come per i morti di una battaglia di tanti anni fa o un evento letto nei libri di storia? Quanto siamo pronti oggi a piangere come fece Maria ai piedi della Croce?", "preghfin": "San Massimiliano Maria Kolbe, eroe della carit\u00e0 e martire dell'amore,\nTi rivolgiamo la nostra preghiera per guidaci nel dono totale di noi stessi a Dio e agli altri.\nIllumina le nostre menti con la verit\u00e0 del Vangelo e infiamma i nostri cuori\ncon l'amore per Cristo che hai dimostrato con il tuo martirio.\nSan Massimiliano, concedici il coraggio di offrire la nostra vita per gli altri,\ncome hai fatto tu, scegliendo la morte\nper salvare i fratelli che forse neanche conoscevi per nome.\nSia il tuo esempio di sacrificio a spingerci a servire tutti con amore.\nAmen."}