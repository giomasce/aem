{"day": 18, "month": 8, "year": 2023, "weekday": 5, "date_str": "venerd\u00ec 18 agosto 2023", "quotes": "Gs 24,1-13; Sal 135", "quote_vangelo": "secondo Matteo (19,3-12)", "curatore": "Angela e Paolo Cecchella", "prevangelo": "", "indications": "", "preghiniz": "Rendete grazie al Signore perch\u00e9 \u00e8 buono,\nrendete grazie al Dio degli d\u00e8i,\nrendete grazie al Signore dei signori.\nGuid\u00f2 il suo popolo nel deserto,\ncolp\u00ec grandi sovrani,\nuccise sovrani potenti.\nDiede in eredit\u00e0 la loro terra,\nin eredit\u00e0 a Israele suo servo.\nCi ha liberati dai nostri avversari.\n<i>(Salmo 135)</i>", "vangelo": "In quel tempo, si avvicinarono a Ges\u00f9 alcuni farisei per metterlo alla prova e gli chiesero: \u00ab\u00c8 lecito a un uomo ripudiare la propria moglie per qualsiasi motivo?\u00bb.\nEgli rispose: \u00abNon avete letto che il Creatore da principio li fece maschio e femmina e disse: \u201cPer questo l'uomo lascer\u00e0 il padre e la madre e si unir\u00e0 a sua moglie e i due diventeranno una sola carne\u201d? Cos\u00ec non sono pi\u00f9 due, ma una sola carne. Dunque l'uomo non divida quello che Dio ha congiunto\u00bb.\nGli domandarono: \u00abPerch\u00e9 allora Mos\u00e8 ha ordinato di darle l'atto di ripudio e di ripudiarla?\u00bb.\nRispose loro: \u00abPer la durezza del vostro cuore Mos\u00e8 vi ha permesso di ripudiare le vostre mogli; all'inizio per\u00f2 non fu cos\u00ec. Ma io vi dico: chiunque ripudia la propria moglie, se non in caso di unione illegittima, e ne sposa un'altra, commette adulterio\u00bb.\nGli dissero i suoi discepoli: \u00abSe questa \u00e8 la situazione dell'uomo rispetto alla donna, non conviene sposarsi\u00bb.\nEgli rispose loro: \u00abNon tutti capiscono questa parola, ma solo coloro ai quali \u00e8 stato concesso. Infatti vi sono eunuchi che sono nati cos\u00ec dal grembo della madre, e ve ne sono altri che sono stati resi tali dagli uomini, e ve ne sono altri ancora che si sono resi tali per il regno dei cieli. Chi pu\u00f2 capire, capisca\u00bb.", "medita": "Questa volta il Signore \u00e8 chiaro: chi ha la capacit\u00e0 di comprendere, capisca. In una riflessione precedente, nel mese di agosto, i discepoli avevano chiesto un'illuminazione sulla parabola della zizzania (Mt 13, 36--43, il primo agosto) e il Signore aveva risposto alle loro domande. In questo passaggio, tuttavia, non chiarisce ulteriormente, ma precisa che solo coloro a cui sar\u00e0 concesso capiranno. Allora, a chi sar\u00e0 data la capacit\u00e0 di comprendere questo passaggio del Vangelo?\nUna risposta la troviamo all'inizio del brano, dove il Signore sofferma l'attenzione sul fatto che l'umanit\u00e0 \u00e8 stata creata in due forme: maschio e femmina, e che l'uomo lascer\u00e0 il padre e la madre per unirsi a sua moglie, diventando cos\u00ec una sola carne. Questo richiama alla mente il mito delle due met\u00e0 di Platone: in origine gli uomini erano \u201cdoppi\u201d; essendo poi state separate, le due met\u00e0 sono alla ricerca del loro completamento. Ma il Signore prosegue, dicendo che non esistono solo uomini e donne che si uniscono, ma anche eunuchi. Secondo il pensiero del Signore, gli eunuchi non sono coloro che non possono procreare (per natura o scelta), ma coloro che si fanno volontariamente servitori, cos\u00ec come Ges\u00f9 si \u00e8 fatto servo. Allora potranno comprendere sia gli uomini e le donne che abbandonano la sicurezza della loro casa d'origine per unirsi e diventare una cosa sola, sperimentando le differenze che li separano, sia i servitori che si dedicano quotidianamente al Signore; solo loro potranno comprendere. Per loro, c'\u00e8 il Dio-Amore annunciato dal Signore, che non necessita di regole, ma per il quale vale solo la legge dell'Amore. Questi soli potranno comprendere l'unica legge dell'Amore dettata nel nostro cuore. Gli altri, quelli dal cuore duro, non potranno comprendere, e solo per loro il Dio-Amore dovr\u00e0 trasformarsi in Dio-Legge, con precetti e regole; non riusciranno a completare la legge di Mos\u00e8 con la nuova legge data dal Signore: amatevi gli uni e gli altri come io ho amato voi.", "riflettere": "Siamo uomini e donne aperti a comprendere la legge dell'Amore portataci dal Signore? Oppure siamo rimasti legati ai concetti e regole del vecchio modo di pensare? Siamo pronti a evolvere la nostra fede in qualcosa di superiore che porta a compimento la prima legge di Mos\u00e9?", "preghfin": "In questo giorno in cui il Signore ci ha presentato\nle categorie umane che possono comprendere la tua legge di Amore,\nDio, rivolgi il tuo sguardo sulle anime consacrate al tuo servizio, sia uomini sia donne.\nConcedi loro forza e coraggio per portare avanti la tua missione e preservale in salute.\nRendile forti di essere tuoi rappresentanti con l'esempio della loro vita.\nAiutaci, o Signore, a vedere in loro la tua benevolenza nei nostri confronti\ne a renderci disponibili a compiere e aiutare il loro compito pastorale in mezzo a noi.\nAmen."}