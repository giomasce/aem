{"day": 16, "month": 8, "year": 2023, "weekday": 3, "date_str": "mercoled\u00ec 16 agosto 2023", "quotes": "Dt 34,1-12; Sal 65", "quote_vangelo": "secondo Matteo (18,15-20)", "curatore": "Angela e Paolo Cecchella", "prevangelo": "", "indications": "", "preghiniz": "Acclamate Dio, voi tutti della terra,\ncantate la gloria del suo nome,\ndategli gloria con la lode.\nDite a Dio: \u00abTerribili sono le tue opere!\u00bb.\nVenite e vedete le opere di Dio,\nterribile nel suo agire sugli uomini.\nPopoli, benedite il nostro Dio,\nfate risuonare la voce della sua lode.\nVenite, ascoltate, voi tutti che temete Dio,\ne narrer\u00f2 quanto per me ha fatto.\nA lui gridai con la mia bocca,\nlo esaltai con la mia lingua.\n<i>(Salmo 65)</i>", "vangelo": "In quel tempo, Ges\u00f9 disse ai suoi discepoli: \u00abSe il tuo fratello commetter\u00e0 una colpa contro di te, va' e ammoniscilo fra te e lui solo; se ti ascolter\u00e0, avrai guadagnato il tuo fratello; se non ascolter\u00e0, prendi ancora con te una o due persone, perch\u00e9 ogni cosa sia risolta sulla parola di due o tre testimoni. Se poi non ascolter\u00e0 costoro, dillo alla comunit\u00e0; e se non ascolter\u00e0 neanche la comunit\u00e0, sia per te come il pagano e il pubblicano.\nIn verit\u00e0 io vi dico: tutto quello che legherete sulla terra sar\u00e0 legato in cielo, e tutto quello che scioglierete sulla terra sar\u00e0 sciolto in cielo.\nIn verit\u00e0 io vi dico ancora: se due di voi sulla terra si metteranno d'accordo per chiedere qualunque cosa, il Padre mio che \u00e8 nei cieli gliela conceder\u00e0. Perch\u00e9 dove sono due o tre riuniti nel mio nome, l\u00ec sono io in mezzo a loro\u00bb.", "medita": "Oggi il Vangelo ci lascia un grande insegnamento sulla solidariet\u00e0 umana. Essere discepoli non significa solo accettare di seguire Ges\u00f9, ma vivere una fede capace di assumersi la responsabilit\u00e0 del fratello. Troppo spesso volgiamo da un'altra parte il nostro sguardo per non vedere, per non affrontare il male e chi lo fa, sempre con la paura di essere tirati in causa. Il passo di oggi ci invita invece ad affrontare gli altri, il male che \u00e8 presente in questo mondo non perfetto, con un crescendo: il Cristo ci invita a passare dalle relazioni interpersonali di ogni giorno, dalle fatiche conflittuali, dal fratello che sbaglia e che devi correggere, al bisogno comunitario di stare insieme e, infine, alla preghiera di tutta la comunit\u00e0 riunita.\nIl nostro stare al Mondo parte dall'incontro con il peccatore: incontro riservato ed intimo in cui non esiste il mostrarsi pi\u00f9 bravo ma esiste l'intimit\u00e0 di due persone che nel segreto del loro incontro comunicano un errore. Poi prosegue in un crescendo con due o tre persone ed infine con l'assemblea. E dopo che il peccatore continuer\u00e0 nella sua azione, il Cristo, nello stesso brano, ci regala la preghiera collettiva che, da sola, diventa presenza del Verbo in mezzo a noi: \u00e8 la potenza della preghiera insieme che unisce il peccatore con il singolo, la Comunit\u00e0 e Nostro Signore. Quindi noi non viviamo se non insieme, se non appoggiandoci gli uni gli altri per correggere ed essere corretti, sostenendoci gli uni gli altri perch\u00e9 solo insieme portiamo il seme della vita. Solo cos\u00ec si guarisce dal male.\nAl contrario oggi il male \u00e8 sempre pi\u00f9 divisore, \u00e8 ci\u00f2 che tenta ad affossare il nostro spirito salvifico di comunit\u00e0 e ci spinge ad isolarci dagli altri. In questo secolo di rivoluzione digitale, in cui anche gli incontri avvengono oramai solo dietro ad uno schermo, abbiamo solo la sensazione di essere in contatto con il prossimo, ma di fatto ci stiamo solo isolando nel chiuso delle nostre case, delle nostre vite. Tutti noi siamo invece chiamati a promuovere una spiritualit\u00e0 della comunione che non teme di farsi carico della responsabilit\u00e0 del fratello anche nell'ammonizione e nella correzione. Accettando al contempo il richiamo quando avviene, abituati come siamo ad autoassolverci e a relativizzare le nostre colpe.", "riflettere": "\u201cNessun uomo \u00e8 un'isola, completo in se stesso; ogni uomo \u00e8 un pezzo del continente, una parte del tutto. La morte di qualsiasi uomo mi sminuisce, perch\u00e9 io sono parte dell'umanit\u00e0\u201d (John Donne). Siamo convinti di essere una parte del tutto, una goccia nell'oceano, uno di molti, comunit\u00e0?", "preghfin": "O Dio, concedimi saggezza per ammonire\ni miei fratelli e sorelle senza giudicare o condannare.\nDonami le parole giuste per guidare e correggere\nsenza ferire o umiliare chi ascolta il mio ammonimento.\nGuidami nel discernimento, affinch\u00e9 le mie intenzioni siano pure,\ne il mio scopo sia quello di portare la verit\u00e0 e la crescita\ne il mio ammonimento sia un riflesso del tuo amore. Amen."}