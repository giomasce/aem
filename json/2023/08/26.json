{"day": 26, "month": 8, "year": 2023, "weekday": 6, "date_str": "sabato 26 agosto 2023", "quotes": "Rt 2,1-3.8-11;4,13-17; Sal 127", "quote_vangelo": "secondo Matteo (23,1-12)", "curatore": "Angela e Paolo Cecchella", "prevangelo": "", "indications": "", "preghiniz": "Beato chi teme il Signore\ne cammina nelle sue vie.\nDella fatica delle tue mani ti nutrirai,\nsarai felice e avrai ogni bene.\nLa tua sposa come vite feconda\nnell'intimit\u00e0 della tua casa;\ni tuoi figli come virgulti d'ulivo\nintorno alla tua mensa.\nEcco com'\u00e8 benedetto\nl'uomo che teme il Signore.\nTi benedica il Signore da Sion.\nPossa tu vedere il bene di Gerusalemme\ntutti i giorni della tua vita!\n<i>(Salmo 127)</i>", "vangelo": "In quel tempo, Ges\u00f9 si rivolse alla folla e ai suoi discepoli dicendo: \u00abSulla cattedra di Mos\u00e8 si sono seduti gli scribi e i farisei. Praticate e osservate tutto ci\u00f2 che vi dicono, ma non agite secondo le loro opere, perch\u00e9 essi dicono e non fanno. Legano infatti fardelli pesanti e difficili da portare e li pongono sulle spalle della gente, ma essi non vogliono muoverli neppure con un dito.\nTutte le loro opere le fanno per essere ammirati dalla gente: allargano i loro filatt\u00e8ri e allungano le frange; si compiacciono dei posti d'onore nei banchetti, dei primi seggi nelle sinagoghe, dei saluti nelle piazze, come anche di essere chiamati \u201crabb\u00ec\u201d dalla gente.\nMa voi non fatevi chiamare \u201crabb\u00ec\u201d, perch\u00e9 uno solo \u00e8 il vostro Maestro e voi siete tutti fratelli. E non chiamate \u201cpadre\u201d nessuno di voi sulla terra, perch\u00e9 uno solo \u00e8 il Padre vostro, quello celeste. E non fatevi chiamare \u201cguide\u201d, perch\u00e9 uno solo \u00e8 la vostra Guida, il Cristo.\nChi tra voi \u00e8 pi\u00f9 grande, sar\u00e0 vostro servo; chi invece si esalter\u00e0, sar\u00e0 umiliato e chi si umilier\u00e0 sar\u00e0 esaltato\u00bb.", "medita": "In questo brano, Ges\u00f9 non si scaglia contro tutti i farisei, tutti i sacerdoti, tutti i maestri del tempo, ma contro coloro che dominavano e lo avrebbero perseguitato perch\u00e9 rappresentava un'autorit\u00e0 diversa dalla loro. Dunque, questi rimproveri non vanno applicati generalizzando, ma vanno a noi che ci riteniamo \u201cuomini e donne di Dio\u201d, secondo il linguaggio corrente.\nI farisei e i sacerdoti del tempo erano persone divise interiormente: con le labbra dicevano una cosa ma con il cuore ne pensavano altre. Il popolo di Israele invece aveva ripudiato gli idoli e scelto il Signore: \u201cQuanto il Signore ha detto, noi lo faremo e lo ascolteremo\u201d (Es 24, 7), ovvero \u201clo comprenderemo nella misura in cui lo metteremo in pratica\u201d.\nParafrasando un famoso proverbio potremmo dire che tra il dire e il fare conta di pi\u00f9 il fare. Gli antichi israeliti decidono di seguire il Signore perch\u00e9 decidono di fare, ascoltandolo. Tale promessa valeva sia per i capi sia per il popolo. Senza alcuna distinzione. Ma i Farisei e i Grandi Sacerdoti preferivano sentire la parola del Signore per predicarla senza invece ascoltarla, senza fare l'esperienza della faticosa realizzazione della volont\u00e0 di Dio attraverso un intelligente discernimento e un'azione piena di carit\u00e0. Nella realt\u00e0 anche a noi, \u201cuomini e donne di Dio\u201d, succede di preferire l'insegnamento, il dire senza poi agire conseguentemente. Capita e molto pi\u00f9 sovente di quanto possiamo immaginare. Allora? Siamo tutti Farisei perduti? No, noi possiamo confessare ai fratelli e alle sorelle, senza pretendere di essere esemplari, che spesso non siamo coerenti nel nostro comportamento reale e quotidiano: siamo peccatori! I Farisei non si sentono peccatori, anzi pretendono i posti d'onore nei banchetti, i primi seggi nelle sinagoghe, i saluti nelle piazze e di essere chiamati Rabb\u00ec. Non si sentono peccatori. Questa \u00e8 la differenza tra i veri uomini e donne di Dio e i Farisei accusati dal Signore. L'\u201cipocrisia\u201d \u00e8 la condanna che ci separa dal cammino della salvezza, perch\u00e9 di fatto favorisce una cecit\u00e0 su se stessi, fino a credere di vedere e addirittura a giudicare gli altri come ciechi.", "riflettere": "Qual'\u00e8 l'ultima volta che sono stato Fariseo? Mi sono scusato e chiesto perdono di questo comportamento al Signore e ai Fratelli?", "preghfin": "O Dio, nostro Padre misericordioso,\nascolta la nostra supplica e proteggici dal diventare Farisei.\nApri i nostri occhi alla verit\u00e0 e all'umilt\u00e0,\nperch\u00e9 non siamo ingannati dall'ipocrisia e dall'orgoglio.\nConcedici la saggezza di vivere secondo i tuoi insegnamenti,\nsenza cercare la gloria umana.\nDonaci un cuore sincero e il desiderio di servire,\naffinch\u00e9 possiamo camminare nella tua luce e nella tua verit\u00e0.\nTi preghiamo, o Dio, di tenerci lontani dall'egoismo e dalla falsit\u00e0;\nguidaci sulla strada dell'amore autentico e dell'umilt\u00e0 sincera.\nSii la nostra guida costante, affinch\u00e9 non cadiamo nella trappola dell'ipocrisia,\nma possiamo vivere secondo la tua volont\u00e0 e glorificare il tuo santo nome.\nAmen."}