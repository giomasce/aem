{"day": 3, "month": 8, "year": 2023, "weekday": 4, "date_str": "gioved\u00ec 3 agosto 2023", "quotes": "Es 40,16-21.34-38; Sal 83", "quote_vangelo": "secondo Matteo (13,47-53)", "curatore": "Angela e Paolo Cecchella", "prevangelo": "Il commento di oggi \u00e8 proposto dal Centro Diocesano per le Vocazioni di Pisa", "indications": "", "preghiniz": "Dio di bont\u00e0 e di misericordia,\nche ci chiedi di collaborare alla tua opera di salvezza,\nmanda numerosi e santi operai per la tua vigna,\nperch\u00e9 alla tua Chiesa non manchino mai annunciatori coraggiosi del Vangelo,\nsacerdoti che ti offrano anche con la vita il sacrificio dell'Eucarestia\ne che quali segni splendenti di Cristo buon pastore,\nguidino il tuo popolo sulle strade della carit\u00e0.\nManda il tuo Spirito Santo a rinfrancare il cuore dei giovani,\nperch\u00e9 abbiano il coraggio di dirti s\u00ec quando li chiami al servizio dei fratelli,\nla perseveranza nel seguire Ges\u00f9 anche sulla via della croce\ne la gioia grande di essere nel mondo testimoni del tuo amore.\nO Maria, Madre dei sacerdoti, dona a tutti i membri della Chiesa pisana\nla tua stessa fedelt\u00e0 per testimoniare a tutti\nla gioia che nasce dall'incontro con Cristo che vive e regna nei secoli in eterno. Amen.\n<i>(Giovanni Paolo Benotto)</i>", "vangelo": "In quel tempo Ges\u00f9 disse ai suoi discepoli: \u00abAncora, il regno dei cieli \u00e8 simile a una rete gettata nel mare, che raccoglie ogni genere di pesci. Quando \u00e8 piena, i pescatori la tirano a riva, si mettono a sedere, raccolgono i pesci buoni nei canestri e buttano via i cattivi. Cos\u00ec sar\u00e0 alla fine del mondo. Verranno gli angeli e separeranno i cattivi dai buoni e li getteranno nella fornace ardente, dove sar\u00e0 pianto e stridore di denti.\nAvete compreso tutte queste cose?\u00bb. Gli risposero: \u00abS\u00ec\u00bb. Ed egli disse loro: \u00abPer questo ogni scriba, divenuto discepolo del regno dei cieli, \u00e8 simile a un padrone di casa che estrae dal suo tesoro cose nuove e cose antiche\u00bb.\nTerminate queste parabole, Ges\u00f9 part\u00ec di l\u00e0.", "medita": "\u00abIl Regno dei Cieli \u00e8 simile a una rete gettata nel mare, che raccoglie ogni genere di pesci\u00bb. Nei vangeli l'immagine della rete \u00e8 presentata in diversi contesti, pensiamo ad esempio all'incontro col risorto descritto nel vangelo di Giovanni al capitolo 21 dove il Signore risorto comanda ai discepoli di gettare nuovamente la rete dopo una notte di pesca infruttuosa (Gv 21, 6) e pescarono cos\u00ec una grande quantit\u00e0 di pesci. Pensiamo anche alla promessa/comando del Signore rivolta ai primi discepoli sempre nel vangelo di Matteo: \u201cVenite dietro a me, vi far\u00f2 pescatori di uomini\u201d (Mt 4, 19).\nIl Regno dei Cieli, quindi, viene presentato da Ges\u00f9 come una rete; ma cosa vuol dire Ges\u00f9 con queste parole? Perch\u00e9 utilizza l'immagine della rete? Prima di tutto sgombriamo la nostra mente dall'idea che l'immagine della rete sia utilizzata da Ges\u00f9 in senso allegorico, no Lui ci sta dicendo che il Regno di Cieli \u00e8 simile ad una rete e, con ogni probabilit\u00e0, vuol dire proprio questo: il Regno dei Cieli \u00e8 come una rete. La rete che a noi oggi \u00e8 pi\u00f9 comune non \u00e8 certo quella dei pescatori, a meno che uno non sia un pescatore di professione, noi oggi abbiamo la rete di internet che ci coinvolge per buona parte del nostro tempo, una rete fatta di fitte interconnessioni dove tanti sono collegati fra di loro. Questo \u00e8 il concetto di rete, una realt\u00e0 che ci lega e ci mette in contatto stabile e reale gli uni con gli altri. La rete noi non la vediamo, non la tocchiamo ma siamo perfettamente coscienti della sua esistenza e, a seconda dei casi, godiamo della sua presenza o la subiamo. In questa rete c'\u00e8 di tutto, questo lo sappiamo bene, e dipende ovviamente da noi fare le scelte giuste. Ecco allora che il Regno dei cieli \u00e8 veramente come una rete, dove gli uomini sono fra loro in stretta relazione e, tutti insieme e allo stesso tempo singolarmente, lo sono col Padre nostro che \u00e8 nei cieli. Primizia di questo Regno \u00e8 la Chiesa comunit\u00e0 dei redenti che vive la sua tensione missionaria come un folto gruppo di pescatori. Il Padre chiama tutti a prendere parte al suo Regno, a noi la responsabilit\u00e0 e la scelta di starci come discepoli del Signore, ben sapendo che \u00e8 solo Lui che ci salva e ci rende degni di prenderne parte con pieno diritto.", "riflettere": "Capita a ciascuno di noi di vivere certi momenti della nostra vita come se fossimo da soli, come se tutto dipendesse solo da noi; questa \u00e8 una vera e propria tentazione, Ges\u00f9 ci insegna a vivere in stretta relazione coi fratelli, ci insegna a vedere Lui nei fratelli. Questa \u00e8 la Chiesa, una comunit\u00e0 fatta di persone che vivono insieme tra loro e con Ges\u00f9 la realt\u00e0 della Salvezza.", "preghfin": "O Padre, che hai mandato il tuo Figlio\nad insegnarci in parole ed opere cosa vuol dire \u201camare\u201d,\nsuscita nel cuore di noi fedeli la vocazione al servizio dei fratelli nel mondo.\nE perch\u00e9 questa si traduca in vocazione al Diaconato permanente,\nanche grazie alla testimonianza dei fratelli Diaconi permanenti\nche gi\u00e0 vivono in pienezza questa vocazione."}