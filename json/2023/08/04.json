{"day": 4, "month": 8, "year": 2023, "weekday": 5, "date_str": "venerd\u00ec 4 agosto 2023", "quotes": "Lv 23,1.4-11.15-16.27.34b-37; Sal 80", "quote_vangelo": "secondo Matteo (13,54-58)", "curatore": "Angela e Paolo Cecchella", "prevangelo": "", "indications": "San Giovanni Maria Vianney", "preghiniz": "Intonate il canto e suonate il tamburello,\nla cetra melodiosa con l'arpa.\nSuonate il corno nel novilunio,\nnel plenilunio, nostro giorno di festa.\nQuesto \u00e8 un decreto per Israele,\nun giudizio del Dio di Giacobbe,\nuna testimonianza data a Giuseppe,\nquando usciva dal paese d'Egitto.\nNon ci sia in mezzo a te un dio estraneo\ne non prostrarti a un dio straniero.\nSono io il Signore, tuo Dio,\nche ti ha fatto salire dal paese d'Egitto.\n<i>(Salmo 80)</i>", "vangelo": "In quel tempo Ges\u00f9, venuto nella sua patria, insegnava nella loro sinagoga e la gente rimaneva stupita e diceva: \u00abDa dove gli vengono questa sapienza e i prodigi? Non \u00e8 costui il figlio del falegname? E sua madre, non si chiama Maria? E i suoi fratelli, Giacomo, Giuseppe, Simone e Giuda? E le sue sorelle, non stanno tutte da noi? Da dove gli vengono allora tutte queste cose?\u00bb. Ed era per loro motivo di scandalo.\nMa Ges\u00f9 disse loro: \u00abUn profeta non \u00e8 disprezzato se non nella sua patria e in casa sua\u00bb. E l\u00ec, a causa della loro incredulit\u00e0, non fece molti prodigi.", "medita": "Ges\u00f9 sa molto bene che <i>nessuno \u00e8 profeta nella sua patria</i>. Ed infatti lui dice: \u201cUn profeta non \u00e8 disprezzato se non nella sua patria ed a casa sua\u201d. Infatti, l\u00ec dove non c'\u00e8 apertura n\u00e9 fede, nessuno pu\u00f2 fare nulla, nemmeno il Signore potr\u00e0 fare <i>molti prodigi</i>. I preconcetti li impediscono. E Ges\u00f9 stesso, pur volendo, non poteva fare nulla per essi. Il vangelo di Marco lo dice chiaramente: \u201cE non vi pot\u00e9 operare nessun prodigio\u201d.\nEcco che \u00e8 il preconcetto che non permette al Signore di fare miracoli nella nostra vita. Lui \u00e8 il figlio del falegname, come pu\u00f2 insegnare? Lui \u00e8 il figlio di Maria, una di noi, dove ha ricevuto allora \u201ctutte queste cose\u201d. Siccome \u00e8 uno di noi, deve essere come noi; non pu\u00f2 assurgere a insegnante, a uomo sapiente, a uomo che fa prodigi. Il preconcetto \u00e8 l\u00ec: se \u00e8 uno di noi, deve essere come noi. Nulla gli \u00e8 concesso.\nEd invece \u00e8 proprio l\u00ec il mistero: il verbo si fece carne e venne tra noi, <i>come uno di noi</i>. Ma, nonostante sia uno di noi, <i>\u00e8 il verbo</i> e solo chi riesce a vederne la forza, nonostante sia uno di noi, riuscir\u00e0 a riceverne tutta la grazia. Chiss\u00e0 quanti uomini i romani hanno giustiziato sulla croce, crudele abitudine dell'epoca. Ma solo chi riesce a vedere in quell'uomo, accomunato a tutti i briganti del mondo, il Verbo allora ricever\u00e0 <i>molti prodigi</i>. Il buon ladrone a suo fianco sulla Croce ebbe la capacit\u00e0 di vedere in quell'uomo, del tutto uguale a lui nella disgrazia e nella sofferenza, il Buon Pastore ed \u00e8 per questo che ricevette il prodigio pi\u00f9 grande di tutti: un posto a suo fianco nel Regno dei Cieli.", "riflettere": "Sappiamo bene che nessuno \u00e8 profeta in patria sua, ma sappiamo vedere i profeti che ci vivono accanto? Sappiamo, come il buon ladrone, vedere nei nostri fratelli la presenza del Signore? Sappiamo ascoltare chi ci sta accanto e leggerne interiormente le parole che possono venire dal Signore?", "preghfin": "Padre,\nche ci hai donato il parroco San Giovanni Maria Vianney,\naiutaci a guardare nelle nostre parrocchie con umilt\u00e0;\naiutaci ad ascoltare il pastore che il Signore ha voluto mettere alla guida\ncome una tua espressione, come un tuo dono inesauribile;\naiutaci a guardarli con amorevole affetto,\nmettendoci gratuitamente a loro disposizione nel servizio ecclesiale;\ndona a tutti i parroci la salute perch\u00e9 possano instancabilmente\ndiventare ogni giorno espressione della tua volont\u00e0 nelle nostre comunit\u00e0."}