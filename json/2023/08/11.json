{"day": 11, "month": 8, "year": 2023, "weekday": 5, "date_str": "venerd\u00ec 11 agosto 2023", "quotes": "Dt 4,32-40; Sal 76", "quote_vangelo": "secondo Matteo (16,24-28)", "curatore": "Angela e Paolo Cecchella", "prevangelo": "", "indications": "Santa Chiara", "preghiniz": "Ricordo i prodigi del Signore,\ns\u00ec, ricordo le tue meraviglie di un tempo.\nVado considerando le tue opere,\nmedito tutte le tue prodezze.\nO Dio, santa \u00e8 la tua via;\nquale dio \u00e8 grande come il nostro Dio?\nTu sei il Dio che opera meraviglie,\nmanifesti la tua forza fra i popoli.\nHai riscattato il tuo popolo con il tuo braccio,\ni figli di Giacobbe e di Giuseppe.\nGuidasti come un gregge il tuo popolo\nper mano di Mos\u00e8 e di Aronne.\n<i>(Salmo 76)</i>", "vangelo": "In quel tempo, Ges\u00f9 disse ai suoi discepoli: \u00abSe qualcuno vuole venire dietro a me, rinneghi se stesso, prenda la sua croce e mi segua. Perch\u00e9 chi vuole salvare la propria vita, la perder\u00e0; ma chi perder\u00e0 la propria vita per causa mia, la trover\u00e0. Infatti quale vantaggio avr\u00e0 un uomo se guadagner\u00e0 il mondo intero, ma perder\u00e0 la propria vita? O che cosa un uomo potr\u00e0 dare in cambio della propria vita?\nPerch\u00e9 il Figlio dell'uomo sta per venire nella gloria del Padre suo, con i suoi angeli, e allora render\u00e0 a ciascuno secondo le sue azioni.\nIn verit\u00e0 io vi dico: vi sono alcuni tra i presenti che non moriranno, prima di aver visto venire il Figlio dell'uomo con il suo regno\u00bb.", "medita": "Oggi il Vangelo prosegue la riflessione di ieri: dobbiamo morire per dare molti frutti come muore il seme nella terra. Ma come dobbiamo morire? Rinnegando noi stessi e prendendo ciascuno la sua croce.\nPossiamo anche guadagnare il mondo intero, ma se non siamo capaci poi di vendere quanto conquistato per comprare il tesoro trovato nel campo o la perla pi\u00f9 preziosa tutto sar\u00e0 vano. Il Regno non sar\u00e0 per noi vicino.\nAllora andare dietro al Signore sar\u00e0 possibile solo se rinneghiamo noi stessi, le nostre abitudini, i nostri limiti, le nostre superbie e il nostro carattere. Dobbiamo voltare le spalle a tutto ci\u00f2 e, anche se ci \u00e8 concesso di conquistare il Mondo, siamo subito disposti a venderlo per seguire il Cristo acquistando il campo dove \u00e8 nascosto un grande tesoro. Il Figlio dell'Uomo sta per venire, quindi prendete la vostra croce ora, la vostra capacit\u00e0 di amare come le vergini sagge. Vendete quanto avete conquistato nel mondo e comprate l'olio delle lampade; ma subito, perch\u00e9 <i>alcuni tra i presenti che non moriranno, prima di aver visto venire il Figlio dell'uomo con il suo Regno</i>.\nIl tempo \u00e8 ci\u00f2 che scandisce sia la nostra vita dalla nascita alla morte, sia la venuta del Regno da Adamo ed Eva alla fine dei giorni. Il Signore ci assicura che quel giorno ci sar\u00e0 e solo chi sar\u00e0 pronto con la sua croce sar\u00e0 separato dalla zizzania che, al contrario, avr\u00e0 dimenticato di conservare gelosamente l'olio della sua lampada. Amiamo quindi tutti i giorni. Amiamo per riempire la nostra lampada e non smettiamo mai di ricucire nelle nostre case, nei nostri luoghi di lavoro l'armonia, perdonandoci a vicenda prendendo la nostra croce, perch\u00e9 solo cos\u00ec Lui ci potr\u00e0 accogliere.", "riflettere": "Quanto siamo pronti alla venuta del Signore? Siamo le ancelle stolte che hanno esaurito l'olio o siamo le ancelle che hanno conservato gelosamente l'olio delle lampade che gli sono state affidate per festeggiare lo Sposo?", "preghfin": "Santa Chiara,\nIllumina il nostro cammino con la tua fede,\nguidaci verso una vita di povert\u00e0 e amore.\nAiutaci a trovare la pace nel silenzio del cuore,\na rinunciare alle cose materiali che ci ostacolano,\nmostraci il valore della vera umilt\u00e0.\nSanta Chiara,\nproteggici con il tuo amore materno\ne concedici la grazia di seguire il tuo esempio.\nAmen."}