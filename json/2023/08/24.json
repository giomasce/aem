{"day": 24, "month": 8, "year": 2023, "weekday": 4, "date_str": "gioved\u00ec 24 agosto 2023", "quotes": "Ap 21,9b-14; Sal 144", "quote_vangelo": "secondo Giovanni (1,45-51)", "curatore": "Angela e Paolo Cecchella", "prevangelo": "", "indications": "San Bartolomeo", "preghiniz": "Ti lodino, Signore, tutte le tue opere\ne ti benedicano i tuoi fedeli.\nDicano la gloria del tuo regno\ne parlino della tua potenza.\nPer far conoscere agli uomini le tue imprese\ne la splendida gloria del tuo regno.\nIl tuo regno \u00e8 un regno eterno,\nil tuo dominio si estende per tutte le generazioni.\nGiusto \u00e8 il Signore in tutte le sue vie\ne buono in tutte le sue opere.\nIl Signore \u00e8 vicino a chiunque lo invoca,\na quanti lo invocano con sincerit\u00e0.\n<i>(Salmo 144)</i>", "vangelo": "In quel tempo, Filippo trov\u00f2 Natana\u00e8le e gli disse: \u00abAbbiamo trovato colui del quale hanno scritto Mos\u00e8, nella Legge, e i Profeti: Ges\u00f9, il figlio di Giuseppe, di N\u00e0zaret\u00bb. Natana\u00e8le gli disse: \u00abDa N\u00e0zaret pu\u00f2 venire qualcosa di buono?\u00bb. Filippo gli rispose: \u00abVieni e vedi\u00bb.\nGes\u00f9 intanto, visto Natana\u00e8le che gli veniva incontro, disse di lui: \u00abEcco davvero un Israelita in cui non c'\u00e8 falsit\u00e0\u00bb. Natana\u00e8le gli domand\u00f2: \u00abCome mi conosci?\u00bb. Gli rispose Ges\u00f9: \u00abPrima che Filippo ti chiamasse, io ti ho visto quando eri sotto l'albero di fichi\u00bb. Gli replic\u00f2 Natana\u00e8le: \u00abRabb\u00ec, tu sei il Figlio di Dio, tu sei il re d'Israele!\u00bb. Gli rispose Ges\u00f9: \u00abPerch\u00e9 ti ho detto che ti avevo visto sotto l'albero di fichi, tu credi? Vedrai cose pi\u00f9 grandi di queste!\u00bb.\nPoi gli disse: \u00abIn verit\u00e0, in verit\u00e0 io vi dico: vedrete il cielo aperto e gli angeli di Dio salire e scendere sopra il Figlio dell'uomo\u00bb.", "medita": "Ecco un discepolo che diventa tale perch\u00e9 in lui non c'\u00e8 falsit\u00e0. Natana\u00e8le (oggi san Bartolomeo) non si era presentato nel migliore dei modi: aveva subito messo in discussione l'affermazione di Filippo secondo cui il Nazzareno era colui che era stato annunciato dai Profeti. Bartolomeo reagisce con scherno: \u201cMa come, da Nazaret pu\u00f2 venire fuori qualcosa di buono?\u201d. Sembra un tifoso di una fazione che non pu\u00f2 immaginare che dalla squadra avversaria possa nascere qualcosa di interessante, di utile.\nMa egli non \u00e8 un fariseo, falso e ipocrita. Lui \u00e8 un Israelita in cui non c'\u00e8 falsit\u00e0. E chi \u00e8 uno senza falsit\u00e0? Un uomo umile che riconosce le cose per ci\u00f2 che sono, comprendendo che la verit\u00e0 vale pi\u00f9 delle proprie polemiche e del proprio modo di vedere le cose. Un uomo senza falsit\u00e0 riesce a vedere oltre il suo modo di pensare quotidiano, \u00e8 colui che riesce a mettere in discussione la sua visione preconcetta per riuscire a vedere in un uomo abitante nella piccola frazione di Nazareth il Signore annunciato da tutti i Profeti. Ad egli sar\u00e0 concesso di \u201cvedere cose pi\u00f9 grandi di queste\u201d. Si pu\u00f2 diventare discepoli solo a partire da ci\u00f2 che lealmente siamo e non da ci\u00f2 che vogliamo credere di essere. Il problema vero sta nel fatto che Bartolomeo inganna all'inizio se stesso, egli \u00e8 convinto (rinchiuso) nel suo io-ideale-superiore che non accetta il reale che gli sta accanto. \u00c8 il Signore a vederlo per primo. Ma poi lui se ne accorge, perch\u00e9 ha il coraggio di vedere le cose con occhi nuovi. Ecco, il discepolo \u00e8 colui che riesce a vedere sempre tutto con occhi nuovi e non si rinchiude nel suo pensiero precostituito.\nQuindi lo sguardo con gli occhi del cuore esprime la possibilit\u00e0 di vedere il Signore, anche quando Lui ci ha visti molto tempo prima e noi lo abbiamo per molto tempo ignorato. Ges\u00f9 vede quello sguardo ed elogia Bartolomeo candidandolo a discepolo.", "riflettere": "Con che occhi guardiamo il Signore? Rinnoviamo quotidianamente il nostro nuovo sguardo a lui anche attraverso lo sguardo verso chi ci vive accanto? Se dovessimo incontrare il Signore, lui ci rivolgerebbe le stesse parole che ha rivolto a Bartolomeo?", "preghfin": "O San Bartolomeo, discepolo sincero e autentico,\nguidaci lungo il cammino della verit\u00e0 e dell'amore.\nConcedici la tua umilt\u00e0 e il coraggio di mettere in discussione\nle nostre convinzioni preconcette.\nIllumina i nostri occhi affinch\u00e9 possiamo vedere oltre le apparenze\ne riconoscere il Signore nelle persone che ci circondano.\nFa' che impariamo ad accogliere il diverso con fiducia e apertura di cuore,\ncome hai fatto tu con il Nazzareno.\nIntercedi per noi presso Dio affinch\u00e9 ci conceda la grazia\ndi \u201cvedere cose pi\u00f9 grandi\u201d e diventare veri discepoli.\nAmen."}