{"day": 6, "month": 8, "year": 2023, "weekday": 7, "date_str": "domenica 6 agosto 2023", "quotes": "Dn 7,9-10.13-14 <i>opp</i> 2Pt 1,16-19; Sal 96", "quote_vangelo": "secondo Matteo (17,1-9)", "curatore": "Angela e Paolo Cecchella", "prevangelo": "", "indications": "Trasfigurazione del Signore", "preghiniz": "Il Signore regna: esulti la terra,\ngioiscano le isole tutte.\nNubi e tenebre lo avvolgono,\ngiustizia e diritto sostengono il suo trono.\nI monti fondono come cera davanti al Signore,\ndavanti al Signore di tutta la terra.\nAnnunciano i cieli la sua giustizia,\ne tutti i popoli vedono la sua gloria.\nPerch\u00e9 tu, Signore,\nsei l'Altissimo su tutta la terra,\neccelso su tutti gli d\u00e8i.\n<i>(Salmo 96)</i>", "vangelo": "In quel tempo, Ges\u00f9 prese con s\u00e9 Pietro, Giacomo e Giovanni suo fratello e li condusse in disparte, su un alto monte. E fu trasfigurato davanti a loro: il suo volto brill\u00f2 come il sole e le sue vesti divennero candide come la luce. Ed ecco, apparvero loro Mos\u00e8 ed Elia, che conversavano con lui.\nPrendendo la parola, Pietro disse a Ges\u00f9: \u00abSignore, \u00e8 bello per noi essere qui! Se vuoi, far\u00f2 qui tre capanne, una per te, una per Mos\u00e8 e una per Elia\u00bb. Egli stava ancora parlando, quando una nube luminosa li copr\u00ec con la sua ombra. Ed ecco una voce dalla nube che diceva: \u00abQuesti \u00e8 il Figlio mio, l'amato: in lui ho posto il mio compiacimento. Ascoltatelo\u00bb.\nAll'udire ci\u00f2, i discepoli caddero con la faccia a terra e furono presi da grande timore. Ma Ges\u00f9 si avvicin\u00f2, li tocc\u00f2 e disse: \u00abAlzatevi e non temete\u00bb. Alzando gli occhi non videro nessuno, se non Ges\u00f9 solo.\nMentre scendevano dal monte, Ges\u00f9 ordin\u00f2 loro: \u00abNon parlate a nessuno di questa visione, prima che il Figlio dell'uomo non sia risorto dai morti\u00bb.", "medita": "Per capire la Trasfigurazione, \u00e8 importante leggere ci\u00f2 che \u00e8 successo prima, per collocarla nel suo giusto contesto storico. Ges\u00f9 e la sua comunit\u00e0 stanno vivendo un momento difficile, perch\u00e9 Ges\u00f9 ormai ha capito che ha davanti la Passione, e comincia a parlarne apertamente con i dodici. Il risultato \u00e8 disastroso. Ges\u00f9 tratta Pietro da Satana (avversario), e si ritrova da solo, per via dell'incomprensione dei suoi pi\u00f9 cari collaboratori. Lo stato d'animo di Pietro e compagni non \u00e8 meglio. L'aria si carica di silenzi e musi lunghi. Chiss\u00e0 quante ne avranno pensate sul maestro in questi giorni! \u201cSei\u201d con l'esattezza, ci riporta l'evangelista: segno che se li ricorda.\n\u00c8 comprensibile che i discepoli non riescano a capire che Ges\u00f9 fa questa scelta per il loro e nostro bene. Succede tante volte anche oggi, per piccole cose, che si litiga perch\u00e9 non si capisce le buone intenzioni dell'altro. Figuriamoci se la persona sulla quale mi appoggio mi dice che se ne deve andare o morire!\nTroviamo un parallelo nella storia d'Abramo. Sar\u00e0 stato difficile per Abramo dare retta alla voce che lo invita a partire; ma sar\u00e0 stato altres\u00ec difficile per quelli del suo clan accettare l'idea di prendere una strada sconosciuta, lasciando le pianure fertili alle quali erano abituati. Chiss\u00e0 quante mormorazioni e discussioni.\nAnche per noi \u00e8 cosi, ogni volta che le vie del Signore vengono a contrastare le nostre. Per provare a porre rimedio a questa situazione di disagio Ges\u00f9 invita Pietro e compagni ad andare a pregare sul monte. L\u00ec si manifesta il dono di Dio che viene a confermare Ges\u00f9 nella sua maturazione, e a rilanciare la fiducia dei discepoli in Ges\u00f9. Ancora non capiscono il discorso della Passione, ma si fidano e si rimettono in cammino.\nGes\u00f9 oggi ci invita a fermarci e a pregare, affinch\u00e9 egli possa aiutarci a contemplare e accogliere il dono di Dio. (Da una omelia di Padre Ermes Ronchi)", "riflettere": "Siamo pronti a lasciare le fertili pianure in cui viviamo comodamente per seguire il Signore? Siamo pronti ad indagare quali sono le nostre comodit\u00e0 che di fatto ci impediscono di metterci in cammino con il Signore? Siamo pronti a fidarci di Lui anche se non capiamo, non comprendiamo pienamente la sua parola?", "preghfin": "Padre,\nilluminaci nel difficile cammino che stiamo facendo,\nillumina il sentiero evidenziandoci ci\u00f2 che \u00e8 di impedimento,\naiutandoci a superarlo;\nAiutaci quando la salita \u00e8 pesante!\nAiutaci ad aiutare chi \u00e8 in cammino accanto a noi\nattraverso l'esempio e la preghiera."}