{"day": 5, "month": 8, "year": 2023, "weekday": 6, "date_str": "sabato 5 agosto 2023", "quotes": "Lv 25,1.8-17; Sal 66", "quote_vangelo": "secondo Matteo (14,1-12)", "curatore": "Angela e Paolo Cecchella", "prevangelo": "", "indications": "", "preghiniz": "Dio abbia piet\u00e0 di noi e ci benedica,\nsu di noi faccia splendere il suo volto;\nperch\u00e9 si conosca sulla terra la tua via,\nla tua salvezza fra tutte le genti.\nGioiscano le nazioni e si rallegrino,\nperch\u00e9 tu giudichi i popoli con rettitudine,\ngoverni le nazioni sulla terra.\nLa terra ha dato il suo frutto.\nCi benedica Dio, il nostro Dio,\nci benedica Dio e lo temano\ntutti i confini della terra.\n<i>(Salmo 66)</i>", "vangelo": "In quel tempo al tetrarca Erode giunse notizia della fama di Ges\u00f9. Egli disse ai suoi cortigiani: \u00abCostui \u00e8 Giovanni il Battista. \u00c8 risorto dai morti e per questo ha il potere di fare prodigi!\u00bb.\nErode infatti aveva arrestato Giovanni e lo aveva fatto incatenare e gettare in prigione a causa di Erod\u00ecade, moglie di suo fratello Filippo. Giovanni infatti gli diceva: \u00abNon ti \u00e8 lecito tenerla con te!\u00bb. Erode, bench\u00e9 volesse farlo morire, ebbe paura della folla perch\u00e9 lo considerava un profeta.\nQuando fu il compleanno di Erode, la figlia di Erod\u00ecade danz\u00f2 in pubblico e piacque tanto a Erode che egli le promise con giuramento di darle quello che avesse chiesto. Ella, istigata da sua madre, disse: \u00abDammi qui, su un vassoio, la testa di Giovanni il Battista\u00bb.\nIl re si rattrist\u00f2, ma a motivo del giuramento e dei commensali ordin\u00f2 che le venisse data e mand\u00f2 a decapitare Giovanni nella prigione. La sua testa venne portata su un vassoio, fu data alla fanciulla e lei la port\u00f2 a sua madre.\nI suoi discepoli si presentarono a prendere il cadavere, lo seppellirono e andarono a informare Ges\u00f9.", "medita": "Erode sentiva che Giovanni Battista era un Santo; forse solo perch\u00e9 la folla lo credeva un profeta o forse perch\u00e9 quell'uomo annunciava qualcuno di pi\u00f9 grande di lui che avrebbe portato un Regno pi\u00f9 grande al cui cospetto il suo era poca cosa. Per tutto questo ne aveva paura.\nMa voleva farlo morire perch\u00e9 ne aveva timore a causa del suo peccato, esattamente come Adamo ed Eva che ebbero timore del loro Creatore solo dopo aver peccato. Ma ad Erode tutto ci\u00f2 non basta; al peccato denunciato da Giovanni ne aggiunge un altro, quello di promettere qualunque cosa alla figlia di Erodiade come se lui, onnipotente, potesse promettere tutto: compresa la vita e la morte. E un altro ancora accontentando l'<i>istigazione</i> di Erodiade, fino al peccato finale: quello di aver tolto la vita.\nQuesta \u00e8 la nostra situazione il peccato porta il peccato, l'invidia porta sempre pi\u00f9 invidia, la gelosia sempre pi\u00f9 gelosia, la cattiveria sempre pi\u00f9 cattiveria in una spirale infinita che conduce nell'oscurit\u00e0. Il Signore sa benissimo cosa \u00e8 questa spirale a cui noi uomini siamo sottoposti. <i>Pietro prima che il gallo canti mi tradirai tre volte</i>, peccherai non una ma ben tre volte! Solo pentendosi amaramente Pietro riuscir\u00e0 a sollevarsi da questa spirale. Solo riconoscendo il nostro essere peccatori possiamo uscirne. Allora si comprende il significato della Confessione: un gesto di amore del Signore per farci costantemente uscire dalle zone del campo ove \u00e8 presente la zizzania e ritornare nella zona dove \u00e8 presente il seme buono, in modo che alla raccolta noi ci possiamo far trovare nel posto giusto.", "riflettere": "Viviamo la Confessione come una continua possibilit\u00e0 di ritornare nella grazia? Siamo convinti che il Signore rimetter\u00e0 a noi i nostri debiti come noi li rimettiamo ai nostri debitori? Chi sono i nostri debitori? Abbiamo conti in sospeso che non permetteranno di far agire la grazia in noi con la confessione?\n\u201cQuesta, crediamo, \u00e8 la maniera giusta di confessarsi: credere nel Signore Ges\u00f9 salvatore e redentore e accostarsi con fiducia a Lui, attraverso il ministero della Chiesa, manifestando il proprio peccato, accogliendo con fede il perdono-assoluzione, impegnandosi in un cammino di conversione, nella speranza che la grazia del sacramento ci accompagni. La conversione impegna il cristiano, <i>consapevole della propria fragilit\u00e0</i>, ad accostarsi con frequenza a questo sacramento\u201d (Giovanni Roncari).", "preghfin": "Padre, aiutaci a perdonare tutti quelli che ci hanno fatto un torto;\naiutaci a dare il perdono prima di richiedere il tuo perdono;\naiutaci a comprendere le nostre fragilit\u00e0\naiutaci ad impegnarci nel cammino della conversione,\nanche tramite il sacramento della confessione."}