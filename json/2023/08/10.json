{"day": 10, "month": 8, "year": 2023, "weekday": 4, "date_str": "gioved\u00ec 10 agosto 2023", "quotes": "2Cor 9,6-10; Sal 111", "quote_vangelo": "secondo Giovanni (12,24-26)", "curatore": "Angela e Paolo Cecchella", "prevangelo": "", "indications": "San Lorenzo", "preghiniz": "Beato l'uomo che teme il Signore\ne nei suoi precetti trova grande gioia.\nPotente sulla terra sar\u00e0 la sua stirpe,\nla discendenza degli uomini retti sar\u00e0 benedetta.\nFelice l'uomo pietoso che d\u00e0 in prestito,\namministra i suoi beni con giustizia.\nEgli non vaciller\u00e0 in eterno:\neterno sar\u00e0 il ricordo del giusto.\nEgli dona largamente ai poveri,\nla sua giustizia rimane per sempre,\nla sua fronte s'innalza nella gloria.\n<i>(Salmo 111)</i>", "vangelo": "In quel tempo, Ges\u00f9 disse ai suoi discepoli: \u00abIn verit\u00e0, in verit\u00e0 io vi dico: se il chicco di grano, caduto in terra, non muore, rimane solo; se invece muore, produce molto frutto.\nChi ama la propria vita, la perde e chi odia la propria vita in questo mondo, la conserver\u00e0 per la vita eterna.\nSe uno mi vuole servire, mi segua, e dove sono io, l\u00e0 sar\u00e0 anche il mio servitore. Se uno serve me, il Padre lo onorer\u00e0\u00bb.", "medita": "Il Signore oggi ci invita a morire, perch\u00e9 solo nella morte troviamo \u201cmolti frutti\u201d. Potremmo dire un pensiero controcorrente: sperimentiamo tutti i giorni che gli uomini quando sono chiamati non scelgono di morire, proprio perch\u00e9 ritengono istintivamente la morte la fine, la solitudine, l'abbandono. Noi rigettiamo l'idea d'essere abbandonati. E la morte pare pertanto l'abbandono definitivo.\nEppure, Ges\u00f9 sottolinea: <i>se non muori, rimani solo</i>. Cio\u00e8, l'incapacit\u00e0 di morire ti porter\u00e0 esattamente a ci\u00f2 che rifuggi: il rimaner solo, l'abbandono.\nNon c'\u00e8 niente da fare: ci dobbiamo fidare. Il senso dei martiri e della loro santit\u00e0 \u00e8 proprio questa: il fidarsi che nella morte troveremo i frutti, mentre nella vita troviamo la solitudine. Nel giorno di San Lorenzo martire, ricordiamo proprio la sua capacit\u00e0 di credere nella sua morte come veicolo di santit\u00e0, piuttosto che inchinarsi all'imperatore e consegnargli i beni della Chiesa. Accettando di morire, bruciato sul fuoco, riuscir\u00e0 a rinascere per tutta la vita eterna.\nDobbiamo imparare a morire ogni giorno, altrimenti non accetteremo mai la morte definitiva. Dobbiamo rinunciare alla nostra vita per riuscire a servire il Signore. Amare la vita degli altri, odiare la propria e servire il Signore: come il seme che una volta giunto sulla terra muore, dando molto frutto.", "riflettere": "Siamo pronti a rinunciare alla nostra vita per accogliere quella vera nel Signore? Siamo pronti a rinunciare ai nostri agi quotidiani, ricchi e pieni di vita rispetto alle quotidiane povert\u00e0 che vediamo sulle nostre strade, per accogliere l'ultimo dentro di noi come ha fatto il Signore?", "preghfin": "Signore aiutami ad allontanarmi\ndella mia vita quotidiana di agi e ricchezze,\ndandomi la certezza della vita nuova ricevuta nel Battesimo,\nDammi Signore la capacit\u00e0\ndi riconoscere nella mia vita ci\u00f2 che devo fare morire\ne di farmi rafforzare ci\u00f2 che devo vivere.\nDammi la forza di guardare sempre verso di te nella preghiera,\nper capire come solo attraverso te\nriuscir\u00f2 a morire per rinascere nel Regno.\nAmen."}