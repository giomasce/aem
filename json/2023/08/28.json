{"day": 28, "month": 8, "year": 2023, "weekday": 1, "date_str": "luned\u00ec 28 agosto 2023", "quotes": "1Ts 1,1-5.8b-10; Sal 149", "quote_vangelo": "secondo Matteo (23,13-22)", "curatore": "Angela e Paolo Cecchella", "prevangelo": "", "indications": "Sant'Agostino", "preghiniz": "Cantate al Signore un canto nuovo;\nla sua lode nell'assemblea dei fedeli.\nGioisca Israele nel suo creatore,\nesultino nel loro re i figli di Sion.\nLodino il suo nome con danze,\ncon tamburelli e cetre gli cantino inni.\nIl Signore ama il suo popolo,\nincorona i poveri di vittoria.\nEsultino i fedeli nella gloria,\nfacciano festa sui loro giacigli.\nLe lodi di Dio sulla loro bocca:\nquesto \u00e8 un onore per tutti i suoi fedeli.\n<i>(Salmo 149)</i>", "vangelo": "In quel tempo, Ges\u00f9 parl\u00f2 dicendo: \u00abGuai a voi, scribi e farisei ipocriti, che chiudete il regno dei cieli davanti alla gente; di fatto non entrate voi, e non lasciate entrare nemmeno quelli che vogliono entrare.\nGuai a voi, scribi e farisei ipocriti, che percorrete il mare e la terra per fare un solo pros\u00e8lito e, quando lo \u00e8 divenuto, lo rendete degno della Ge\u00e8nna due volte pi\u00f9 di voi.\nGuai a voi, guide cieche, che dite: \u201cSe uno giura per il tempio, non conta nulla; se invece uno giura per l'oro del tempio, resta obbligato\u201d. Stolti e ciechi! Che cosa \u00e8 pi\u00f9 grande: l'oro o il tempio che rende sacro l'oro? E dite ancora: \u201cSe uno giura per l'altare, non conta nulla; se invece uno giura per l'offerta che vi sta sopra, resta obbligato\u201d. Ciechi! Che cosa \u00e8 pi\u00f9 grande: l'offerta o l'altare che rende sacra l'offerta? Ebbene, chi giura per l'altare, giura per l'altare e per quanto vi sta sopra; e chi giura per il tempio, giura per il tempio e per Colui che lo abita. E chi giura per il cielo, giura per il trono di Dio e per Colui che vi \u00e8 assiso\u00bb.", "medita": "Oggi riprendiamo il discorso di Ges\u00f9 di qualche giorno fa sui Farisei e i Grandi Sacerdoti che hanno sulle labbra ci\u00f2 che non abita nel loro cuore (Mt 23, 1--12, lettura del 26 agosto). Il Signore ci fa fare un passo avanti. La falsit\u00e0 dei Farisei non consiste solo nella loro convinzione di s\u00e9 stessi, che li porta persino a diventare ciechi e guide di ciechi (Mt 15, 1--2.10--14, lettura dell'8 agosto), ma risiede anche nella loro incapacit\u00e0 di distinguere l'oro del tempio dal tempio stesso, l'offerta sull'altare dall'altare stesso. Il Tempio e l'Altare rappresentano il Signore, mentre l'oro e l'offerta rappresentano la nostra fede cieca. Il cuore dei Farisei si ferma su quest'ultimi, il vero uomo di fede si sofferma sui primi. Solo coloro che giurano sul Tempio e giurano sull'Altare avranno la capacit\u00e0 di giurare anche sul cielo, perch\u00e9 il cielo \u00e8 il trono del Regno e il suo giuramento \u00e8 supremo.\nIl Signore ci ammonisce quindi di giurare sulla cosa giusta, proprio come Dio decise di dimostrare che il suo proposito di salvezza nei nostri confronti \u00e8 immutabile esprimendolo proprio con un giuramento (Eb 6, 17). \u00c8 un giuramento immutabile per Dio ed immutabile anche per noi. Questo giuramento sull'Altare e sul Tempio \u00e8 la nostra quotidiana preghiera e il nostro incessante esempio quotidiano di cristiani, cos\u00ec che promettiamo fedelt\u00e0 non agli ornamenti esteriori, ma al cuore stesso dell'Altare e del Tempio, perch\u00e9 \u00e8 solo l\u00ec che troviamo Dio, colui che ha promesso la nostra salvezza.", "riflettere": "Siamo pronti a vivere una vita di esempio per dimostrare a tutti il nostro sincero attaccamento al Tempio? Siamo sicuri di guardare all'Altare e non agli orpelli sopra posti nella nostra preghiera? Su chi siamo pronti a scommettere?", "preghfin": "O Sant'Agostino, grande Dottore della Chiesa,\nintercedi per noi davanti a Dio,\nillumina le nostre menti con la tua saggezza\ne infondi nei nostri cuori l'amore per la verit\u00e0.\nInsegnaci a cercare Dio con ardente desiderio, come hai fatto nella tua vita.\nTi preghiamo, Sant'Agostino, proteggi tutti i Vescovi\nche il Signore ci ha inviato come pastori\naffinch\u00e9 possano condurci attraverso le insidie e difficolt\u00e0 della vita quotidiana,\nrappresentanti della luce che ci conduce al Regno.\nAmen."}