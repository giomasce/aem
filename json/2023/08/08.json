{"day": 8, "month": 8, "year": 2023, "weekday": 2, "date_str": "marted\u00ec 8 agosto 2023", "quotes": "Nm 12,1-13; Sal 50", "quote_vangelo": "secondo Matteo (15,1-2.10-14)", "curatore": "Angela e Paolo Cecchella", "prevangelo": "", "indications": "San Domenico", "preghiniz": "Piet\u00e0 di me, o Dio, nel tuo amore;\nnella tua grande misericordia\ncancella la mia iniquit\u00e0.\nLavami tutto dalla mia colpa,\ndal mio peccato rendimi puro.\nS\u00ec, le mie iniquit\u00e0 io le riconosco,\nil mio peccato mi sta sempre dinanzi.\nContro di te, contro te solo ho peccato,\nquello che \u00e8 male ai tuoi occhi, io l'ho fatto.\nCos\u00ec sei giusto nella tua sentenza,\nsei retto nel tuo giudizio.\nEcco, nella colpa io sono nato,\nnel peccato mi ha concepito mia madre.\nCrea in me, o Dio, un cuore puro,\nrinnova in me uno spirito saldo.\nNon scacciarmi dalla tua presenza\ne non privarmi del tuo santo spirito.\n<i>(Salmo 50)</i>", "vangelo": "In quel tempo alcuni farisei e alcuni scribi, venuti da Gerusalemme, si avvicinarono a Ges\u00f9 e gli dissero: \u00abPerch\u00e9 i tuoi discepoli trasgrediscono la tradizione degli antichi? Infatti quando prendono cibo non si lavano le mani!\u00bb.\nRiunita la folla, Ges\u00f9 disse loro: \u00abAscoltate e comprendete bene! Non ci\u00f2 che entra nella bocca rende impuro l'uomo; ci\u00f2 che esce dalla bocca, questo rende impuro l'uomo!\u00bb.\nAllora i discepoli si avvicinarono per dirgli: \u00abSai che i farisei, a sentire questa parola, si sono scandalizzati?\u00bb.\nEd egli rispose: \u00abOgni pianta, che non \u00e8 stata piantata dal Padre mio celeste, verr\u00e0 sradicata. Lasciateli stare! Sono ciechi e guide di ciechi. E quando un cieco guida un altro cieco, tutti e due cadranno in un fosso!\u00bb.", "medita": "Ci\u00f2 che entra dalla bocca dell'uomo \u00e8 parte del suo corpo, ci\u00f2 che esce dalla bocca dell'uomo \u00e8 parte del suo cuore e pu\u00f2 salvarlo o condannarlo. Ogni pianta impiantata dall'uomo pu\u00f2 essere come la zizzania che sar\u00e0 sradicata, mentre ogni pianta che verr\u00e0 dal buon seme impianto dal Contadino Celeste sar\u00e0 salvata. I ciechi nel nostro mondo pensano di saper condurre gli altri ciechi e tutti non potranno che cadere nel fosso.\nNoi da che parte stiamo? Pensiamo a cosa entra nella bocca assicurandoci prima di lavarci le mani oppure pensiamo a cosa esce dal nostro cuore? Siamo seminatori di zizzania o aiutanti del Signore a spargere il seme buono? Siamo ciechi non vedenti che si ostinano a condurre gli altri oppure siamo ciechi ma che riflettono la luce del Signore? Siamo, quindi, farisei o cristiani? Ci scandalizziamo perch\u00e9 gli altri non sono uguali a noi e non agiscono come noi oppure siamo aperti a confrontarci con tutti gli uomini di buona volont\u00e0, qualsiasi siano le loro abitudini, la loro razza, il loro pensiero? Siamo convinti di possedere la via e la verit\u00e0 oppure siamo alla ricerca costante, anche negli altri, della verit\u00e0 di Cristo?\nQuante volte abbiamo condotto come ciechi altri ciechi, convinti che quello che abbiamo imparato e appreso sia la Verit\u00e0? Convinti che noi siamo nel giusto e il resto del mondo nel torto? La tentazione suprema che ci affligge ogni giorno \u00e8 quella della superbia e di credere che noi soli deteniamo la Verit\u00e0. Anche all'interno della Chiesa siamo convinti che noi siamo coloro che abbiamo la capacit\u00e0 di insegnare la retta via. Ma il vero discepolo \u00e8 colui che qualche giorno fa ci ha insegnato a dire \u201cSpiegaci la parabola\u201d, spiegami che io non so, non capisco, sono poca cosa di fronte alla magnificenza, e in modo che da cieco illuminato possa condurre altri ciechi non nel fossato ma verso il Regno dei Cieli.", "riflettere": "Pensiamo a cosa entra nella bocca assicurandoci prima di lavarci le mani oppure pensiamo a cosa esce dal nostro cuore? Siamo ciechi non vedenti che si ostinano a condurre gli altri oppure siamo ciechi ma che riflettono la luce del Signore? Siamo, quindi, farisei o cristiani? Ci scandalizziamo perch\u00e9 gli altri non sono uguali a noi e non agiscono come noi oppure siamo aperti a confrontarci con tutti gli uomini di buona volont\u00e0, qualsiasi siano le loro abitudini, la loro razza, il loro pensiero? Siamo convinti di possedere la via e la verit\u00e0 oppure siamo alla ricerca costante, anche negli altri, della verit\u00e0 di Cristo?", "preghfin": "Padre santissimo,\nillumina il nostro cammino di ciechi,\nconducici nelle strade della vita\nin modo da diventare esempio per gli altri ciechi che,\nnon ostinandosi di credere di possedere la Verit\u00e0,\nguardano chi gli sta attorno sicuri di trovare un buon compagno di cammino.\nAiutaci a prendere consapevolezza della nostra cecit\u00e0\nperch\u00e9 solo chi sa di essere cieco accompagner\u00e0 il suo prossimo,\nfiducioso nel tuo aiuto."}