{"day": 12, "month": 8, "year": 2023, "weekday": 6, "date_str": "sabato 12 agosto 2023", "quotes": "Dt 6,4-13; Sal 17", "quote_vangelo": "secondo Matteo (17,14-20)", "curatore": "Angela e Paolo Cecchella", "prevangelo": "", "indications": "", "preghiniz": "Ti amo, Signore, mia forza,\nSignore, mia roccia,\nmia fortezza, mio liberatore.\nMio Dio, mia rupe, in cui mi rifugio;\nmio scudo, mia potente salvezza e mio baluardo.\nInvoco il Signore, degno di lode,\ne sar\u00f2 salvato dai miei nemici.\nViva il Signore e benedetta la mia roccia,\nsia esaltato il Dio della mia salvezza.\nEgli concede al suo re grandi vittorie,\nsi mostra fedele al suo consacrato.\n<i>(Salmo 17)</i>", "vangelo": "In quel tempo, si avvicin\u00f2 a Ges\u00f9 un uomo che gli si gett\u00f2 in ginocchio e disse: \u00abSignore, abbi piet\u00e0 di mio figlio! \u00c8 epilettico e soffre molto; cade spesso nel fuoco e sovente nell'acqua. L'ho portato dai tuoi discepoli, ma non sono riusciti a guarirlo\u00bb.\nE Ges\u00f9 rispose: \u00abO generazione incredula e perversa! Fino a quando sar\u00f2 con voi? Fino a quando dovr\u00f2 sopportarvi? Portatelo qui da me\u00bb. Ges\u00f9 lo minacci\u00f2 e il demonio usc\u00ec da lui, e da quel momento il ragazzo fu guarito.\nAllora i discepoli si avvicinarono a Ges\u00f9, in disparte, e gli chiesero: \u00abPerch\u00e9 noi non siamo riusciti a scacciarlo?\u00bb. Ed egli rispose loro: \u00abPer la vostra poca fede. In verit\u00e0 io vi dico: se avrete fede pari a un granello di senape, direte a questo monte: \u201cSp\u00f2stati da qui a l\u00e0\u201d, ed esso si sposter\u00e0, e nulla vi sar\u00e0 impossibile\u00bb.", "medita": "La Fede in Cristo \u00e8 la sola possibilit\u00e0 di avere la Speranza di compiere prodigi. Ma il tutto solo per la Carit\u00e0 di guarire un malato e non per il guadagno personale. Fede, Speranza e Carit\u00e0 sono i tre sinonimi di questo passo del Vangelo, poi sottolineati come carattere essenziale del Cristiano da San Paolo.\nSolo la generazione che avr\u00e0 <i>Fede</i> pari ad un granello di senape potr\u00e0 spostare le montagne, cambiare la geografia del creato, cosa del tutto impossibile anche ai giorni nostri all'umanit\u00e0 intera. Ma per farlo dobbiamo avere la <i>Speranza</i> di quel padre che per raggiungere la Fede si getta in ginocchio di fronte al Signore, senza timore e senza vergogna, sicuro che da lui avr\u00e0 la liberazione. La forza che ne deriva, e che \u00e8 innata in Cristo, non \u00e8 \u201cun super potere\u201d, \u00e8 una forza che deriva solo per Carit\u00e0 verso chi ha bisogno. Quanti nel Vangelo solo toccando la sua veste guariscono dal male? Cristo non fa fare carriera, non fa mai guadagnare soldi; Cristo ti fa guarire (salvare) dal male.\nOggi invece cerchiamo sempre di pi\u00f9 il tocco magico: l'ottenere qualcosa con la velocit\u00e0 del nostro mondo sempre iperconnesso, ma qualcosa per noi e mai per gli altri. Confidiamo nel dio pagano della fortuna troppo spesso. Non comprendiamo che <i>nulla vi sar\u00e0 impossibile</i> solo nella Speranza di una Fede da dare con Carit\u00e0 agli altri. Contiamo di raggiungere il massimo da soli, con le sole nostre forze. Contiamo di conquistare il Mondo, rimanendo dei chicchi sulla terra che non muoiono senza dare frutti; in questo modo non riusciremo a scacciare il demone in quel ragazzo. Invece, morendo in vita, ma ricchi della Fede e della Speranza di riuscire a conquistare il tesoro del campo e donando tutto ci\u00f2 per amore agli altri con Carit\u00e0, nulla ci sar\u00e0 impossibile.", "riflettere": "Quanto \u00e8 grande la nostra fede rispetto ad un granello di senape? Siamo disposti a gettarci in ginocchio di fronte al Signore per chiedergli aiuto, senza vergogna e davanti a tutti i nostri fratelli, riconoscendo che i nostri mali solo lui riuscir\u00e0 a guarire?", "preghfin": "O Signore, insegnaci la lezione del chicco di senape,\nche ci ricorda l'importanza della piccolezza e dell'umilt\u00e0.\nDonaci la fede che, anche se minuscola,\npu\u00f2 crescere e portare frutto abbondante\ne fa' che il tuo Spirito Santo ci guidi\nnel nutrire e coltivare la nostra fede\naffinch\u00e9 diventi forte e radicata.\nAiutaci a confidare in te in ogni situazione,\ncome fece il padre dell'indemoniato,\nsapendo che sei il Dio che opera meraviglie.\nAmen."}