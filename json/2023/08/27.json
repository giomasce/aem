{"day": 27, "month": 8, "year": 2023, "weekday": 7, "date_str": "domenica 27 agosto 2023", "quotes": "Is 22,19-23; Sal 137; Rm 11,33-36", "quote_vangelo": "secondo Matteo (16,13-20)", "curatore": "Angela e Paolo Cecchella", "prevangelo": "", "indications": "Santa Monica\nSalterio: prima settimana", "preghiniz": "Ti rendo grazie, Signore, con tutto il cuore:\nhai ascoltato le parole della mia bocca.\nNon agli d\u00e8i, ma a te voglio cantare,\nmi prostro verso il tuo tempio santo.\nRendo grazie al tuo nome per il tuo amore e la tua fedelt\u00e0:\nhai reso la tua promessa pi\u00f9 grande del tuo nome.\nNel giorno in cui ti ho invocato, mi hai risposto,\nhai accresciuto in me la forza.\nPerch\u00e9 eccelso \u00e8 il Signore, ma guarda verso l'umile;\nil superbo invece lo riconosce da lontano.\nSignore, il tuo amore \u00e8 per sempre:\nnon abbandonare l'opera delle tue mani.\n<i>(Salmo 137)</i>", "vangelo": "In quel tempo, Ges\u00f9, giunto nella regione di Cesar\u00e8a di Filippo, domand\u00f2 ai suoi discepoli: \u00abLa gente, chi dice che sia il Figlio dell'uomo?\u00bb. Risposero: \u00abAlcuni dicono Giovanni il Battista, altri El\u00eca, altri Gerem\u00eca o qualcuno dei profeti\u00bb.\nDisse loro: \u00abMa voi, chi dite che io sia?\u00bb. Rispose Simon Pietro: \u00abTu sei il Cristo, il Figlio del Dio vivente\u00bb.\nE Ges\u00f9 gli disse: \u00abBeato sei tu, Simone, figlio di Giona, perch\u00e9 n\u00e9 carne n\u00e9 sangue te lo hanno rivelato, ma il Padre mio che \u00e8 nei cieli. E io a te dico: tu sei Pietro e su questa pietra edificher\u00f2 la mia Chiesa e le potenze degli inferi non prevarranno su di essa. A te dar\u00f2 le chiavi del regno dei cieli: tutto ci\u00f2 che legherai sulla terra sar\u00e0 legato nei cieli, e tutto ci\u00f2 che scioglierai sulla terra sar\u00e0 sciolto nei cieli\u00bb.\nAllora ordin\u00f2 ai discepoli di non dire ad alcuno che egli era il Cristo.", "medita": "\u201cMentre stavi guardando, una pietra si stacc\u00f2 dal monte, ma non per mano di uomo, e and\u00f2 a battere contro i piedi della statua, che erano di ferro e di argilla, e li frantum\u00f2\u201d (Daniele 2, 34). \u201cDa lui uscir\u00e0 la pietra d'angolo\u201d (Zaccaria 10, 40). \u201cChi cadr\u00e0 sopra questa pietra sar\u00e0 sfracellato; e qualora essa cada su qualcuno, lo stritoler\u00e0\u201d (Matteo 21, 44). \u201cLa pietra che i costruttori hanno scartata \u00e8 diventata testata d'angolo\u201d (Marco 12, 10). \u201cLo depose nella sua tomba nuova, che si era fatta scavare nella roccia; rotolata poi una gran pietra sulla porta del sepolcro, se ne and\u00f2\u201d (Matteo 27, 60). \u201cEd essi andarono e assicurarono il sepolcro, sigillando la pietra e mettendovi la guardia\u201d (Matteo 27, 66). \u201cEd ecco che vi fu un gran terremoto: un angelo del Signore, sceso dal cielo, si accost\u00f2, rotol\u00f2 la pietra e si pose a sedere su di essa\u201d (Matteo 28, 2).\nUna pietra frantum\u00f2 gli idoli costruiti dagli israeliti nel deserto; si profetizzer\u00e0 che una pietra secondaria diventer\u00e0 il centro del regno; la pietra frantumer\u00e0 ci\u00f2 che non \u00e8 nel cammino del Signore; una pietra sar\u00e0 testimone della sepoltura e della resurrezione del Signore.\nQuindi \u00e8 su questa pietra che il Signore far\u00e0 edificare a Pietro la sua Chiesa. Essa, nella metafora della pietra, diventa parte del cammino della Salvezza, dalla distruzione degli idoli nel deserto fino alla resurrezione.\nLa Chiesa non come semplice congregazione di uomini, non come centro di pensiero, non come luogo di aggregazione, ma parte viva del cammino di salvezza. Questo Pietro \u00e8 chiamato a testimoniare, e di conseguenza noi con lui. L'appartenenza alla Chiesa non \u00e8 pi\u00f9 quindi una necessit\u00e0 di aggregarci per conoscerci, per condividere, ma per percorrere l'unica via indicataci dal Signore per il Regno.", "riflettere": "Quanto sono convinto che la appartenenza alla Chiesa \u00e8 il dono di partecipare al cammino della salvezza? Quante volte vedo la Chiesa solo come aggregazione di uomini che la pensano nello stesso modo?", "preghfin": "O Signore, proteggi la tua Chiesa con il tuo amore,\nguidala lungo il cammino della verit\u00e0 e della pace.\nCustodisci i suoi membri da ogni male e pericolo\naffinch\u00e9 possano testimoniare la tua grazia in ogni luogo.\nDona loro forza e coraggio nelle sfide che affrontano,\nillumina le loro menti con la saggezza del tuo Spirito.\nGuida i pastori della Chiesa con saggezza e discernimento,\nperch\u00e9 possano condurre il tuo popolo sulla strada della salvezza.\nDifendi la Chiesa dalle insidie del mondo e del maligno.\nSostieni i suoi membri nella fede e nell'amore,\ne fa' che possano glorificarti con la loro testimonianza.\nAmen."}