{"day": 22, "month": 8, "year": 2023, "weekday": 2, "date_str": "marted\u00ec 22 agosto 2023", "quotes": "Is 9,1-6; Sal 112", "quote_vangelo": "secondo Luca (1,26-38)", "curatore": "Angela e Paolo Cecchella", "prevangelo": "", "indications": "Beata Vergine Maria regina", "preghiniz": "Ascolter\u00f2 che cosa dice Dio, il Signore:\negli annuncia la pace\nper il suo popolo, per i suoi fedeli,\nper chi ritorna a lui con fiducia.\nAmore e verit\u00e0 s'incontreranno,\ngiustizia e pace si baceranno.\nVerit\u00e0 germoglier\u00e0 dalla terra\ne giustizia si affaccer\u00e0 dal cielo.\nCerto, il Signore doner\u00e0 il suo bene\ne la nostra terra dar\u00e0 il suo frutto;\ngiustizia camminer\u00e0 davanti a lui:\ni suoi passi tracceranno il cammino.\n<i>(Salmo 84)</i>", "vangelo": "In quel tempo, l'angelo Gabriele fu mandato da Dio in una citt\u00e0 della Galilea, chiamata N\u00e0zaret, a una vergine, promessa sposa di un uomo della casa di Davide, di nome Giuseppe. La vergine si chiamava Maria. Entrando da lei, disse: \u00abRall\u00e9grati, piena di grazia: il Signore \u00e8 con te\u00bb.\nA queste parole ella fu molto turbata e si domandava che senso avesse un saluto come questo. L'angelo le disse: \u00abNon temere, Maria, perch\u00e9 hai trovato grazia presso Dio. Ed ecco, concepirai un figlio, lo darai alla luce e lo chiamerai Ges\u00f9. Sar\u00e0 grande e verr\u00e0 chiamato Figlio dell'Altissimo; il Signore Dio gli dar\u00e0 il trono di Davide suo padre e regner\u00e0 per sempre sulla casa di Giacobbe e il suo regno non avr\u00e0 fine\u00bb.\nAllora Maria disse all'angelo: \u00abCome avverr\u00e0 questo, poich\u00e9 non conosco uomo?\u00bb. Le rispose l'angelo: \u00abLo Spirito Santo scender\u00e0 su di te e la potenza dell'Altissimo ti coprir\u00e0 con la sua ombra. Perci\u00f2 colui che nascer\u00e0 sar\u00e0 santo e sar\u00e0 chiamato Figlio di Dio. Ed ecco, Elisabetta, tua parente, nella sua vecchiaia ha concepito anch'essa un figlio e questo \u00e8 il sesto mese per lei, che era detta sterile: nulla \u00e8 impossibile a Dio\u00bb.\nAllora Maria disse: \u00abEcco la serva del Signore: avvenga per me secondo la tua parola\u00bb. E l'angelo si allontan\u00f2 da lei.", "medita": "\u00abUno squarcio di luce nel cielo, una donna la cui autorit\u00e0 deriva dalla capacit\u00e0 di fare scelte coraggiose e controcorrente, foriere di \u201cuna profezia sempre valida\u201d che ha il suo simbolo pi\u00f9 eloquente nel Magnificat: il testo letterario pi\u00f9 bello del mondo, insieme alle Beatitudini, dove la Madre di Ges\u00f9 anticipa e ricapitola il sogno di Dio. Maria sceglie da sola, quando l'Angelo va da lei, e dimostra uno straordinario coraggio, in un'epoca in cui le donne non venivano neppure salutate, perch\u00e9 considerate soltanto mogli, madri, figlie o sorelle di un maschio. Poi l'uscita dal privato: Maria aveva gi\u00e0 una sua vita, era gi\u00e0 promessa sposa, cio\u00e8 come se fosse sposata. Per mettersi a servizio di un servizio pi\u00f9 grande, ha lasciato tutto per il suo popolo e per il mondo: una lezione importante per le giovani donne di oggi, molto ripiegate su se stesse\u00bb (tratto da una intervista a Rosanna Virgili, 2019).\nMaria \u201caveva gi\u00e0 una sua vita\u201d, era promessa sposa, un percorso tracciato nella piena tradizione del popolo ebraico, ma decide da sola (e quindi liberamente) di staccarsi da quel percorso e di prendere il percorso di Dio. Un percorso che la condurr\u00e0 dalla stalla di Betlemme (rifiutata da tutti) al Golgota, ai piedi della croce. Unica testimone vivente dell'amore di Dio per l'umanit\u00e0 in tutto il suo percorso terreno: la nascita, la crescita, la prima et\u00e0 adulta in Galilea e, infine, affiancandolo nella vita pubblica fino alla fine del nuovo inizio, la resurrezione.\nLa parola che meglio descrive questo cammino credo sia \u201ccoraggio\u201d: attributo storicamente per uomini, soldati, eroi ed avventurieri. Nel Vangelo trova invece la sua naturale applicazione nella figura, forse gracile e piccola, di una giovinetta che viveva nel pi\u00f9 sperduto e insignificante paesino della Galilea: \u00e8 l\u00ec che la pietra scartata dai costruttori \u00e8 divenuta anch'essa testata d'angolo.", "riflettere": "Siamo pronti, nella solitudine delle nostre vite, senza condizionamenti, ad \u201caprire, anzi a spalancare\u201d le porte al Signore, come fece duemila anni fa una giovinetta in Galilea?", "preghfin": "O Maria, madre piena di grazia, ascolta la nostra preghiera.\nCome l'angelo Gabriele ti annunci\u00f2, chiediamo la tua guida e la tua protezione.\nDonaci la fiducia di accogliere la volont\u00e0 di dio, come hai fatto tu.\nSii il modello di obbedienza e amore e guidaci verso il tuo Figlio.\nProteggi tutte le donne che oggi stanno aspettando un figlio,\nsolo tu puoi comprendere e calmare le loro paure e le loro ansie.\nAvvolgile nella tua misericordia.\nAmen."}