{"day": 19, "month": 8, "year": 2023, "weekday": 6, "date_str": "sabato 19 agosto 2023", "quotes": "Gs 24,14-29; Sal 15", "quote_vangelo": "secondo Matteo (19,13-15)", "curatore": "Angela e Paolo Cecchella", "prevangelo": "", "indications": "", "preghiniz": "Proteggimi, o Dio: in te mi rifugio.\nHo detto al Signore: \u00abIl mio Signore sei tu\u00bb.\nIl Signore \u00e8 mia parte di eredit\u00e0 e mio calice:\nnelle tue mani \u00e8 la mia vita.\nBenedico il Signore che mi ha dato consiglio;\nanche di notte il mio animo mi istruisce.\nIo pongo sempre davanti a me il Signore,\nsta alla mia destra, non potr\u00f2 vacillare.\nMi indicherai il sentiero della vita,\ngioia piena alla tua presenza,\ndolcezza senza fine alla tua destra.\n<i>(Salmo 15)</i>", "vangelo": "In quel tempo, furono portati a Ges\u00f9 dei bambini perch\u00e9 imponesse loro le mani e pregasse; ma i discepoli li rimproverarono.\nGes\u00f9 per\u00f2 disse: \u00abLasciateli, non impedite che i bambini vengano a me; a chi \u00e8 come loro, infatti, appartiene il regno dei cieli\u00bb.\nE, dopo avere imposto loro le mani, and\u00f2 via di l\u00e0.", "medita": "I bambini sono al centro di questo brano: non impedite che i bambini vengano a me, solo a chi \u00e8 come loro appartiene il Regno dei cieli. Possiamo leggere questo brano all'inverso: guai a coloro che impediscono di far venire a me i bambini, perch\u00e9 costoro non comprendono cosa essi sono ai miei occhi e, pertanto, non potranno essere come loro e non potranno avere il Regno dei cieli. Per il Signore i bambini sono sacri, inviolabili, puri ed espressione dell'amore di Dio verso l'Uomo e la Donna.\nIeri abbiamo riflettuto sul fatto che l'Uomo e la Donna si uniranno e diverranno una cosa sola. Ebbene, questo passo completa il ragionamento: la \u201ccosa sola\u201d sono i bambini che la coppia vorr\u00e0 accogliere nello stesso modo in cui Ges\u00f9 voleva accoglierli e benedirli. I bambini sono quindi l'espressione massima dell'amore di Dio verso l'uomo che, oltre che a donargli la vita, non lo lascia solo e benedice l'unione, donando la capacit\u00e0 di proseguire l'opera della creazione, permettendo che si uniscano in una cosa sola che sono i figli: figli dell'Uomo e della Donna e quindi figli di Dio.\nCome possiamo avvicinare i nostri figli al Signore in questo mondo frammentato? Semplicemente facendoci come loro, aprendo il nostro cuore e la nostra mente. Cos\u00ec il Regno sar\u00e0 nostro e noi riusciremo a manifestarlo, rivelando il Signore attraverso le nostre azioni e il nostro amore.\nIl cerchio si chiude: uomo e donna sperimentano la benedizione dell'unione, non solo generando vita, ma diventando figli di Dio per possedere il Regno. Il nostro amore di genitori, benedetto e indissolubile, \u00e8 l'esempio quotidiano. La strada per mostrare ai nostri figli il Dio d'amore che ci ha creato. Ci sono ostacoli da superare, come il lavoro che ci ruba tempo, le malattie che affrontiamo e la pandemia che ci ha confinati. Ma non possiamo usare queste difficolt\u00e0 come scusa, dobbiamo mostrare ai nostri figli il regno diventando come bambini.\nDio creatore, uomo, donna e figli si uniscono nell'amore, formando un'unica realt\u00e0 dove la diversit\u00e0 si fonde. In questa unit\u00e0, diventiamo come genitori testimoni del regno di Dio sulla terra e solo cos\u00ec possiamo guidare i nostri figli lungo il cammino verso la vera felicit\u00e0.", "riflettere": "Siamo pronti a diventare come bambini? Ma ancora prima siamo pronti a guardare i bambini? Siamo pronti ad accoglierli secondo il piano che Dio ha per ciascuno di noi? Siamo pronti ad accogliere anche i bambini dei nostri fratelli, come fratelli dei nostri?", "preghfin": "O Signore, proteggi i bambini sofferenti e malati, avvolgili nella tua grazia.\nProteggi tutti i bambini che vivono in questo mondo in zone di guerra\ne dove la violenza prevarica tutto.\nProteggi i bambini in zone dove c'\u00e8 la guerra degli adulti.\nGuarda i loro volti innocenti e fragili,\naccogli i loro dolori e lenisci le loro ferite.\nGuidaci, noi adulti, affinch\u00e9 tutte le nostre decisioni, le nostre scelte\nin questa societ\u00e0 siano centrate alla ricerca della loro felicit\u00e0.\nFa' s\u00ec che riusciamo in questi anni a preservare il creato come tu ce lo hai consegnato,\naffinch\u00e9 anche loro possano goderne nel futuro come lo abbiamo fatto noi.\nAmen."}