{"day": 4, "month": 11, "year": 2023, "weekday": 6, "date_str": "sabato 4 novembre 2023", "quotes": "Rm 11,1-2a.11-12.25-29; Sal 93", "quote_vangelo": "secondo Luca (14,1.7-11)", "curatore": "Massimo Salani", "prevangelo": "", "indications": "San Carlo Borromeo", "preghiniz": "Per la grazia che mi \u00e8 stata concessa, io dico a ciascuno di voi:\nnon valutatevi pi\u00f9 di quanto \u00e8 conveniente valutarsi,\nma valutatevi in maniera da avere di voi una giusta valutazione,\nciascuno secondo la misura di fede che Dio gli ha dato.\nAbbiate i medesimi sentimenti gli uni verso gli altri;\nnon aspirate a cose troppo alte, piegatevi invece a quelle umili.\nNon fatevi un'idea troppo alta di voi stessi.\n<i>(Lettera ai Romani 12, 3.16)</i>", "vangelo": "Un sabato Ges\u00f9 si rec\u00f2 a casa di uno dei capi dei farisei per pranzare ed essi stavano a osservarlo.\nDiceva agli invitati una parabola, notando come sceglievano i primi posti: \u00abQuando sei invitato a nozze da qualcuno, non metterti al primo posto, perch\u00e9 non ci sia un altro invitato pi\u00f9 degno di te, e colui che ha invitato te e lui venga a dirti: \u201cC\u00e9digli il posto!\u201d. Allora dovrai con vergogna occupare l'ultimo posto. Invece, quando sei invitato, va' a metterti all'ultimo posto, perch\u00e9 quando viene colui che ti ha invitato ti dica: \u201cAmico, vieni pi\u00f9 avanti!\u201d. Allora ne avrai onore davanti a tutti i commensali. Perch\u00e9 chiunque si esalta sar\u00e0 umiliato, e chi si umilia sar\u00e0 esaltato\u00bb.", "medita": "Sabato, capi dei farisei, pranzo. Anche il brano di oggi inizia con lo stesso versetto della pericope di ieri. La cornice dunque non cambia. Quello che \u00e8 troviamo nel testo \u00e8 la scelta del Maestro che, rivolgendosi a tutti i presenti, si serve di una parabola per presentare un aspetto non secondario dello stile di vita da abbracciare per chi desidera seguirlo.\nL'immagine delle nozze, tema molto importante nella Parola, mette in evidenza una consuetudine che emerge anche nella quotidianit\u00e0 pi\u00f9 spicciola come il pranzo e la cena. Quello che pu\u00f2 apparire come un gesto anche involontario, decidere dove sedersi, \u00e8 presentato da Ges\u00f9 come un'attenzione richiesta a tutti i credenti.\nIl Nazareno ci consegna un aforisma noto a tutti. \u201cPerch\u00e9 chiunque si esalta sar\u00e0 umiliato, e chi si umilia sar\u00e0 esaltato\u201d \u00e8 un modo di pensare e di vivere che molti possono accettare. Il Galileo utilizza queste parole per insegnare una prassi di vita da lui richiesta molto difforme dalla cultura e dalla religiosit\u00e0 di un'epoca che non ha confini e coinvolge tutti.\nL'Emmanuele in molte occasioni ha insegnato a rinunciare a molto di quello ritenuto importante. Nel cammino della conversione occorre abbracciare anche la consapevolezza che non siamo noi i protagonisti e che senza il Padre misericordioso e gli altri non potremo raggiungere il Regno. L'umiliazione \u00e8 prendere atto della nostra fragilit\u00e0 umana e della necessit\u00e0 di essere accompagnati. Solo chi si considera povero, cio\u00e8 bisognoso di Dio e degli altri, potr\u00e0 accedere al Regno, e quindi esaltarsi.\nL'umile e il povero non si mettono in mostra, non cercano i posti, non amano essere al centro. Fanno loro le parole del Verbo quando chiede che la destra non sappia cosa fa la sinistra. Aspettano che gli altri cerchino i posti migliori: stanno al centro; gli umili preferiscono la periferia. Piccole buone prassi del galateo? No: amare \u00e8 servire.", "riflettere": "\u00c8 molto attuale anche oggi, quando invitati a sederci intorno ad una tavola imbandita, aspettare che qualcuno ci dica dove prendere posto. L'invito del Signore ci pone davanti alla importanza dell'umilt\u00e0 come rimedio al nostro egoismo e protagonismo. Il cammino di conversione ha come m\u00e9ta comprendere di essere servi. Inutili.", "preghfin": "Nulla ti turbi, nulla ti spaventi. Tutto passa, solo Dio non cambia.\nLa pazienza ottiene tutto. Chi ha Dio non manca di nulla: solo Dio basta!\nIl tuo desiderio sia vedere Dio;\nil tuo timore, perderlo;\nil tuo dolore, non possederlo;\nla tua gioia sia ci\u00f2 che pu\u00f2 portarti verso di lui\ne vivrai in una grande pace.\n<i>(Santa Teresa d'Avila)</i>"}