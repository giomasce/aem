{"day": 27, "month": 11, "year": 2023, "weekday": 1, "date_str": "luned\u00ec 27 novembre 2023", "quotes": "Dn 1,1-6.8-20; Dn 3,52-56", "quote_vangelo": "secondo Luca (21,1-4)", "curatore": "Massimo Salani", "prevangelo": "", "indications": "Salterio: seconda settimana", "preghiniz": "Niente \u00e8 pi\u00f9 infido del cuore e difficilmente guarisce!\nChi lo pu\u00f2 conoscere?\nIo, il Signore, scruto la mente e saggio i cuori,\nper dare a ciascuno secondo la sua condotta,\nsecondo il frutto delle sue azioni.\n<i>(Geremia 17, 9--10)</i>", "vangelo": "In quel tempo, Ges\u00f9, alz\u00e0ti gli occhi, vide i ricchi che gettavano le loro offerte nel tesoro del tempio.\nVide anche una vedova povera, che vi gettava due monetine, e disse: \u00abIn verit\u00e0 vi dico: questa vedova, cos\u00ec povera, ha gettato pi\u00f9 di tutti. Tutti costoro, infatti, hanno gettato come offerta parte del loro superfluo. Ella invece, nella sua miseria, ha gettato tutto quello che aveva per vivere\u00bb.", "medita": "Le meditazioni di questi ultimi giorni dell'anno liturgico offrono l'occasione per cogliere in profondit\u00e0 il messaggio impartito dal Maestro.\nLuca introduce il testo presentando Ges\u00f9 che alza gli occhi. Non \u00e8 la prima volta: lo possiamo verificare anche nell'episodio delle beatitudini quando alza gli occhi rivolgendosi ai discepoli. Un gesto carico di significati.\nLo \u00e8 anche il verbo che l'evangelista riporta una volta alzati gli occhi. Il Nazareno \u201cvide\u201d prima i ricchi e poi la vedova. Vedere non \u00e8 guardare. Chi vede coglie in profondit\u00e0 quanto sta accadendo e comprende il cuore delle persone.\nI ricchi fanno il loro dovere: possono permettersi una donazione sicuramente pi\u00f9 importante della povera. Ma lo fanno solo perch\u00e9 rispettano le prescrizioni e mettono in pratica la legge. Il Messia vede che eseguono un comando in modo arido, per consuetudine, senza metterci il cuore. Le azioni dei ricchi corrispondono alla legislazione umana. Molto distante da quella insegnata dall'Emmanuele.\nLa povera \u00e8 capace nella sua difficolt\u00e0 sociale (restare vedova significava non essere di nessuno, abbandonata, isolata) e religiosa (quale spazio poteva avere una vedova? Nessuno) di vivere la parola proclamata dal Verbo. L'offerta delle due monetine va al di l\u00e0 del gesto di contribuire alla cassa del tempio. Il Galileo \u201cvede\u201d in lei la realizzazione del suo messaggio perch\u00e9 la vedova, privandosi di tutto (non poteva conservarne una?) mostra ai discepoli e a noi cosa significa fidarsi di Dio. Il suo gesto \u00e8 lontano dall'arido adempimento di una prescrizione, \u00e8 avere fede nel Signore.\nDomenica, meditando la grande scena del giudizio finale, abbiamo messo in evidenza la necessit\u00e0 di vivere la Parola nella quotidianit\u00e0. Collocarci alla destra e alla sinistra del Risorto spetta al Re dell'Universo. Ma la condizione per accedere alla sua destra si trova vivendo il suo insegnamento.", "riflettere": "Ges\u00f9 conosce le nostre difficolt\u00e0. Forse vuole \u201cvedere\u201d se proviamo a contenerle, se cerchiamo il suo volto nel prossimo, donando quello che abbiamo e possiamo agli altri. In questo mese abbiamo incontrato la figura di San Martino: un ricco che divise quello che aveva condividendo con il povero le sue difficolt\u00e0. Il suo gesto non \u00e8 alla nostra portata: molto altro s\u00ec.", "preghfin": "Alla porta di Amiens gli si fece incontro un mendicante. Martino tagli\u00f2 in due il suo mantello,\nunico riparo che gli era rimasto, ponendolo, segno di fervida fede, sul corpo intirizzito:\nun po' di freddo in pi\u00f9 per lui, un po' di calore per il povero.\nUn unico, povero mantello \u00e8 sufficiente per due: freddo e calore vengono ripartiti tra due poveri,\nfreddo e calore diventano inconsueta merce di baratto.\nMa, avvolto in quell'indumento, si rivel\u00f2 il Creatore in persona:\nil mantello di Martino aveva rivestito il Cristo.\nMai, alcuna veste imperiale aveva meritato tanto onore,\nil mantello bianco di un soldato vale pi\u00f9 di una porpora di re.\nCos\u00ec Martino ricevette l'acconto dei suoi poteri e il pegno dell'amore divino.\n<i>(Venanzio Fortunato, </i>Vita di San Martino<i>, I, 50--67)</i>"}