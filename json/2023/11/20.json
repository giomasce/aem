{"day": 20, "month": 11, "year": 2023, "weekday": 1, "date_str": "luned\u00ec 20 novembre 2023", "quotes": "1Mac 1,10-15.41-43.54-57.62-64; Sal 118", "quote_vangelo": "secondo Luca (18,35-43)", "curatore": "Massimo Salani", "prevangelo": "", "indications": "", "preghiniz": "Lo splendore della verit\u00e0 rifulge in tutte le opere del Creatore\ne, in modo particolare, nell'uomo\ncreato a immagine e somiglianza di Dio (cfr. Gn 1, 26):\nla verit\u00e0 illumina l'intelligenza e informa la libert\u00e0 dell'uomo,\nche in tal modo viene guidato a conoscere e ad amare il Signore.\nPer questo il salmista prega:\n\u00abRisplenda su di noi, Signore, la luce del tuo volto\u00bb (Sal 4, 7).\n<i>(San Giovanni Paolo II, </i>Veritatis splendor<i>, introduzione)</i>", "vangelo": "Mentre Ges\u00f9 si avvicinava a G\u00e8rico, un cieco era seduto lungo la strada a mendicare. Sentendo passare la gente, domand\u00f2 che cosa accadesse. Gli annunciarono: \u00abPassa Ges\u00f9, il Nazareno!\u00bb.\nAllora grid\u00f2 dicendo: \u00abGes\u00f9, figlio di Davide, abbi piet\u00e0 di me!\u00bb. Quelli che camminavano avanti lo rimproveravano perch\u00e9 tacesse; ma egli gridava ancora pi\u00f9 forte: \u00abFiglio di Davide, abbi piet\u00e0 di me!\u00bb.\nGes\u00f9 allora si ferm\u00f2 e ordin\u00f2 che lo conducessero da lui. Quando fu vicino, gli domand\u00f2: \u00abChe cosa vuoi che io faccia per te?\u00bb. Egli rispose: \u00abSignore, che io veda di nuovo!\u00bb. E Ges\u00f9 gli disse: \u00abAbbi di nuovo la vista! La tua fede ti ha salvato\u00bb.\nSubito ci vide di nuovo e cominci\u00f2 a seguirlo glorificando Dio. E tutto il popolo, vedendo, diede lode a Dio.", "medita": "Il brano di oggi richiama il testo di pochi giorni fa in cui Ges\u00f9 sana e salva uno straniero. Lo \u00e8 per i giudei perch\u00e9 samaritano, ma per il Figlio di Dio \u00e8 una creatura bisognosa della sua attenzione come lo furono anche gli altri nove.\nNel suo cammino il Nazareno incontra un uomo privo della vista. Non sappiamo se colpito fin dalla nascita (come il cieco in Giovanni): quello che purtroppo era consuetudine \u00e8 la non rilevanza in campo sociale e religioso. Per mantenersi \u00e8 costretto a chiedere l'elemosina: non gli \u00e8 consentito altro. \u00c8 un escluso dalla societ\u00e0, non \u00e8 visto come persona e, probabilmente, ritenuto lui stesso responsabile dello stato in cui versa. Cosa pu\u00f2 fare un uomo in quelle condizioni?\nAll'arrivo del Signore si \u00e8 accesa in lui una luce di speranza. Non pu\u00f2 mostrarsi, \u00e8 confinato in un angolo e non conosce la strada percorsa dal Galileo. Urla, vuole farsi sentire da tutti che esiste e cerca di catturare l'attenzione di Ges\u00f9. \u00c8 rimproverato per questo: ma la sua disperazione e determinazione saranno premiate.\nChi assiste all'evento \u00e8 \u201ctutto il popolo\u201d che guarder\u00e0 il segno compiuto dall'Emmanuele. I presenti saranno testimoni di un uomo non vedente che improvvisamente recupera la vista. Il Figlio di Dio ha compiuto molti segni e prodigi. La sua fama era nota al punto che fu sufficiente spiegare al cieco che \u201cpassa Ges\u00f9, il Nazareno!\u201d per trovare la forza di rompere le prescrizioni e chiedere aiuto.\nNon \u00e8 la prima volta che possiamo meditare quanto avvenne: alla richiesta di poter riacquistare la vista, il Verbo incarnato non si limita ad esaudire la legittima richiesta. Va oltre.\nIl Dio-con-noi ha sperimentato tutto (tranne il peccato) la fragilit\u00e0 della carne e la vicinanza verso le creature del Padre \u00e8 sempre stata tale da superare le aspettative umane. Il cieco vedr\u00e0 di nuovo: Ges\u00f9 lo sana. Il Messia gli garantisce la salvezza: Ges\u00f9 \u00e8 la Via giusta per raggiungere il Padre misericordioso. Il Signore lo salva.", "riflettere": "Il samaritano lebbroso torna indietro per ringraziare Ges\u00f9 della sua guarigione. Il cieco, ottenuta la vista, lo loda e lo segue. Gli altri nove lebbrosi non si accorgono di quanto sono stati beneficiati? E il popolo che vede il segno compiuto da Ges\u00f9 e lo loda per questo si \u00e8 dimenticato tutto ai piedi della croce? La fede ci permette di cogliere i segni di Dio anche nelle piccole cose. La nostra cecit\u00e0 impedisce di vederli anche in quelle pi\u00f9 evidenti.", "preghfin": "Chiamati alla salvezza mediante la fede in Ges\u00f9 Cristo,\n\u00abluce vera che illumina ogni uomo\u00bb (Gv 1, 9),\ngli uomini diventano \u00abluce nel Signore\u00bb e \u00abfigli della luce\u00bb (Ef 5, 8)\ne si santificano con \u00abl'obbedienza alla verit\u00e0\u00bb (1 Pt 1, 22).\n<i>(San Giovanni Paolo II, </i>Veritatis splendor<i>, 1)</i>"}