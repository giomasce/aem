{"day": 29, "month": 11, "year": 2023, "weekday": 3, "date_str": "mercoled\u00ec 29 novembre 2023", "quotes": "Dn 5,1-6.13-14.16-17.23-28; Dn 3,62-67", "quote_vangelo": "secondo Luca (21,12-19)", "curatore": "Massimo Salani", "prevangelo": "", "indications": "", "preghiniz": "Ed egli, alz\u00e0ti gli occhi verso i suoi discepoli, diceva:\n\u201cBeati voi, poveri, perch\u00e9 vostro \u00e8 il regno di Dio.\nBeati voi, che ora avete fame, perch\u00e9 sarete saziati.\nBeati voi, che ora piangete, perch\u00e9 riderete.\nBeati voi, quando gli uomini vi odieranno\ne quando vi metteranno al bando e vi insulteranno\ne disprezzeranno il vostro nome come infame, a causa del Figlio dell'uomo.\nRallegratevi in quel giorno ed esultate perch\u00e9, ecco,\nla vostra ricompensa \u00e8 grande nel cielo.\nAllo modo infatti agivano i loro padri con i profeti.\n<i>(Vangelo secondo Luca 6, 20--23)</i>", "vangelo": "In quel tempo, Ges\u00f9 disse ai suoi discepoli: \u00abMetteranno le mani su di voi e vi perseguiteranno, consegnandovi alle sinagoghe e alle prigioni, trascinandovi davanti a re e governatori, a causa del mio nome. Avrete allora occasione di dare testimonianza.\nMettetevi dunque in mente di non preparare prima la vostra difesa; io vi dar\u00f2 parola e sapienza, cosicch\u00e9 tutti i vostri avversari non potranno resistere n\u00e9 controbattere.\nSarete traditi perfino dai genitori, dai fratelli, dai parenti e dagli amici, e uccideranno alcuni di voi; sarete odiati da tutti a causa del mio nome. Ma nemmeno un capello del vostro capo andr\u00e0 perduto.\nCon la vostra perseveranza salverete la vostra vita\u00bb.", "medita": "L'evangelista Luca inizia il brano con un riferimento alla fine del percorso terreno. \u201cIn quel tempo\u201d \u00e8 richiamo ad una stagione il cui inizio non conosciamo e che anche per questo impone l'attesa vigile e costante.\nIn realt\u00e0, non fa che registrare l'incredibile quotidianit\u00e0 della testimonianza di fede per Ges\u00f9. Ieri come oggi, molti soffrono e anche versano sangue per non tradire la fede nel Signore. Incredibile a dirsi ma, dopo ben duemila anni di storia, nel mondo ci sono cristiani che \u201cabitano\u201d le catacombe della fede, rischiano la morte nelle celebrazioni eucaristiche, temono e faticano a testimoniare l'amore per Dio alla luce del sole.\nIn modalit\u00e0 diverse, noi che non siamo chiamati a tanto, fatichiamo nella vita a mantenere la relazione con Dio. Quasi tutti battezzati, pochi ricevono il sacramento della Cresima, sempre meno si sposano davanti al Signore. Che dire del sacramento della riconciliazione?\nMa \u201cil tempo\u201d sta per compiersi. Il punto di riferimento cui guardare \u00e8 il Maestro. L'Emmanuele sperimenter\u00e0 per primo la sequenza che Luca riporta nel suo testo: persecuzione, arresto e anche la morte. Come il Nazareno cos\u00ec i primi discepoli e apostoli.\nDomani ricorderemo l'importante figura di Andrea. Ma lo sono tutti i santi. Lo dobbiamo essere anche noi perch\u00e9 chiamati alla santit\u00e0.\nCome? Il Messia ha predicato per molto tempo cosa e come si vive l'amore per Dio anche attraverso l'accoglienza, la vicinanza, l'attenzione, la carit\u00e0 per le nostre sorelle e i nostri fratelli. Non c'\u00e8 un luogo deputato dove praticare l'amore (nemmeno il tempio, come abbiamo meditato in questi giorni).\nTutti i cristiani giorno dopo giorno, quindi sempre, sono chiamati \u201ca rispondere a chiunque vi domandi ragione della speranza che \u00e8 in voi\u201d (1 Pt 3, 15).\nLa fede vince la paura. In ogni momento della nostra vita.", "riflettere": "Talvolta ci lasciamo andare perch\u00e9 inascoltati, anche abbandonati. Sappiamo di essere sempre meno e sempre gli stessi in una societ\u00e0 pi\u00f9 interessata agli affari che a Dio. Ges\u00f9 chiese ai suoi discepoli \u201cvolete andarvene anche voi?\u201d (Gv 6, 67). Siamo chiamati ad essere sale e luce della terra. Basta un pizzico di lievito\u2026", "preghfin": "Chi ci separer\u00e0 dall'amore di Cristo? Sar\u00e0 forse la tribolazione, l'angoscia,\nla persecuzione, la fame, la nudit\u00e0, il pericolo, la spada?\nCom'\u00e8 scritto: <i>\u00abPer amor di te siamo messi a morte tutto il giorno;\nsiamo stati considerati come pecore da macello\u00bb</i>.\nMa in tutte queste cose noi siamo pi\u00f9 che vincitori, in virt\u00f9 di colui che ci ha amati.\n<i>(Lettera ai Romani 8, 35--37)</i>"}