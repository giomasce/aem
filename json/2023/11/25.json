{"day": 25, "month": 11, "year": 2023, "weekday": 6, "date_str": "sabato 25 novembre 2023", "quotes": "1Mac 6,1-13; Sal 9", "quote_vangelo": "secondo Luca (20,27-40)", "curatore": "Massimo Salani", "prevangelo": "", "indications": "", "preghiniz": "Giuseppe d'Arimat\u00e8a, membro autorevole del sinedrio,\nche aspettava anche lui il regno di Dio,\nand\u00f2 coraggiosamente da Pilato per chiedere il corpo di Ges\u00f9.\nPilato si meravigli\u00f2 che fosse gi\u00e0 morto e, chiamato il centurione,\nlo interrog\u00f2 se fosse morto da tempo.\nInformato dal centurione, concesse la salma a Giuseppe.\n<i>(Vangelo secondo Marco 15, 43--45)</i>", "vangelo": "In quel tempo, si avvicinarono a Ges\u00f9 alcuni sadduc\u00e8i \u2013 i quali dicono che non c'\u00e8 risurrezione \u2013 e gli posero questa domanda: \u00abMaestro, Mos\u00e8 ci ha prescritto: \u201cSe muore il fratello di qualcuno che ha moglie, ma \u00e8 senza figli, suo fratello prenda la moglie e dia una discendenza al proprio fratello\u201d. C'erano dunque sette fratelli: il primo, dopo aver preso moglie, mor\u00ec senza figli. Allora la prese il secondo e poi il terzo e cos\u00ec tutti e sette morirono senza lasciare figli. Da ultimo mor\u00ec anche la donna. La donna dunque, alla risurrezione, di chi sar\u00e0 moglie? Poich\u00e9 tutti e sette l'hanno avuta in moglie\u00bb.\nGes\u00f9 rispose loro: \u00abI figli di questo mondo prendono moglie e prendono marito; ma quelli che sono giudicati degni della vita futura e della risurrezione dai morti, non prendono n\u00e9 moglie n\u00e9 marito: infatti non possono pi\u00f9 morire, perch\u00e9 sono uguali agli angeli e, poich\u00e9 sono figli della risurrezione, sono figli di Dio. Che poi i morti risorgano, lo ha indicato anche Mos\u00e8 a proposito del roveto, quando dice: \u201cIl Signore \u00e8 il Dio di Abramo, Dio di Isacco e Dio di Giacobbe\u201d. Dio non \u00e8 dei morti, ma dei viventi; perch\u00e9 tutti vivono per lui\u00bb.\nDissero allora alcuni scribi: \u00abMaestro, hai parlato bene\u00bb. E non osavano pi\u00f9 rivolgergli alcuna domanda.", "medita": "Ieri abbiamo meditato la Parola ricostruendo la strategia degli avversari di Ges\u00f9. Il timore dei sacerdoti e degli scribi era tale da indurli a ad organizzare anche la morte del Nazareno. In altri passi leggiamo che sapeva di dover \u201csoffrire molto da parte degli anziani, dei capi dei sacerdoti e degli scribi, e venire ucciso e risorgere il terzo giorno\u201d (Mt 16, 21).\nTentarono anche di percorrere altre strade volte a discreditarne la fama. La frequentazione del Galileo al tempio di Gerusalemme (lo ritroveremo ancora nelle meditazioni dei prossimi giorni) facilitava l'incontro-scontro tra i rappresentanti della classe sacerdotale e il Messia.\nIl brano di oggi consegna il tentativo dei sadducei e degli scribi di mostrare agli uditori l'imbroglio di Ges\u00f9 di Nazaret: lo accusano di essere un falso profeta e maestro di una dottrina sganciata dalla legge di Mos\u00e8. Il terreno dello scontro \u00e8 l'interpretazione della Parola stessa. Sadducei e scribi, come in molte altre occasioni i farisei, sono preparati. Hanno studiato la Parola, che vivevano secondo una lettura che ritenevano corretta e che consideravano immutabile. L'Emmanuele \u00e8 Figlio di quel Dio che anche loro adoravano senza riconoscere Ges\u00f9 come Messia. Proponevano uno stile religioso e sociale ancorato ad alcuni testi e rifiutandone altri. Ges\u00f9 \u00e8 il Verbo di Dio, \u00e8 Lui la Parola fattasi carne: il suo insegnamento non cancella la storia di salvezza che lo ha preceduto, ma ne offre una lettura molto diversa da quella ritenuta corretta.\nAlcuni sadducei non credevano nella resurrezione perch\u00e9 mancavano testi chiarissimi nella Parola che precedeva l'arrivo del Risorto. Aggrappandosi alla legge mosaica pongono una legittima domanda. La risposta era un invito, come lo \u00e8 per noi oggi, di cogliere la ricchezza della Parola senza confinarla in angusti confini. Ges\u00f9 ricorda loro e sempre anche a noi che il Padre misericordioso \u00e8 un Dio che vuole la vita e non la morte, che desidera che tutti siano al servizio degli altri, che l'amore sia il vero e unico comandamento e che viverlo significa costruire un rapporto diverso con Dio e tutte le sue creature. La chiave di lettura dei sadducei e degli scribi (come dei farisei) impediva di accettare questo insegnamento. Forse \u00e8 difficile anche per noi.", "riflettere": "Ges\u00f9, Verbo di Dio, insegna come leggere e vivere la Parola. Una Parola che penetra anche dove non pare possibile. Giovanni d'Arimatea dimostra che non tutta la classe sacerdotale era contro il Risorto. Non diversamente gli scribi. \u00c8 una Parola tagliente che possiamo tutti accogliere.", "preghfin": "In quel tempo, si avvicin\u00f2 a Ges\u00f9 uno degli scribi e gli domand\u00f2:\n\u00abQual \u00e8 il primo di tutti i comandamenti?\u00bb.\nGes\u00f9 rispose: \u00abIl primo \u00e8: \u201cAscolta, Israele! Il Signore nostro Dio \u00e8 l'unico Signore;\namerai il Signore tuo Dio con tutto il tuo cuore e con tutta la tua anima,\ncon tutta la tua mente e con tutta la tua forza\u201d.\nIl secondo \u00e8 questo: \u201cAmerai il tuo prossimo come te stesso\u201d\u00bb. [\u2026]\nLo scriba gli disse: \u00abHai detto bene, Maestro, e secondo verit\u00e0,\nche Egli \u00e8 unico e non vi \u00e8 altri all'infuori di lui;\namarlo con tutto il cuore, con tutta l'intelligenza e con tutta la forza\ne amare il prossimo come s\u00e9 stesso vale pi\u00f9 di tutti gli olocausti e i sacrifici\u00bb.\nVedendo che egli aveva risposto saggiamente, Ges\u00f9 gli disse: \u00abNon sei lontano dal regno di Dio\u00bb.\nE nessuno aveva pi\u00f9 il coraggio di interrogarlo.\n<i>(Vangelo secondo Marco 12, 28b-34)</i>"}