{"day": 6, "month": 11, "year": 2023, "weekday": 1, "date_str": "luned\u00ec 6 novembre 2023", "quotes": "Rm 11,29-36; Sal 68", "quote_vangelo": "secondo Luca (14,12-14)", "curatore": "Massimo Salani", "prevangelo": "", "indications": "", "preghiniz": "Parla ad Aronne e digli: \u201cNelle generazioni future\nnessuno dei tuoi discendenti che abbia qualche deformit\u00e0\nsi avviciner\u00e0 per offrire il pane del suo Dio;\nperch\u00e9 nessun uomo che abbia qualche deformit\u00e0 potr\u00e0 accostarsi:\nn\u00e9 il cieco, n\u00e9 lo zoppo, n\u00e9 chi ha una deformit\u00e0 per difetto o per eccesso,\no una frattura al piede o alla mano, n\u00e9 il gobbo, n\u00e9 il nano,\nn\u00e9 chi ha un difetto nell'occhio, o ha la rogna o un erpete o i testicoli ammaccati.\nNessun uomo tra i discendenti del sacerdote Aaronne, che abbia qualche deformit\u00e0,\nsi avviciner\u00e0 per offrire i sacrifici consumati dal fuoco per il Signore.\nHa un difetto: non si avvicini quindi per offrire il pane del suo Dio.\n<i>(Levitico 21, 17--21)</i>", "vangelo": "In quel tempo, Ges\u00f9 disse al capo dei farisei che l'aveva invitato: \u00abQuando offri un pranzo o una cena, non invitare i tuoi amici n\u00e9 i tuoi fratelli n\u00e9 i tuoi parenti n\u00e9 i ricchi vicini, perch\u00e9 a loro volta non ti invitino anch'essi e tu abbia il contraccambio.  Al contrario, quando offri un banchetto, invita poveri, storpi, zoppi, ciechi; e sarai beato perch\u00e9 non hanno da ricambiarti. Riceverai infatti la tua ricompensa alla risurrezione dei giusti\u00bb.", "medita": "La settimana si apre con il terzo brano tratto dal capitolo 14 del vangelo di Luca. Come nei primi due, ritornano protagonisti il capo dei farisei e il pranzo. Nell'ultima pericope Ges\u00f9 offriva una lettura diversa sulla scelta dei posti al banchetto. In questo testo, rivolgendosi direttamente al capo dei farisei, contesta un modo di vivere la Parola molto diffusa nella societ\u00e0 dell'epoca fondata su alcuni testi del Primo Testamento.\nAncora una volta, il Nazareno, seduto a tavola ed invitato dal capo dei farisei, propone una scelta di vita, cogliendo l'occasione della quotidianit\u00e0 di un pasto, per insegnare una tappa del cammino che conduce al Regno. La convivialit\u00e0 \u00e8 presente nella Parola in pi\u00f9 episodi. Stare insieme, soprattutto a tavola, anche oggi, \u00e8 conoscersi, parlare, discutere. Anche mettere in evidenza le distanze; pi\u00f9 spesso, le vicinanze.\nChi invitare? Chi invitiamo? Il capo dei farisei ha invitato una persona importante, la cui fama si andava diffondendo. Conosciamo dalle pericopi precedenti la presenza di altri ospiti. Nella prossima troveremo citati dei \u201ccommensali\u201d. Forse, sono persone tutte altolocate e meritevoli di essere sedute a banchettare. Ma le parole dell'Emmanuele rimandano ad un insegnamento presente nei testi gi\u00e0 commentati.\nPerch\u00e9 escludere gli ultimi? Il nostro egoismo e protagonismo si riflette anche sulle scelte delle persone che ci circondano o che si siedono a tavola.\nSe amare \u00e8 servire, prima di tutto dobbiamo amare i pi\u00f9 deboli, i pi\u00f9 fragili, i pi\u00f9 bisognosi. Il rischio \u00e8 di non cogliere la grande novit\u00e0 portata dal Figlio che si \u00e8 fatto uomo, ha sofferto come noi ed \u00e8 morto in croce per noi. Per tutti, anche per gli esclusi citati dal libro del Levitico.\nAmare \u00e8 servire \u201cpoveri, storpi, zoppi, ciechi\u201d e potremmo aggiungere vedove, orfani, persone colpite da altre malattie, quanti fuggono dalla propria terra per disperazione, quanti subiscono le conseguenze causate dalle numerose guerre.\nLa tavola \u00e8 un momento di convivialit\u00e0 ed \u00e8 occasione anche per testimoniare l'amore che \u00e8 servizio verso tutte le sorelle e i fratelli.", "riflettere": "Il Maestro non si rivolge solo al capo dei farisei. Un passato non ancora lontano ricorda l'accoglienza per gli altri anche invitandoli a tavola. Altri tempi. Nei nostri, l'attenzione per poveri, storpi, zoppi, ciechi e disperati per la situazione di oggi pu\u00f2 e deve portare a gesti concreti. Non mancano le occasioni e le modalit\u00e0.", "preghfin": "L'amore misericordioso \u00e8 perci\u00f2 l'unica via da percorrere.\nQuanto bisogno abbiamo tutti di essere un po' pi\u00f9 misericordiosi,\ndi non sparlare degli altri, di non giudicare,\ndi non \u201cspiumare\u201d gli altri con le critiche, con le invidie, con le gelosie.\nDobbiamo perdonare, essere misericordiosi, vivere la nostra vita nell'amore.\n<i>(Papa Francesco, </i>Udienza Generale<i>, 21 settembre 2016)</i>"}