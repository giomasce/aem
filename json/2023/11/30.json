{"day": 30, "month": 11, "year": 2023, "weekday": 4, "date_str": "gioved\u00ec 30 novembre 2023", "quotes": "Rm 10,9-18; Sal 18", "quote_vangelo": "secondo Matteo (4,18-22)", "curatore": "Massimo Salani", "prevangelo": "", "indications": "Sant'Andrea", "preghiniz": "Quella di Andrea \u00e8 la parola di uno\nche aspettava con ansia la venuta del Messia,\nche ne attendeva la discesa dal cielo,\nche trasal\u00ec di gioia quando lo vide arrivare,\ne che si affrett\u00f2 a comunicare agli altri la grande notizia.\nDicendo subito al fratello ci\u00f2 che aveva saputo mostra quanto gli volesse bene,\ncome fosse affezionato ai suoi cari,\nquanto sinceramente li amasse e come fosse premuroso\ndi porgere loro la mano nel cammino spirituale.\n<i>(Giovanni di Antiochia, </i>Omelia<i> 19, 1)</i>", "vangelo": "In quel tempo, mentre camminava lungo il mare di Galilea, Ges\u00f9 vide due fratelli, Simone, chiamato Pietro, e Andrea suo fratello, che gettavano le reti in mare; erano infatti pescatori. E disse loro: \u00abVenite dietro a me, vi far\u00f2 pescatori di uomini\u00bb. Ed essi subito lasciarono le reti e lo seguirono.\nAndando oltre, vide altri due fratelli, Giacomo, figlio di Zebed\u00e8o, e Giovanni suo fratello, che nella barca, insieme a Zebed\u00e8o loro padre, riparavano le loro reti, e li chiam\u00f2. Ed essi subito lasciarono la barca e il loro padre e lo seguirono.", "medita": "Siamo giunti alla soglia dell'Avvento. La figura di Sant'Andrea, che ricordiamo oggi, pu\u00f2 aiutarci ad entrare con lo spirito giusto nel nuovo anno liturgico che inizier\u00e0 con la prima domenica di Avvento.\nAndrea insegna quanto \u00e8 prezioso essere pronti. Come le vergini sagge, anche lui \u00e8 vigile e attento: sa cogliere l'importanza di quanto sta accadendo. Ges\u00f9 chiama i due fratelli: ma chi era quell'uomo, perch\u00e9 seguirlo, cosa prometteva?\nSono persone vigili e pronte ad un evento che poteva accadere senza sapere quando, lasciano tutto e lo seguono. Subito, leggiamo nella pericope.\nSenza indugio lasciano quello che avevano per crescere nella fede: un tema gi\u00e0 meditato in questo mese. Non sappiamo se lasciarono affetti familiari, ma certamente una vita dura ma che permetteva la sopravvivenza come pescatori, s\u00ec.\nInizier\u00e0 la sequela, un cambiamento, la conversione da una stagione di fede e di prassi che il Galileo insegner\u00e0 condividendo con loro un tratto di storia.\nCome spesso \u00e8 stato messo in evidenza, \u00e8 necessario testimoniare nella vita la fede nel Signore. Andrea lo dimostra da subito invitando suo fratello Simone a seguirlo: il futuro Pietro segu\u00ec Andrea che volle seguire Ges\u00f9. Lo fece professando un \u201ccredo\u201d che anticipava molto pur senza comprendere tutto: l'Emmanuele \u00e8 Dio-con-noi. Il Figlio di Dio, il Messia ha preso carne umana e abbiamo il privilegio di conoscerlo. Vale la pena.\nConoscer\u00e0 un periodo intenso dove imparer\u00e0 a vedere chi \u00e8 quel Galileo. Sperimenter\u00e0 una vicinanza ed una amicizia che sapr\u00e0 testimoniare fino al punto da essere, giustamente, riconosciuto come il \u201cprimo chiamato\u201d e molto venerato dai fratelli ortodossi.\nCome tutti i grandi eventi, come anche noi memorizziamo giorno, mese e anno e anche talvolta l'ora di eventi davvero significativi, troviamo nella Parola traccia di quanto fosse importante quella chiamata.", "riflettere": "\u201cCirca le quattro del pomeriggio\u201d: l'evangelista Giovanni sente la necessit\u00e0 di riportare l'ora. \u00c8 l'ora dell'Avvento. Prepariamoci perch\u00e9 \u201csubito\u201d \u00e8 necessario un periodo di prassi spirituale che ci prepari alla venuta dell'Emmanuele.", "preghfin": "Il giorno dopo Giovanni stava ancora l\u00e0 con due dei suoi discepoli\ne, fissando lo sguardo su Ges\u00f9 che passava, disse: \u00abEcco l'agnello di Dio!\u00bb.\nE i due discepoli, sentendolo parlare cos\u00ec, seguirono Ges\u00f9.\nGes\u00f9 allora si volt\u00f2 e, vedendo che lo seguivano, disse: \u00abChe cercate?\u00bb.\nGli risposero: \u00abRabb\u00ec (che significa maestro), dove abiti?\u00bb.\nDisse loro: \u00abVenite e vedrete\u00bb. Andarono dunque e videro dove abitava\ne quel giorno si fermarono presso di lui; erano circa le quattro del pomeriggio.\nUno dei due che avevano udito le parole di Giovanni\ne lo avevano seguito era Andrea, fratello di Simon Pietro.\nEgli incontr\u00f2 per primo suo fratello Simone, e gli disse:\n\u00abAbbiamo trovato il Messia (che significa il Cristo)\u00bb\ne lo condusse da Ges\u00f9. Ges\u00f9, fissando lo sguardo su di lui, disse:\n\u00abTu sei Simone, il figlio di Giovanni; ti chiamerai Cefa (che vuol dire Pietro)\u00bb.\n<i>(Vangelo secondo Giovanni 1, 35--42)</i>"}