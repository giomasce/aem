{"day": 10, "month": 11, "year": 2023, "weekday": 5, "date_str": "venerd\u00ec 10 novembre 2023", "quotes": "Rm 15,14-21; Sal 97", "quote_vangelo": "secondo Luca (16,1-8)", "curatore": "Massimo Salani", "prevangelo": "", "indications": "San Leone Magno", "preghiniz": "Alzati gli occhi verso i suoi discepoli, Ges\u00f9 diceva:\n\u00abBeati voi poveri, perch\u00e9 vostro \u00e8 il regno di Dio.\nBeati voi che ora avete fame, perch\u00e9 sarete saziati.\nBeati voi che ora piangete, perch\u00e9 riderete.\nBeati voi quando gli uomini vi odieranno\ne quando vi metteranno al bando e v'insulteranno\ne respingeranno il vostro nome come scellerato, a causa del Figlio dell'uomo.\nRallegratevi in quel giorno ed esultate, perch\u00e9, ecco,\nla vostra ricompensa \u00e8 grande nei cieli.\nAllo stesso modo infatti facevano i loro padri con i profeti.\n<i>(Vangelo secondo Luca 6, 20--23)</i>", "vangelo": "In quel tempo, Ges\u00f9 diceva ai discepoli: \u00abUn uomo ricco aveva un amministratore, e questi fu accusato dinanzi a lui di sperperare i suoi averi. Lo chiam\u00f2 e gli disse: \u201cChe cosa sento dire di te? Rendi conto della tua amministrazione, perch\u00e9 non potrai pi\u00f9 amministrare\u201d.\nL'amministratore disse tra s\u00e9: \u201cChe cosa far\u00f2, ora che il mio padrone mi toglie l'amministrazione? Zappare, non ne ho la forza; mendicare, mi vergogno. So io che cosa far\u00f2 perch\u00e9, quando sar\u00f2 stato allontanato dall'amministrazione, ci sia qualcuno che mi accolga in casa sua\u201d.\nChiam\u00f2 uno per uno i debitori del suo padrone e disse al primo: \u201cTu quanto devi al mio padrone?\u201d. Quello rispose: \u201cCento barili d'olio\u201d. Gli disse: \u201cPrendi la tua ricevuta, siediti subito e scrivi cinquanta\u201d. Poi disse a un altro: \u201cTu quanto devi?\u201d. Rispose: \u201cCento misure di grano\u201d. Gli disse: \u201cPrendi la tua ricevuta e scrivi ottanta\u201d.\nIl padrone lod\u00f2 quell'amministratore disonesto, perch\u00e9 aveva agito con scaltrezza. I figli di questo mondo, infatti, verso i loro pari sono pi\u00f9 scaltri dei figli della luce\u00bb.", "medita": "Oggi e domani meditiamo due brani tratti dal capitolo 16 del vangelo di Luca. In entrambi il Maestro si rivolge direttamente ai discepoli che presto saranno chiamati a portare l'annuncio di Ges\u00f9 nel mondo.\nUna buona novella caratterizzata da passaggi molto noti nella Parola e difficilmente vissuti nella quotidianit\u00e0. Conosciamo dai vangeli lo sforzo del Nazareno di mostrare l'incompatibilit\u00e0 tra la prassi vissuta allora (come anche oggi) e quella indicata dal Galileo.\nIl testo non riporta nessuna parola o reazione dei discepoli. Avranno pensato che il padrone che loda l'amministratore disonesto fosse il Padre? Certo sperimentavano ieri quello che sappiamo bene noi oggi.\nI disonesti sembrano sempre pi\u00f9 scaltri di chi, invece, rispetta le regole; pare vincano sempre e magari scherniscono chi, nel rispetto delle regole, passa per ingenuo.\nPossiamo anche immaginare che abbiano ricordato altre parole dell'Emmanuele. Magari quelle che troviamo nella versione di Luca (e presenti anche in Mt 5, 1--12). Le beatitudini sono un programma di vita dove tendere, pur nella consapevolezza dell'incomprensione degli altri, gettando lo sguardo verso il Signore, nella certezza di avere un compagno a fianco che non ci abbandona.\nSe i \u201cfigli di questo mondo\u201d sembrano vincere sui \u201cfigli delle luce\u201d \u00e8 perch\u00e9 restiamo ancorati alle nostre consuetudini e fatichiamo a calarci nella dimensione di fede proclamata dal Verbo incarnato.\nI primi ricordano i persecutori di ieri e di oggi dei cristiani che perdono la vita testimoniando la loro fede \u201cassurda\u201d ogni giorno. Sono guidati dalla Luce, quella vera, l'unica capace di non farci perdere la strada giusta.", "riflettere": "Leone, papa del quinto secolo, fu grande (\u201cmagno\u201d) perch\u00e9 seppe dare forza ai cristiani vessati in quel secolo su pi\u00f9 fronti. Non erano amministratori disonesti ma semplici fedeli alla Parola che, nelle difficolt\u00e0, si sforzavano di viverla. Questa strada, ieri come oggi, \u00e8 illuminata dalla Luce. Non ci perderemo.", "preghfin": "Riconosci, o cristiano, la sublimit\u00e0 della tua sapienza\ne comprendi con quali dottrine e metodi vi arrivi e a quali ricompense sei chiamato!\nColui che \u00e8 misericordia vuole che tu sia misericordioso,\ne colui che \u00e8 giustizia vuole che tu sia giusto,\nperch\u00e9 il Creatore brilli nella sua creatura e l'immagine di Dio risplenda,\ncome riflessa nello specchio del cuore umano, modellato secondo la forma del modello.\nLa fede di chi veramente la pratica non teme pericoli.\nSe cos\u00ec farai, i tuoi desideri si adempiranno e possiederai per sempre quei beni che ami.\n<i>(Leone Magno, </i>Discorso<i> 95, 6--8)</i>"}