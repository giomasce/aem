{"day": 14, "month": 11, "year": 2023, "weekday": 2, "date_str": "marted\u00ec 14 novembre 2023", "quotes": "Sap 2,23-3,9; Sal 33", "quote_vangelo": "secondo Luca (17,7-10)", "curatore": "Massimo Salani", "prevangelo": "", "indications": "", "preghiniz": "\u201cAnche tu per evangelizzare il mondo\u201d: il Signore ce l'ha anche con te.\nLa sua mano tesa ti ha individuato nella folla.\n\u00c8 inutile che tu finga di non sentire, o ti nasconda per non farti vedere.\nQuell'indice ti raggiunge e ti inchioda a responsabilit\u00e0 precise\nche non puoi scaricare su nessuno. \u201cAnche tu\u201d.\nPerch\u00e9 il mondo \u00e8 la vigna del Signore, dove egli ci manda tutti a lavorare.\nA qualsiasi ora del giorno.\nNon preoccuparti: non ti si chiede nulla di straordinario.\nNeppure il tuo denaro: forse non ne hai. E quand'anche ne avessi, e lo donassi tutto,\nnon avresti ancora obbedito all'intimo comando del Signore.\nSi chiede da te soltanto che, ovunque tu vada, in qualsiasi angolo tu consumi l'esistenza,\npossa diffondere attorno a te il buon profumo di Cristo.\nChe ti lasci scavare l'anima dalle lacrime della gente.\nChe ti impegni a vivere la vita come un dono e non come un peso.\nChe ti decida, finalmente, a camminare sulle vie del Vangelo,\nmissionario di giustizia e di pace.\n<i>(Don Tonino Bello, </i>Servi inutili a tempo pieno<i>)</i>", "vangelo": "In quel tempo, Ges\u00f9 disse: \u00abChi di voi, se ha un servo ad arare o a pascolare il gregge, gli dir\u00e0, quando rientra dal campo: \u201cVieni subito e mettiti a tavola\u201d? Non gli dir\u00e0 piuttosto: \u201cPrepara da mangiare, str\u00ecngiti le vesti ai fianchi e s\u00e9rvimi, finch\u00e9 avr\u00f2 mangiato e bevuto, e dopo mangerai e berrai tu\u201d? Avr\u00e0 forse gratitudine verso quel servo, perch\u00e9 ha eseguito gli ordini ricevuti?\nCos\u00ec anche voi, quando avrete fatto tutto quello che vi \u00e8 stato ordinato, dite: \u201cSiamo servi inutili. Abbiamo fatto quanto dovevamo fare\u201d\u00bb.", "medita": "Nel brano di ieri abbiamo meditato le parole che il Maestro rivolge ai discepoli e agli apostoli. La pericope di oggi riprende l'insegnamento di Ges\u00f9 che possiamo ritenere destinato a tutti coloro che sono battezzati ed in particolare a quanti cercano di vivere la fede in modo attivo.\nNel quadro che Luca ci offre i primi destinatari sono gli amici del Nazareno. Sono coloro che hanno vissuto a fianco del Messia, hanno ascoltato le sue parole e visti i suoi gesti. Le parabole che si trovano nella Parola e le opere compiute dal Messia cercavano di trasmettere uno stile di vita diverso dalle solite consuetudini; indicavano una nuova stagione dove \u00e8 centrale vivere l'amore per Dio amando gli altri. L'esempio dell'Emmanuele \u00e8 chiaro: Lui il Maestro da seguire, Lui l'insegnamento da trasmettere.\nHa insegnato che ci\u00f2 che appare utile ai nostri occhi, forse, non lo \u00e8 veramente perch\u00e9 troppo spesso porta ad esclude gli altri. Il Signore ha vissuto e mostrato nella sua comunit\u00e0 come il bisogno dell'altro, soprattutto del povero, del debole, di chi ai margini della societ\u00e0, \u00e8 primario rispetto a quello personale. Ha proposto come scelta da condividere quella di prendersi carico delle necessit\u00e0 delle sorelle e dei fratelli anteponendole alle nostre. Unica strada per raggiungere la salvezza di tutti.\nAccettare tutto questo impone la forza di ritenersi non utili per gli altri. Siamo \u201cmezzi\u201d nei Dio opera per gli altri. Accettare l'inutilit\u00e0 significa abbracciare la povert\u00e0 che contraddistingue chi sa che il Padre misericordioso si serve di noi. Quando cerchiamo solo il nostro utile, perdiamo di vista l'appartenenza ad una comunit\u00e0 formata da chi ha bisogno. La salvezza \u00e8 tale se nessuno ne \u00e8 escluso: la nostra testimonianza di fede si manifesta escludendo le preferenze.\nChi \u00e8 \u201cinutile\u201d comprende che solo Dio \u00e8 indispensabile.", "riflettere": "\u201cSorse anche una discussione, chi di loro poteva esser considerato il pi\u00f9 grande\u201d (Lc 22, 24): resoconto di una chiacchierata tra i discepoli. \u201cSi avvicin\u00f2 la madre dei figli di Zebed\u00e8o con i suoi figli, e si prostr\u00f2 per chiedergli\u2026 Di' che questi miei figli siedano uno alla tua destra e uno alla tua sinistra nel tuo regno\u201d (Mt 20, 20--21): la richiesta di una madre per i figli. Ges\u00f9 ci ha insegnato ad essere servi inutili.", "preghfin": "Esprimi in mezzo alla gente una presenza gioiosa, audace, intelligente e propositiva.\nRicordati che l'assiduit\u00e0 liturgica nel tempio\nnon ti riscatter\u00e0 dalla latitanza missionaria sulla strada.\nMa fermati anche \u201ca fare il pieno\u201d, perch\u00e9 in un'eccessiva frenesia pastorale\nc'\u00e8 la convinzione che Dio non possa fare a meno di noi\u2026\nSe vi dicono che afferrate le nuvole, che battete l'aria,\nche non siete pratici, prendetelo come un complimento.\nNon fate riduzioni sui sogni. Non praticate sconti sull'utopia.\nSe dentro vi canta un grande amore per Ges\u00f9 Cristo e vi date da fare per vivere il Vangelo,\nla gente si chieder\u00e0: \u201cMa cosa si cela negli occhi cos\u00ec pieni di stupore di costoro?\u201d.\n<i>(Don Tonino Bello, </i>Servi inutili a tempo pieno<i>)</i>"}