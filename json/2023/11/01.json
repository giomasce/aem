{"day": 1, "month": 11, "year": 2023, "weekday": 3, "date_str": "mercoled\u00ec 1 novembre 2023", "quotes": "Ap 7,2-4.9-14; Sal 23; 1Gv 3,1-3", "quote_vangelo": "secondo Matteo (5,1-12a)", "curatore": "Massimo Salani", "prevangelo": "", "indications": "Solennit\u00e0 di tutti i Santi\nTempo ordinario", "preghiniz": "Vanit\u00e0 delle vanit\u00e0, dice Qo\u00e8let, vanit\u00e0 delle vanit\u00e0: tutto \u00e8 vanit\u00e0.\nQuale guadagno viene all'uomo per tutta la fatica con cui si affanna sotto il sole?\nUna generazione se ne va e un'altra arriva, ma la terra resta sempre la stessa.\nIl sole sorge, il sole tramonta e si affretta a tornare l\u00e0 dove rinasce.\nIl vento va verso sud e piega verso nord. Gira e va e sui suoi giri ritorna il vento.\nTutti i fiumi scorrono verso il mare, eppure il mare non \u00e8 mai pieno:\nal luogo dove i fiumi scorrono, continuano a scorrere.\nTutte le parole si esauriscono e nessuno \u00e8 in grado di esprimersi a fondo.\nNon si sazia l'occhio di guardare n\u00e9 l'orecchio \u00e8 mai sazio di udire.\nQuel che \u00e8 stato sar\u00e0 e quel che si \u00e8 fatto si rifar\u00e0;\nnon c'\u00e8 niente di nuovo sotto il sole.\n<i>(Qoelet 1, 2--9)</i>", "vangelo": "In quel tempo, vedendo le folle, Ges\u00f9 sal\u00ec sul monte: si pose a sedere e si avvicinarono a lui i suoi discepoli. Si mise a parlare e insegnava loro dicendo: \u00abBeati i poveri in spirito, perch\u00e9 di essi \u00e8 il regno dei cieli.  Beati quelli che sono nel pianto, perch\u00e9 saranno consolati.  Beati i miti, perch\u00e9 avranno in eredit\u00e0 la terra.  Beati quelli che hanno fame e sete della giustizia, perch\u00e9 saranno saziati. Beati i misericordiosi, perch\u00e9 troveranno misericordia.  Beati i puri di cuore, perch\u00e9 vedranno Dio.  Beati gli operatori di pace, perch\u00e9 saranno chiamati figli di Dio.  Beati i perseguitati per la giustizia, perch\u00e9 di essi \u00e8 il regno dei cieli.  Beati voi quando vi insulteranno, vi perseguiteranno e, mentendo, diranno ogni sorta di male contro di voi per causa mia. Rallegratevi ed esultate, perch\u00e9 grande \u00e8 la vostra ricompensa nei cieli\u00bb.", "medita": "La solennit\u00e0 di Tutti i Santi \u00e8 una occasione preziosa perch\u00e9 non venga mai a mancare la consapevolezza che siamo chiamati a raggiungere un traguardo preciso.\nIn quanto creature fragili e incapaci di sottrarci al peccato, il Creatore \u00e8 intervenuto nella nostra storia inviandoci suo Figlio. L'Emmanuele ha speso la sua esperienza terrena per portare una lieta notizia: la nostra storia non termina con la morte, perch\u00e9 ci spetta di continuare una esistenza che segue la nostra vita. In molte occasioni la Parola di Dio ci consegna testi che invitano a considerare l'essere qui sulla terra come un pellegrinaggio. Un cammino, che seguendo l'insegnamento del Maestro, ci porter\u00e0 alla comunione con Dio.\nNell'ultima domenica del mese, l'ultima anche del presente anno liturgico, mediteremo la pericope dove il Figlio dell'Uomo ci separer\u00e0 collocandoci alla sua destra e alla sua sinistra.\nChi star\u00e0 alla sua destra? I santi sono stimoli potenti per conoscere la vita e le opere di grandi personaggi che indicano come sia possibile una vita capace di seguire la Parola.\nNel cammino verso Gerusalemme, Ges\u00f9 insegnava la necessit\u00e0 di uno stile di vita diverso da quello abitudinario. Potremmo sintetizzare con l'espressione \u201cvocazione alla santit\u00e0\u201d l'obiettivo da raggiungere da parte di tutti. Nessuno \u00e8 escluso.\nIl brano di oggi, le Beatitudini, rappresentano un modello da seguire, da vivere, senza scoraggiarsi, senza ritenerci indegni o incapaci. Ogni giorno, nella quotidianit\u00e0 della vita, siamo chiamati a scegliere, a mostrare a noi stessi e agli altri, ci\u00f2 che \u00e8 pi\u00f9 importante e rifiutare quanto \u00e8 inutile. Non \u00e8 certo semplice: ci sono molte zone d'ombra tra le beatitudini e l'amara parola di Qoelet.\nIl Dio misericordioso, che ci ha donato il Figlio Unigenito e la preziosa presenza dello Spirito Santo conosce molto bene chi siamo. Siamo incapaci, da soli, di raggiungere questo traguardo. Insieme, nella comunit\u00e0 dei credenti, forti del sacramento eucaristico, dobbiamo provarci.", "riflettere": "Le beatitudini costituiscono una mappa da seguire per partecipare alla comunione dei santi. Tutti i battezzati sono chiamati alla santit\u00e0. Una santit\u00e0 lontana e diversa da quella di grandi personaggi che conosciamo. Ma tutti, nella fatica quotidiana, possiamo ambire alla stessa m\u00e8ta.", "preghfin": "Nutriamo dunque liberamente la brama della gloria. Ne abbiamo ogni diritto.\nMa perch\u00e9 la speranza di una felicit\u00e0 cos\u00ec incomparabile abbia a diventare realt\u00e0,\nci \u00e8 necessario il soccorso dei santi. Sollecitiamolo premurosamente.\nCos\u00ec, per loro intercessione, arriveremo\nl\u00e0 dove da soli non potremmo mai pensare di giungere.\n<i>(San Bernardo, </i>Discorso<i> 2)</i>"}