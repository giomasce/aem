{"day": 23, "month": 11, "year": 2023, "weekday": 4, "date_str": "gioved\u00ec 23 novembre 2023", "quotes": "1Mac 2,15-29; Sal 49", "quote_vangelo": "secondo Luca (19,41-44)", "curatore": "Massimo Salani", "prevangelo": "", "indications": "", "preghiniz": "C'\u00e8 buio in me, in te invece c'\u00e8 luce;\nsono solo, ma tu non mi abbandoni;\nnon ho coraggio, ma tu mi sei di aiuto;\nsono inquieto, ma in te c'\u00e8 la pace;\nc'\u00e8 amarezza in me, in te pazienza;\nnon capisco le tue vie,\nma tu sai qual \u00e8 la mia strada.\n<i>(Dietrich Bonhoeffer, </i>Tu sai qual \u00e8 la mia strada<i>, Natale 1943)</i>", "vangelo": "In quel tempo, Ges\u00f9, quando fu vicino a Gerusalemme, alla vista della citt\u00e0 pianse su di essa dicendo: \u00abSe avessi compreso anche tu, in questo giorno, quello che porta alla pace! Ma ora \u00e8 stato nascosto ai tuoi occhi.\nPer te verranno giorni in cui i tuoi nemici ti circonderanno di trincee, ti assedieranno e ti stringeranno da ogni parte; distruggeranno te e i tuoi figli dentro di te e non lasceranno in te pietra su pietra, perch\u00e9 non hai riconosciuto il tempo in cui sei stata visitata\u00bb.", "medita": "Il brano di oggi mette in evidenza, soprattutto, due aspetti centrali della nostra fede. Luca, come gli altri evangelisti, non ha mai nascosto, n\u00e9 poteva farlo, l'umanit\u00e0 presente nel Figlio di Dio fattosi carne.\nUna carne vera, reale: Ges\u00f9 fu uomo come noi, in tutto tranne che nel peccato. Ha realmente patito la fame e la sete; ha bevuto e mangiato; lavorato e dormito. Come ebreo \u00e8 stato circonciso nella carne ed ammesso nella comunit\u00e0 dopo il rito di <i>bar mitzvah</i>; saliva al Tempio e frequentava la sinagoga.\nNon meravigliamoci se ha anche pianto, se si \u00e8 commosso, se ha sentito il dolore e ha veramente patito fino alla morte.\nIl pianto rivolto alla citt\u00e0 di Gerusalemme, cio\u00e8 al popolo che rappresentava, certifica, ammesso servisse ancora, l'amore che provava e il desiderio di condurre alla salvezza tutti gli abitanti. \u00c8 veramente Emmanuele. \u00c8 stato con loro ed \u00e8 presente oggi, con i discepoli e gli abitanti della Galilea, Samaria e Giudea ma anche con quelli conosciuti al di fuori della Terra Santa: quindi anche con noi.\n\u00c8 morto per tutti. Il pianto sottolinea le conseguenze dell'enorme fragilit\u00e0 umana incapace di riconoscere il Salvatore. Duemila anni fa, non diversamente da oggi.\nL'incapacit\u00e0 di oggi, dopo due millenni dalla prima venuta, purtroppo mostra come i nostri interessi prevalgano su quelli consegnati dal Maestro. Ci sentiamo forti e non bisognosi di nessuno; le guerre continuano dimenticando il messaggio di pace consegnato dal Signore. Chi vive una condizione normale o benestante tende a scordare stagioni diverse. Niente di nuovo.\nLe parole che leggiamo e concludono la pericope sono durissime. Non \u00e8 la volont\u00e0 di un Dio che gode del dolore e della morte dell'uomo. Sono immagini che vogliono farci ricordare adesso e nel presente quanto \u00e8 giusto e doveroso fare per gli altri. Ora e adesso.", "riflettere": "Ges\u00f9 \u00e8 morto in croce per i nostri peccati. La sua delusione, scoppiata in un pianto, non gli ha impedito di sacrificarsi fino alla fine. La nostra strada \u00e8 accettare le mancanze e i limiti che ci attraversano, ma consapevoli di una Luce che non spegner\u00e0 mai il cammino da percorrere fino alla m\u00e8ta finale.", "preghfin": "Ma guai a voi, ricchi, perch\u00e9 avete gi\u00e0 ricevuto la vostra consolazione.\nGuai a voi, che ora siete sazi, perch\u00e9 avrete fame.\nGuai a voi, che ora ridete, perch\u00e9 sarete nel dolore e piangerete.\nGuai, quando tutti gli uomini diranno bene di voi.\nAllo stesso modo infatti agivano i loro padri con i falsi profeti.\n<i>(Vangelo secondo Luca 6, 24--26)</i>"}