{"day": 24, "month": 11, "year": 2023, "weekday": 5, "date_str": "venerd\u00ec 24 novembre 2023", "quotes": "1Mac 4,36-37.52-59; 1Cr 29,10-12", "quote_vangelo": "secondo Luca (19,45-48)", "curatore": "Massimo Salani", "prevangelo": "", "indications": "Sant'Andrea Dung-Lac e compagni", "preghiniz": "Sta scritto infatti: <i>Distrugger\u00f2 la sapienza dei sapienti\ne annuller\u00f2 l'intelligenza degli intelligenti</i>.\nDov'\u00e8 il sapiente? Dov'\u00e8 il dotto?\nDove mai il sottile ragionatore di questo mondo?\nNon ha forse Dio dimostrato stolta la sapienza di questo mondo?\nPoich\u00e9, infatti, nel disegno sapiente di Dio\nil mondo, con tutta la sua sapienza, non ha conosciuto Dio,\n\u00e8 piaciuto a Dio di salvare i credenti con la stoltezza della predicazione.\nE mentre i Giudei chiedono i miracoli e i Greci cercano la sapienza,\nnoi predichiamo Cristo crocifisso, scandalo per i Giudei, stoltezza per i pagani;\nma per coloro che sono chiamati, sia Giudei che Greci,\npredichiamo Cristo potenza di Dio e sapienza di Dio.\nPerch\u00e9 ci\u00f2 che \u00e8 stoltezza di Dio \u00e8 pi\u00f9 sapiente degli uomini,\ne ci\u00f2 che \u00e8 debolezza di Dio \u00e8 pi\u00f9 forte degli uomini.\n<i>(Prima lettera ai Corinzi 1, 19--25)</i>", "vangelo": "In quel tempo, Ges\u00f9, entrato nel tempio, si mise a scacciare quelli che vendevano, dicendo loro: \u00abSta scritto: \u201cLa mia casa sar\u00e0 casa di preghiera\u201d. Voi invece ne avete fatto un covo di ladri\u00bb.\nOgni giorno insegnava nel tempio. I capi dei sacerdoti e gli scribi cercavano di farlo morire e cos\u00ec anche i capi del popolo; ma non sapevano che cosa fare, perch\u00e9 tutto il popolo pendeva dalle sue labbra nell'ascoltarlo.", "medita": "Gioved\u00ec 9 novembre abbiamo meditato la Parola di Giovanni nella ricorrenza della Dedicazione della Basilica Lateranense. Il brano di oggi richiama quello giovanneo mettendo in evidenza l'importanza del tempio di Gerusalemme, che Ges\u00f9 e la sua famiglia frequentavano, nel rispetto della sua funzione. Che \u00e8 quella di presentare Dio misericordioso che cerca ogni strategia per portare alla salvezza le sue creature.\nIl Maestro insegnava che non esistono privilegi in ordine alla salvezza: \u00e8 aperta a tutti e non \u00e8 esclusa per nessuno. Insegnava ripetutamente e mostrava nelle opere quanto proclamato nel suo cammino terreno: il desiderio che a tutti fosse portato il lieto annuncio. Ma la funzione del luogo maggiormente dedicato alla relazione con Dio, il tempio, si \u00e8 corrotto nel tempo al punto che il Galileo lo definisce \u201ccovo di ladri\u201d.\nUn luogo gestito, lo leggiamo subito dopo, dai capi dei sacerdoti (la classe dei sadducei) e dagli scribi, cio\u00e8 da coloro che \u201cgestivano\u201d il sacro, esercitando il loro peso soprattutto nel tempio.\nNon a caso, fin dalla giovinezza, il Nazareno impartisce il suo pensiero proprio dentro il tempio, indicando ai sapienti una lettura della Parola diversa da quella proposta ai fedeli.\nUna controversia che non si \u00e8 mai risolta: gli avversari del Signore era pienamente consapevoli del rischio che correvano lasciando spazio a Ges\u00f9 di Nazaret. Il ruolo del Tempio passa in secondo piano di fronte al rischio di perdere un'autorit\u00e0 e una condizione messa in discussione dall'insegnamento dell'Emmanuele. Ben consapevoli del quadro generale in cui versava la loro situazione, cio\u00e8 che predicava la sostituzione del tempio di pietra con lui stesso, comprendevano che per uscirne rimanevano due strade.\nLa prima, come mediteremo domani, portava a screditare quel profeta che tanto successo otteneva ovunque passasse. Oppure, come seconda opzione, trovare le modalit\u00e0 per rimuovere definitivamente il problema: ucciderlo.\nIl primo tentativo non andr\u00e0 mai a buon fine. Il secondo, purtroppo, riuscir\u00e0 come celebriamo ogni anno nel Triduo Pasquale.", "riflettere": "Luca termina il brano cos\u00ec: \u201cTutto il popolo pendeva dalle sue labbra nell'ascoltarlo\u201d. Giusto. Anche noi dovremmo seguire gli insegnamenti del Maestro, \u201cleggendolo\u201d e incontrandolo nella Parola. Sappiamo, per\u00f2, che lo stesso popolo invocher\u00e0, poco dopo, la morte di Ges\u00f9. Ascoltare la sua Parola \u00e8 necessario. Ma deve essere vissuta nella quotidianit\u00e0.", "preghfin": "Un'unica supplica, un'unica mente, un'unica speranza nell'amore\u2026\nAccorrete tutti a Ges\u00f9 Cristo come all'unico tempio di Dio, come all'unico altare:\nEgli \u00e8 uno e, procedendo dall'unico Padre,\n\u00e8 rimasto a Lui unito, e a Lui \u00e8 ritornato nell'unit\u00e0.\n<i>(Ignazio di Antiochia, </i>Ai Magnesi<i> 7, 1--2)</i>"}