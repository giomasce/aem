{"day": 3, "month": 11, "year": 2023, "weekday": 5, "date_str": "venerd\u00ec 3 novembre 2023", "quotes": "Rm 9,1-5; Sal 147", "quote_vangelo": "secondo Luca (14,1-6)", "curatore": "Massimo Salani", "prevangelo": "", "indications": "Salterio: seconda settimana", "preghiniz": "L'amore per una persona senza amore per Dio \u00e8 amor proprio,\ne l'amore per Dio senza amore per una persona \u00e8 autoinganno.\n<i>(Reverendo Justin Popovich)</i>", "vangelo": "Un sabato Ges\u00f9 si rec\u00f2 a casa di uno dei capi dei farisei per pranzare ed essi stavano a osservarlo. Ed ecco, davanti a lui vi era un uomo malato di idropis\u00eca.\nRivolgendosi ai dottori della Legge e ai farisei, Ges\u00f9 disse: \u00ab\u00c8 lecito o no guarire di sabato?\u00bb. Ma essi tacquero. Egli lo prese per mano, lo guar\u00ec e lo conged\u00f2.\nPoi disse loro: \u00abChi di voi, se un figlio o un bue gli cade nel pozzo, non lo tirer\u00e0 fuori subito in giorno di sabato?\u00bb. E non potevano rispondere nulla a queste parole.", "medita": "A partire da oggi mediteremo l'intero capitolo 14 del vangelo di Luca. Nei cinque brani della Parola \u00e8 possibile scorgere un tratto dell'insegnamento di Ges\u00f9 volto a precisare in cosa consista il cammino di conversione necessario per seguirlo.\nLa pericope di Luca vede il Nazareno entrare di sabato, giorno del tutto particolare caratterizzato da una rigida normativa che specificava cosa fare e cosa evitare, nella casa di un capo dei farisei. Un personaggio senza nome che rappresenta autorevolmente un modo di vivere la Parola molto distante da quello proposto dall'Emmanuele. L'occasione \u00e8 data per condividere un pasto: tema, quello alimentare, molto presente ed importante, nell'insegnamento del Maestro.\nLa scena si anima alla presenza di un uomo malato, colpito da ritenzione di liquidi che provoca gonfiori in pi\u00f9 parti del corpo e al coinvolgimento dei dottori della Legge che frequentavano la casa dei capo dei farisei. Diversamente da altri brani che mediteremo, Ges\u00f9 non si serve di parabole: pone invece una domanda chiara e precisa sull'importanza del sabato, giorno dedicato a Dio. Anche guarire una persona \u00e8 proibito di sabato? \u00c8 proprio questo che desidera il Creatore nei confronti delle creature? Notiamo che dopo aver sanato l'uomo, il Signore precisa che anche gli animali devono essere oggetto di cura e attenzione. Sempre in giorno di sabato.\nPer i capi religiosi <i>shabbat</i> e le precise normative, anche in campo gastronomico, che vigevano dovevano essere rigorosamente rispettate. Il pranzo di sabato preparato per gli ospiti, ad esempio, doveva essere preparato il giorno prima. Il rispetto delle prescrizioni erano ritenute via di salvezza. L'annuncio del Risorto, invece, impone l'attenzione per le creature al di l\u00e0 di pragmatismi che talvolta hanno come priorit\u00e0 la regola piuttosto che la persona.", "riflettere": "\u00c8 facile e comodo rifugiarsi nelle convenzioni e nelle strutture che ordinano un modo di pensare e di agire. Il Dio-con-noi ci invita a mettere al centro la creatura chiamata dal Creatore alla salvezza. Tutte le creature, nessuna esclusa.", "preghfin": "Amare gli amici lo fanno tutti,\ni nemici li amano soltanto i cristiani.\n<i>(Tertulliano, </i>Ad Scapulam<i>)</i>"}