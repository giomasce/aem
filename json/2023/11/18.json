{"day": 18, "month": 11, "year": 2023, "weekday": 6, "date_str": "sabato 18 novembre 2023", "quotes": "Sap 18,14-16;19,6-9; Sal 104", "quote_vangelo": "secondo Luca (18,1-8)", "curatore": "Massimo Salani", "prevangelo": "", "indications": "Dedicazione delle basiliche\ndei santi Pietro e Paolo", "preghiniz": "Allora Abramo gli si avvicin\u00f2 e gli disse: \u201cDavvero sterminerai il giusto con l'empio?\nForse vi sono cinquanta giusti nella citt\u00e0: davvero li vuoi sopprimere?\nE non perdonerai a quel luogo per riguardo ai cinquanta giusti che vi si trovano?\nLungi da te il far morire il giusto con l'empio, cos\u00ec che il giusto sia trattato come l'empio; lungi da te!\nForse il giudice di tutta la terra non praticher\u00e0 la giustizia?\u201d.\nRispose il Signore: \u201cSe a S\u00f2doma trover\u00f2 cinquanta giusti nell'ambito della citt\u00e0,\nper riguardo a loro perdoner\u00f2 a tutta la citt\u00e0\u201d.\nAbramo riprese e disse: \u201cVedi come ardisco parlare al mio Signore, io che sono polvere e cenere\u2026\nForse ai cinquanta giusti ne mancheranno cinque; per questi cinque distruggerai tutta la citt\u00e0?\u201d.\nRispose: \u201cNon la distrugger\u00f2, se ve ne trovo quarantacinque\u201d.\nAbramo riprese ancora a parlargli e disse: \u201cForse l\u00e0 se ne troveranno quaranta\u201d.\nRispose: \u201cNon lo far\u00f2, per riguardo a quei quaranta\u201d.\nRiprese: \u201cNon si adiri il mio Signore, se parlo ancora: forse l\u00e0 se ne troveranno trenta\u201d.\nRispose: \u201cNon lo far\u00f2, se ve ne trover\u00f2 trenta\u201d.\nRiprese: \u201cVedi come ardisco parlare al mio Signore! Forse l\u00e0 se ne troveranno venti\u201d.\nRispose: \u201cNon la distrugger\u00f2 per riguardo a quei venti\u201d.\nRiprese: \u201cNon si adiri il mio Signore, se parlo ancora una volta sola; forse l\u00e0 se ne troveranno dieci\u201d.\nRispose: \u201cNon la distrugger\u00f2 per riguardo a quei dieci\u201d.\nPoi il Signore, come ebbe finito di parlare con Abramo, se ne and\u00f2\ne Abramo ritorn\u00f2 alla sua abitazione.\n<i>(Genesi 18, 23--33)</i>", "vangelo": "In quel tempo, Ges\u00f9 diceva ai suoi discepoli una parabola sulla necessit\u00e0 di pregare sempre, senza stancarsi mai: \u00abIn una citt\u00e0 viveva un giudice, che non temeva Dio n\u00e9 aveva riguardo per alcuno. In quella citt\u00e0 c'era anche una vedova, che andava da lui e gli diceva: \u201cFammi giustizia contro il mio avversario\u201d.\nPer un po' di tempo egli non volle; ma poi disse tra s\u00e9: \u201cAnche se non temo Dio e non ho riguardo per alcuno, dato che questa vedova mi d\u00e0 tanto fastidio, le far\u00f2 giustizia perch\u00e9 non venga continuamente a importunarmi\u201d\u00bb.\nE il Signore soggiunse: \u00abAscoltate ci\u00f2 che dice il giudice disonesto. E Dio non far\u00e0 forse giustizia ai suoi eletti, che gridano giorno e notte verso di lui? Li far\u00e0 forse aspettare a lungo? Io vi dico che far\u00e0 loro giustizia prontamente. Ma il Figlio dell'uomo, quando verr\u00e0, trover\u00e0 la fede sulla terra?\u00bb.", "medita": "Fin dall'inizio della pericope Luca riporta le parole del Maestro che spiegano il messaggio del brano: \u00e8 necessario pregare sempre. Non ci riporta come, cosa, quando pregare. In altri passi della Parola troviamo delle indicazioni, ma qui si mette in evidenza l'importanza della costanza e della familiarit\u00e0 giornaliera della preghiera. Sembra proiettarci nella dimensione della comunicazione costante che il Creatore si aspetta dalle sue creature.\nNon ne ha bisogno, ovviamente. Gli \u201celetti\u2026 gridano giorno e notte\u201d, cio\u00e8 incessantemente quello che Dio conosce gi\u00e0. Nella Parola troviamo brani molto noti dove Dio apprezza l'insistenza della preghiera fino a premiare l'orante. Lui che sa quello che desideriamo invita alla preghiera anche per farci capire che \u00e8 un Dio che ascolta e che vorrebbe che anche noi imparassimo ad ascoltare \u201cchi ci prega\u201d. Dio ascolta le nostre parole (preghiera) e i nostri silenzi (anche questa pu\u00f2 essere preghiera) perch\u00e9 sono forme di incontro, di relazione, di comunione. Di amore.\nViviamo tutti stagioni difficili alternandole con altre meno dolorose. Forse ricorriamo alla preghiera solo in momenti particolari. Ma sappiamo che il Padre non \u00e8 mai distante e lontano: ci ha amato mandando il suo Figlio tra noi e non abbandonandoci quando il Risorto torn\u00f2 in cielo. Forti dello Spirito Santo che ci accompagna nel nostro cammino, abbiamo la preghiera come strumento attivo di chi fa parte della famiglia che \u00e8 la Chiesa e lei con Dio.\nLa preghiera \u00e8 anche un frutto della fede nel Salvatore, nato morto e risorto. Senza la fede perdiamo il punto di riferimento che \u00e8 Ges\u00f9: nella Parola leggiamo che lui stesso disse: \u201cIo sono la Luce\u201d. Non spetta noi valutare la fede di qualcuno. Sappiamo tuttavia cosa ottenne Abramo, un grande credente, insistendo con Dio. Non dimentichiamo come una donna senza nome, probabilmente non appartenente al popolo di Israele (\u00e8 cananea), che insistette con il Nazareno che predicava al di fuori la Terra Santa perch\u00e9 guarisse sua figlia. La potenza della preghiera!", "riflettere": "Non si tratta di cosa pregare (Ges\u00f9 ci ha insegnato una solo preghiera!) o di come (il Maestro ha pregato da solo e con altri). Pregare \u00e8 costruire una relazione con Dio. Tra alti e bassi. Sappiamo importunare Dio con la nostra preghiera? Dio ci ama sempre.", "preghfin": "\u2026quando noi ci arrabbiamo un po' con Dio e incominciamo a dire dei perch\u00e9,\nstiamo attirando il cuore di nostro Padre verso la nostra miseria,\nverso la nostra difficolt\u00e0, verso la nostra vita.\nMa s\u00ec, abbiate il coraggio di dire a Dio: \u201cMa perch\u00e9\u2026?\u201d.\nPerch\u00e9 a volte, arrabbiarsi un po' fa bene, perch\u00e9 ci fa svegliare\nquesto rapporto da figlio a Padre, da figlia a Padre, che noi dobbiamo avere con Dio.\nE anche le nostre espressioni pi\u00f9 dure e pi\u00f9 amare, Egli le raccoglier\u00e0\ncon l'amore di un padre, e le considerer\u00e0 come un atto di fede, come una preghiera.\n<i>(Papa Francesco, </i>Udienza Generale<i>, 19 maggio 2021)</i>"}