{"day": 5, "month": 11, "year": 2023, "weekday": 7, "date_str": "domenica 5 novembre 2023", "quotes": "Ml 1,14b-2,2b.8-10; Sal 130; 1Ts 2,7b-9.13", "quote_vangelo": "secondo Matteo (23,1-12)", "curatore": "Massimo Salani", "prevangelo": "", "indications": "Salterio: terza settimana", "preghiniz": "Guardiamo a Te che sei Maestro e Signore,\nchinato a terra stai.\nCi mostri che l'amore \u00e8 cingersi il grembiule,\nsapersi inginocchiare;\nci insegni che amare \u00e8 servire.\nFa' che impariamo Signore da Te,\nche pi\u00f9 grande \u00e8 chi pi\u00f9 sa servire,\nchi si abbassa e chi si sa piegare,\nperch\u00e9 grande \u00e8 soltanto l'amore.\n<i>(Gen Verde, </i>Servire \u00e8 regnare<i>)</i>", "vangelo": "In quel tempo, Ges\u00f9 si rivolse alla folla e ai suoi discepoli dicendo: \u00abSulla cattedra di Mos\u00e8 si sono seduti gli scribi e i farisei. Praticate e osservate tutto ci\u00f2 che vi dicono, ma non agite secondo le loro opere, perch\u00e9 essi dicono e non fanno. Legano infatti fardelli pesanti e difficili da portare e li pongono sulle spalle della gente, ma essi non vogliono muoverli neppure con un dito.\nTutte le loro opere le fanno per essere ammirati dalla gente: allargano i loro filatt\u00e8ri e allungano le frange; si compiacciono dei posti d'onore nei banchetti, dei primi seggi nelle sinagoghe, dei saluti nelle piazze, come anche di essere chiamati \u201crabb\u00ec\u201d dalla gente.\nMa voi non fatevi chiamare \u201crabb\u00ec\u201d, perch\u00e9 uno solo \u00e8 il vostro Maestro e voi siete tutti fratelli. E non chiamate \u201cpadre\u201d nessuno di voi sulla terra, perch\u00e9 uno solo \u00e8 il Padre vostro, quello celeste. E non fatevi chiamare \u201cguide\u201d, perch\u00e9 uno solo \u00e8 la vostra Guida, il Cristo.\nChi tra voi \u00e8 pi\u00f9 grande, sar\u00e0 vostro servo; chi invece si esalter\u00e0, sar\u00e0 umiliato e chi si umilier\u00e0 sar\u00e0 esaltato\u00bb.", "medita": "Nel brano tratto dal vangelo di Marco, l'evangelista presenta Ges\u00f9 servendosi di due appellativi: Maestro e Giusto. Ci\u00f2 che distingue altri personaggi autorevoli del tempo dal Nazareno \u00e8 il suo stile di vita, presentato nel dettaglio nella prima parte della pericope e racchiusa in una sentenza a tutti nota posta in chiusura del brano.\nIl Galileo di Nazaret, che si rivolge molto spesso con parole e toni severi nei confronti degli scribi e dei farisei, riconosce loro la frequentazione della Parola e la conoscenza del volere di Dio racchiusa nei libri del Primo Testamento. Ma denuncia al tempo stesso i loro limiti.\nDa una parte, quindi, invita anche noi a porre attenzione alle loro parole e agli insegnamenti. Dall'altra ci mette in guardia se alle parole non seguono i fatti.\nParlando alla folla e ai suoi discepoli, cio\u00e8 anche a noi, segnala la distanza tra una scelta di vivere la fede senza ricadute efficaci nella quotidianit\u00e0. Una accusa sempre molto attuale nei confronti dei praticanti di ieri e di oggi \u00e8 il desiderio di visibilit\u00e0, il farsi riconoscere, il mettersi in mostra. Il brano rimanda ai filatteri, alle frange, agli appellativi, ai posti d'onore, l'essere salutati. Oggi \u00e8 diverso? Forse.\nAbbiamo un Maestro e una Guida che \u00e8 Dio fattosi carne e che ci spiega nella Parola come evitare queste tentazioni. Dalla Parola sappiamo che il Figlio di Dio ha vissuto per primo quanto ha predicato e poi trasmesso ai suoi amici un modello di vita paradossale ed assurdo. Decisamente in controtendenza alle nostre aspettative e convinzioni, il Risorto ci invita ad un cambiamento di prospettiva. Abbandoniamo le nostre pseudo certezze e accogliamo il rivoluzionario comandamento dell'amore.\nAmare \u00e8 servire: lo ha fatto il Galileo prima di abbracciare la croce. Perch\u00e9 non dovremmo seguire il percorso tracciato dal Maestro e dalla Guida?", "riflettere": "\u201cEssi dicono e non fanno\u201d: nella pericope sono scribi e farisei. Nell vita quotidiana sappiamo bene che le parole cos\u00ec severe del Maestro riguardano anche noi. La Parola fattasi carne \u00e8 la Guida della nostra vita: non si \u00e8 fatto servire ma per primo ha dato l'esempio. Ricordiamo la lavanda dei piedi.", "preghfin": "E ti vediamo poi, Maestro e Signore,\nche lavi i piedi a noi che siamo tue creature,\ne cinto del grembiule che \u00e8 manto tuo regale,\nci insegni che servire \u00e8 regnare.\nFa' che impariamo Signore da Te,\nche pi\u00f9 grande \u00e8 chi pi\u00f9 sa servire;\nchi si abbassa e chi si sa piegare,\nperch\u00e9 grande \u00e8 soltanto l'amore.\n<i>(Gen Verde, </i>Servire \u00e8 regnare<i>)</i>"}