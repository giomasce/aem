{"day": 2, "month": 11, "year": 2023, "weekday": 4, "date_str": "gioved\u00ec 2 novembre 2023", "quotes": "Gb 19,1.23-27a; Sal 26; Rm 5,5-11", "quote_vangelo": "secondo Giovanni (6,37-40)", "curatore": "Massimo Salani", "prevangelo": "Il commento di oggi \u00e8 proposto dal Centro Diocesano per le Vocazioni di Pisa", "indications": "Commemorazione di tutti i fedeli defunti", "preghiniz": "Dio di bont\u00e0 e di misericordia,\nche ci chiedi di collaborare alla tua opera di salvezza,\nmanda numerosi e santi operai per la tua vigna,\nperch\u00e9 alla tua Chiesa non manchino mai annunciatori coraggiosi del Vangelo,\nsacerdoti che ti offrano anche con la vita il sacrificio dell'Eucarestia\ne che, quali segni splendenti di Cristo buon pastore,\nguidino il tuo popolo sulle strade della carit\u00e0.\nManda il tuo Spirito Santo a rinfrancare il cuore dei giovani,\nperch\u00e9 abbiano il coraggio di dirti s\u00ec quando li chiami al servizio dei fratelli,\nla perseveranza nel seguire Ges\u00f9 anche sulla via della croce\ne la gioia grande di essere nel mondo testimoni del tuo amore.\nO Maria, Madre dei sacerdoti, dona a tutti i membri della Chiesa pisana\nla tua stessa fedelt\u00e0 per testimoniare a tutti\nla gioia che nasce dall'incontro con Cristo che vive e regna nei secoli in eterno. Amen.\n<i>(Giovanni Paolo Benotto)</i>", "vangelo": "In quel tempo, Ges\u00f9 disse alla folla: \u00abTutto ci\u00f2 che il Padre mi d\u00e0, verr\u00e0 a me: colui che viene a me, io non lo caccer\u00f2 fuori, perch\u00e9 sono disceso dal cielo non per fare la mia volont\u00e0, ma la volont\u00e0 di colui che mi ha mandato.\nE questa \u00e8 la volont\u00e0 di colui che mi ha mandato: che io non perda nulla di quanto egli mi ha dato, ma che lo risusciti nell'ultimo giorno.\nQuesta infatti \u00e8 la volont\u00e0 del Padre mio: che chiunque vede il Figlio e crede in lui abbia la vita eterna; e io lo risusciter\u00f2 nell'ultimo giorno\u00bb.", "medita": "Oggi, 2 novembre, la Chiesa fa memoria di tutti i fedeli defunti. Tuttavia, questa commemorazione non deve essere occasione di tristezza e lutto, ma di speranza, perch\u00e9 ci ricorda qual \u00e8 la nostra meta, il nostro destino, ci\u00f2 verso il quale siamo incamminati sin da ora: la vita eterna.\nIl Vangelo di oggi esprime in modo chiaro qual \u00e8 la volont\u00e0 di Dio, ci\u00f2 che Egli desidera nel profondo, il progetto che ha per tutti gli uomini: che ciascuno possa raggiungere la vita eterna, l'unione totale e perfetta con Dio Trinit\u00e0. La nostra vita non finisce con la morte, il nostro stare sulla terra \u00e8 un pellegrinaggio, una fase temporanea.\nVivere in questo mondo \u00e8 un po' come camminare per un sentiero di montagna, che a volte presenta delle salite, nel quale di tanto in tanto si fa sentire la stanchezza, ma che sicuramente ha un punto d'arrivo. E quel punto di arrivo non \u00e8 un semplice rifugio in cui mangiare e riposarsi, ma \u00e8 la manifestazione completa, senza veli del regno dei cieli, dove non ci sar\u00e0 pi\u00f9 dolore e sofferenza, dove godremo della gioia senza fine, dove ci ritroveremo con tutti i nostri cari che ora sono morti e dove, finalmente, vedremo il volto del Padre, in totale e perfetta unit\u00e0 col Figlio e lo Spirito Santo.\nGes\u00f9 ci ha preceduto: \u00e8 risorto e ci ha indicato il nostro destino. Non a caso, nella celebrazione di questo giorno, il presbitero indossa le vesti liturgiche di colore viola. Il viola non \u00e8 il colore del lutto, ma dell'attesa. Oggi non \u00e8 il giorno del pianto, ma dell'attesa di quell'\u201cultimo giorno\u201d, il giorno della risurrezione, della nostra festa eterna nel cielo.", "riflettere": "Chiediamoci: come ci sentiamo di fronte alla prospettiva della morte? Ci lasciamo prendere dalla paura e dall'angoscia o riusciamo a nutrire la speranza nella risurrezione e nella vita eterna? Preghiamo per i nostri morti nell'attesa fiduciosa, un giorno, di ritrovarci insieme?", "preghfin": "Preghiamo il nostro Padre che \u00e8 nei Cieli\nperch\u00e9 sostenga e faccia sentire il suo amore in maniera particolare\nai fratelli che offrono la loro vita nella preghiera e nel silenzio\nin risposta alla sua chiamata alla vita contemplativa,\nperch\u00e9 li renda capaci di donare s\u00e9 stessi a Lui\nnei fratelli con tutto l'amore del loro cuore."}