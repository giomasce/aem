{"day": 9, "month": 11, "year": 2023, "weekday": 4, "date_str": "gioved\u00ec 9 novembre 2023", "quotes": "Ez 47,1-2.8-9.12 <i>opp</i> 1Cor 3,9c-11.16-17; Sal 45", "quote_vangelo": "secondo Giovanni (2,13-22)", "curatore": "Massimo Salani", "prevangelo": "", "indications": "Dedicazione della Basilica Lateranense", "preghiniz": "Ges\u00f9 le dice: \u00abCredimi, donna, \u00e8 giunto il momento in cui\nn\u00e9 su questo monte, n\u00e9 in Gerusalemme adorerete il Padre.\nVoi adorate quel che non conoscete, noi adoriamo quello che conosciamo,\nperch\u00e9 la salvezza viene dai Giudei.\nMa \u00e8 giunto il momento, ed \u00e8 questo,\nin cui i veri adoratori adoreranno il Padre in spirito e verit\u00e0;\nperch\u00e9 il Padre cerca tali adoratori.\nDio \u00e8 spirito, e quelli che lo adorano devono adorarlo in spirito e verit\u00e0\u00bb.\nGli rispose la donna: \u00abSo che deve venire il Messia (cio\u00e8 il Cristo):\nquando egli verr\u00e0, ci annunzier\u00e0 ogni cosa\u00bb.\nLe disse Ges\u00f9: \u00abSono io, che ti parlo\u00bb.\n<i>(Vangelo secondo Giovanni 4, 21--26)</i>", "vangelo": "Si avvicinava la Pasqua dei Giudei e Ges\u00f9 sal\u00ec a Gerusalemme.  Trov\u00f2 nel tempio gente che vendeva buoi, pecore e colombe e, l\u00e0 seduti, i cambiamonete.  Allora fece una frusta di cordicelle e scacci\u00f2 tutti fuori del tempio, con le pecore e i buoi; gett\u00f2 a terra il denaro dei cambiamonete e ne rovesci\u00f2 i banchi, e ai venditori di colombe disse: \u00abPortate via di qui queste cose e non fate della casa del Padre mio un mercato!\u00bb.\nI suoi discepoli si ricordarono che sta scritto: \u00abLo zelo per la tua casa mi divorer\u00e0\u00bb.\nAllora i Giudei presero la parola e gli dissero: \u00abQuale segno ci mostri per fare queste cose?\u00bb. Rispose loro Ges\u00f9: \u00abDistruggete questo tempio e in tre giorni lo far\u00f2 risorgere\u00bb. Gli dissero allora i Giudei: \u00abQuesto tempio \u00e8 stato costruito in quarantasei anni e tu in tre giorni lo farai risorgere?\u00bb. Ma egli parlava del tempio del suo corpo.\nQuando poi fu risuscitato dai morti, i suoi discepoli si ricordarono che aveva detto questo, e credettero alla Scrittura e alla parola detta da Ges\u00f9.", "medita": "Il tempio di Gerusalemme svolgeva un ruolo determinante nella religione giudaica. L\u00e0 si concentrava il personale specializzato; l\u00e0 il sommo sacerdote esercitava la sua autorit\u00e0 forte dell'accesso a spazi ad altri proibiti. Sempre al tempio di Gerusalemme, i pii e devoti, \u201csalivano\u201d in pellegrinaggio e celebravano le grandi solennit\u00e0. Tracce di tutto questo si trovano anche nel Nuovo Testamento.\nIn quel luogo si trovava l'ambito tesoro che conteneva le offerte e le decime dei fedeli. Sempre nel tempio non mancavano gli spazi dove i curiosi o chi desiderava avvicinarsi di pi\u00f9 alla religione potevano incontrare qualcuno disposto a rispondere alle loro domande.\nAnche la famiglia di Ges\u00f9 \u201csaliva\u201d a Gerusalemme ogni anno. Secondo Lc 2, 41ss probabilmente nel tempio venne celebrato il rito di ingresso nella comunit\u00e0 di adulti, il <i>bar mitzvah</i>; e, episodio molto noto, sempre nel tempio fu ritrovato da Maria e Giuseppe mentre insegnava ai \u201cdottori\u201d.\nIl gesto di stizza del Nazareno riportato dal vangelo di oggi ci permette di cogliere uno degli aspetti, certo non secondari, della funzione del tempio. La presenza dei cambiavalute era importante: nella cassa del tesoro non potevano essere consegnate monete pagane ed impure. Dovevano essere convertite.\nIl Figlio di Dio non poteva accettare che lo spazio che introduceva al tempio fosse occupato solo da queste attivit\u00e0 ed impedisse il desiderio di chiunque di avvicinarsi a Dio. Un Dio che ha scelto una comunione con gli ebrei senza, tuttavia, impedire che anche altri potessero avvicinarsi. Lo spazio era il cortile del tempio. L'accesso impedito al tempio, ma la possibilit\u00e0 che gli \u201caltri\u201d si avvicinassero era garantita.\nIl Maestro in questo brano, come emerge anche nel dialogo con la samaritana, insegna un nuovo accesso al Padre misericordioso. I Templi e le Chiese svolgono una funzione importante. Ma \u00e8 l'incontro e la relazione personale con il Figlio di Dio, con la seconda Persona della santissima Trinit\u00e0, che ci introduce in una stagione nuova. Non pi\u00f9 un cortile, ma il cuore.", "riflettere": "Possiamo incontrare Dio ovunque: in una Chiesa, fuori dalla Chiesa; nelle nostre sorelle e fratelli; nella creazione; in casa e in grandi santuari. \u201cIl tempio del suo corpo\u201d: nel pane e nel vino sperimentiamo l'amore di Dio per noi.", "preghfin": "Dio non \u00e8 in un luogo. Infatti ci\u00f2 che si trova in un luogo \u00e8 racchiuso dal luogo\ne ci\u00f2 che \u00e8 racchiuso dal luogo \u00e8 corpo.\nOra Dio non \u00e8 corpo: dunque non si trova in un luogo.\nE tuttavia, poich\u00e9 \u00e8 e non \u00e8 in un luogo, in lui sono tutte le cose\npiuttosto che lui in qualche luogo.\nLe cose per\u00f2 non sono in lui come se egli fosse un luogo,\nperch\u00e9 il luogo \u00e8 nello spazio,\nche \u00e8 occupato dalla lunghezza, dalla larghezza e dall'altezza del corpo.\nDio non \u00e8 nulla di tutto questo.\nEppure tutte le cose sono in lui ed egli non \u00e8 un luogo.\nTuttavia solo abusivamente si dice che il luogo di Dio \u00e8 il tempio di Dio,\nnon perch\u00e9 vi \u00e8 contenuto, ma perch\u00e9 egli \u00e8 presente.\nOra non si pu\u00f2 concepire un tempio migliore dell'anima pura.\n<i>(Agostino, </i>Ottantatr\u00e9 questioni diverse<i>, 20)</i>"}