{"day": 15, "month": 11, "year": 2023, "weekday": 3, "date_str": "mercoled\u00ec 15 novembre 2023", "quotes": "Sap 6,1-11; Sal 81", "quote_vangelo": "secondo Luca (17,11-19)", "curatore": "Massimo Salani", "prevangelo": "", "indications": "", "preghiniz": "Mentre stavano compiendosi i giorni in cui sarebbe stato tolto dal mondo,\nsi diresse decisamente verso Gerusalemme e mand\u00f2 avanti dei messaggeri.\nQuesti si incamminarono ed entrarono in un villaggio di Samaritani\nper fare i preparativi per lui.\nMa essi non vollero riceverlo, perch\u00e9 era diretto verso Gerusalemme.\nQuando videro ci\u00f2, i discepoli Giacomo e Giovanni dissero:\n\u00abSignore, vuoi che diciamo che <i>scenda un fuoco dal cielo e li consumi</i>?\u00bb.\nMa Ges\u00f9 si volt\u00f2 e li rimprover\u00f2. E si avviarono verso un altro villaggio.\n<i>(Vangelo secondo Luca 9, 52--56)</i>", "vangelo": "Lungo il cammino verso Gerusalemme, Ges\u00f9 attraversava la Samaria e la Galilea.\nEntrando in un villaggio, gli vennero incontro dieci lebbrosi, che si fermarono a distanza e dissero ad alta voce: \u00abGes\u00f9, maestro, abbi piet\u00e0 di noi!\u00bb. Appena li vide, Ges\u00f9 disse loro: \u00abAndate a presentarvi ai sacerdoti\u00bb. E mentre essi andavano, furono purificati.\nUno di loro, vedendosi guarito, torn\u00f2 indietro lodando Dio a gran voce, e si prostr\u00f2 davanti a Ges\u00f9, ai suoi piedi, per ringraziarlo. Era un Samaritano.\nMa Ges\u00f9 osserv\u00f2: \u00abNon ne sono stati purificati dieci? E gli altri nove dove sono? Non si \u00e8 trovato nessuno che tornasse indietro a rendere gloria a Dio, all'infuori di questo straniero?\u00bb. E gli disse: \u00ab\u00c0lzati e va'; la tua fede ti ha salvato!\u00bb.", "medita": "Quando Ges\u00f9 si mette in viaggio non \u00e8 mai solo. Per il Maestro il tempo del cammino era una preziosa occasione per insegnare! Nella pericope di oggi il Nazareno compie un segno importante: ma soprattutto consegna ai suoi amici come vivere ogni giorno le Sue parole. Anche nei confronti dei lebbrosi, una presenza, purtroppo, piuttosto diffusa.\nLe loro condizioni di vita si aggravavano ulteriormente per l'esclusione sociale alla quale erano costretti. La \u201cdistanza\u201d imposta per evitare il contagio non imped\u00ec loro di rivolgersi all'Emmanuele. Erano credenti? Forse, oppure solo disperati e disposti a tutto.\nIl Signore non agisce, parla. Per essere reintegrati nella societ\u00e0, i sacerdoti dovevano accertarsi del loro nuovo stato fisico. Durante il cammino avviene il segno operato dal Salvatore. Il brano di Luca consegna pi\u00f9 messaggi che i discepoli, e noi oggi, dobbiamo comprendere. Quando Ges\u00f9 compie i \u201cmiracoli\u201d non tutti credono in Lui. E chi crede continuer\u00e0 a pretenderne altri.\nI lebbrosi guariti non sentono la necessit\u00e0 di comprendere in profondit\u00e0 cosa \u00e8 successo. Non sentono nemmeno il bisogno di ringraziare!\nProtagonista diventa l'unico che mostra un atteggiamento diverso. Luca lo qualifica come \u201csamaritano\u201d e \u201cstraniero\u201d. Giustamente: il rapporto con i samaritani era tale che gli stessi discepoli mostravano timore e desideri aggressivi nei loro confronti. Eppure, anche gli \u201caltri\u201d, come il samaritano, possono accedere al Regno.\nNon solo: il Salvatore, come in altri brani dei vangeli, non misura la fede secondo i nostri parametri. Basti notare che alla richiesta (di tutti) di essere guariti, il samaritano, oltre ad essere sanato, viene anche salvato.\nIl Figlio di Dio non fa differenze, ma conosce il cuore delle creature. Non tutti sono salvati e, talvolta, chi lo \u00e8 pu\u00f2 scandalizzarci. \u00c8 il caso del samaritano, odiato dai discepoli. Forse lo \u00e8 il \u201cladrone\u201d in croce che, dopo una vita di errori, \u00e8 portato in cielo da Ges\u00f9 crocifisso.", "riflettere": "Il samaritano \u00e8 prima purificato poi salvato. Gli altri nove siamo noi che, bisognosi di Dio, siamo purificati (senza merito) e poi pensiamo di non avere pi\u00f9 bisogno di nessuno. Quante volte invochiamo un Padre misericordioso solo quando ci serve. Abbiamo la memoria corta.", "preghfin": "Ma l'uomo nella prosperit\u00e0 non comprende,\n\u00e8 come gli animali che periscono.\nQuesta \u00e8 la sorte di chi confida in s\u00e9 stesso,\nl'avvenire di chi si compiace nelle sue parole.\nL'uomo nella prosperit\u00e0 non comprende,\n\u00e8 come gli animali che periscono.\n<i>(Salmo 48, 13--14.21)</i>"}