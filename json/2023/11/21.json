{"day": 21, "month": 11, "year": 2023, "weekday": 2, "date_str": "marted\u00ec 21 novembre 2023", "quotes": "2Mac 6,18-31; Sal 3", "quote_vangelo": "secondo Luca (19,1-10)", "curatore": "Massimo Salani", "prevangelo": "", "indications": "Presentazione della Beata Vergine Maria", "preghiniz": "Chi potrebbe disperare di s\u00e9\ndal momento che giunse alla fede anche Zaccheo,\nlui che traeva il suo guadagno dalla frode?\n<i>(Ambrogio, </i>Esposizione del vangelo secondo Luca<i> 8, 86)</i>", "vangelo": "In quel tempo, Ges\u00f9 entr\u00f2 nella citt\u00e0 di G\u00e8rico e la stava attraversando, quand'ecco un uomo, di nome Zacch\u00e8o, capo dei pubblicani e ricco, cercava di vedere chi era Ges\u00f9, ma non gli riusciva a causa della folla, perch\u00e9 era piccolo di statura. Allora corse avanti e, per riuscire a vederlo, sal\u00ec su un sicom\u00f2ro, perch\u00e9 doveva passare di l\u00e0.\nQuando giunse sul luogo, Ges\u00f9 alz\u00f2 lo sguardo e gli disse: \u00abZacch\u00e8o, scendi subito, perch\u00e9 oggi devo fermarmi a casa tua\u00bb. Scese in fretta e lo accolse pieno di gioia. Vedendo ci\u00f2, tutti mormoravano: \u00ab\u00c8 entrato in casa di un peccatore!\u00bb.\nMa Zacch\u00e8o, alzatosi, disse al Signore: \u00abEcco, Signore, io do la met\u00e0 di ci\u00f2 che possiedo ai poveri e, se ho rubato a qualcuno, restituisco quattro volte tanto\u00bb.\nGes\u00f9 gli rispose: \u00abOggi per questa casa \u00e8 venuta la salvezza, perch\u00e9 anch'egli \u00e8 figlio di Abramo. Il Figlio dell'uomo infatti \u00e8 venuto a cercare e a salvare ci\u00f2 che era perduto\u00bb.", "medita": "Il capitolo 19 del vangelo di Luca, che mediteremo nella sua interezza, si apre con Ges\u00f9 che fa tappa a Gerico: la attraversa, desidera portare a tutti la buona novella, senza escludere nessuno e senza curarsi di molte convenzioni che caratterizzavano la societ\u00e0 del tempo.\nErano numerose le categorie ai margini o escluse dalla societ\u00e0 civile e religiosa. Nel brano di oggi compare la nota figura di Zacch\u00e8o: una figura importante, presentato come \u201ccapo dei pubblicani\u201d e, come noto, in possesso di molto denaro. \u00c8 un esattore delle tasse che riesce a trarre vantaggi personali dalle imposizioni poste dai romani. Come molti pubblicani, quindi \u00e8 odiato per quanto fa e ritenuto peccatore ed impuro per la frequentazione con i pagani.\nA causa della sua statura, sale un albero pur di vedere con i propri occhi chi \u00e8 quel Nazareno cos\u00ec famoso per le sue parole e i segni compiuti. Cosa lo spinge a vedere il Galileo? Si fa largo nella folla, qualcuno l'avr\u00e0 anche riconosciuto e chiss\u00e0 cosa avranno pensato vedendolo salire sull'albero. Forse sar\u00e0 stato deriso per questo gesto.\nZacch\u00e8o non parla. Lo far\u00e0 solo per rispondere al Maestro che nel caos lo vede; rivolge a lui la parola utilizzando un imperativo. Scendi perch\u00e9 ora potr\u00e0 vederlo da vicino, parlargli, capire meglio. Non per strada ma a casa sua.\nLa folla che accompagnava l'Emmanuele e forse ne decantava le lodi assiste alla scena dove un pubblicano ospita (cio\u00e8 paga) Ges\u00f9, il quale dovrebbe sapere che \u00e8 un peccatore, quindi impuro.\n\u00c8 una folla incapace di capire che si cercano, vogliono conoscersi, ascoltarsi. Un incontro che porter\u00e0 il peccatore a riscattarsi dagli errori commessi e il Salvatore ad insegnare che la buona novella non \u00e8 destinata ai pochi fedeli alla Parola oppure ad una classe sacerdotale lontana dal presentare il Padre misericordioso del Figlio di Dio.\nCome abbiamo meditato pi\u00f9 volte, l'amore del Verbo incarnato per le creature supera le aspettative umane. Zacch\u00e8o e la sua casa conosceranno la salvezza divina.", "riflettere": "Zacch\u00e8o e Matteo l'evangelista sono pubblicani e ricchi. Si convertono. Maria non ha bisogno di convertirsi: fin dall'inizio ha un percorso e una fede stra-ordinaria: \u201cconta di pi\u00f9 per Maria essere stata discepola di Cristo, che essere stata madre di Cristo\u2026 Perci\u00f2 Maria era beata, perch\u00e9, anche prima di dare alla luce il Maestro, lo port\u00f2 nel suo grembo\u201d (Agostino, <i>Discorso</i> 25, 7--8).", "preghfin": "Avere il Signore l\u00ec, a casa sua, gli fa vedere tutto con occhi diversi,\nanche con un po' della tenerezza con cui Ges\u00f9 ha guardato lui.\nE cambia anche il suo modo di vedere e di usare il denaro:\nal gesto dell'arraffare si sostituisce quello del donare.\nInfatti, decide di dare la met\u00e0 di ci\u00f2 che possiede ai poveri\ne di restituire il quadruplo a quanti ha derubato.\nZaccheo scopre da Ges\u00f9 che \u00e8 possibile amare gratuitamente:\nfinora era avaro, adesso diventa generoso;\naveva il gusto di ammassare, ora gioisce nel distribuire.\nIncontrando l'Amore, scoprendo di essere amato nonostante i suoi peccati,\ndiventa capace di amare gli altri, facendo del denaro un segno di solidariet\u00e0 e di comunione.\n<i>(Papa Francesco, </i>Angelus<i>, 3 novembre 2019)</i>"}