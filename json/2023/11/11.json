{"day": 11, "month": 11, "year": 2023, "weekday": 6, "date_str": "sabato 11 novembre 2023", "quotes": "Rm 16,3-9.16.22-27; Sal 144", "quote_vangelo": "secondo Luca (16,9-15)", "curatore": "Massimo Salani", "prevangelo": "", "indications": "San Martino di Tours", "preghiniz": "Ma guai a voi, ricchi, perch\u00e9 avete gi\u00e0 la vostra consolazione.\nGuai a voi che ora siete sazi, perch\u00e9 avrete fame.\nGuai a voi che ora ridete, perch\u00e9 sarete afflitti e piangerete.\nGuai quando tutti gli uomini diranno bene di voi.\nAllo stesso modo infatti facevano i loro padri con i falsi profeti.\n<i>(Vangelo secondo Luca 6, 24--26)</i>", "vangelo": "In quel tempo, Ges\u00f9 diceva ai discepoli: \u00abFatevi degli amici con la ricchezza disonesta, perch\u00e9, quando questa verr\u00e0 a mancare, essi vi accolgano nelle dimore eterne.\nChi \u00e8 fedele in cose di poco conto, \u00e8 fedele anche in cose importanti; e chi \u00e8 disonesto in cose di poco conto, \u00e8 disonesto anche in cose importanti. Se dunque non siete stati fedeli nella ricchezza disonesta, chi vi affider\u00e0 quella vera? E se non siete stati fedeli nella ricchezza altrui, chi vi dar\u00e0 la vostra?\nNessun servitore pu\u00f2 servire due padroni, perch\u00e9 o odier\u00e0 l'uno e amer\u00e0 l'altro, oppure si affezioner\u00e0 all'uno e disprezzer\u00e0 l'altro. Non potete servire Dio e la ricchezza\u00bb.\nI farisei, che erano attaccati al denaro, ascoltavano tutte queste cose e si facevano beffe di lui. Egli disse loro: \u00abVoi siete quelli che si ritengono giusti davanti agli uomini, ma Dio conosce i vostri cuori: ci\u00f2 che fra gli uomini viene esaltato, davanti a Dio \u00e8 cosa abominevole\u00bb.", "medita": "Nel brano di oggi, come in quello di ieri, troviamo il Maestro che parla ai discepoli. A loro sono dedicati molti insegnamenti. Su loro Ges\u00f9 conta molto: li invier\u00e0 a portare la lieta notizia e molti saranno testimoni di segni straordinari. Dopo gli eventi di Gerusalemme, spetter\u00e0 loro di gestire la comunit\u00e0, vivendo per primi le parole ricevute dal Nazareno. Testimoni di una stagione di fede!\nImpareranno da subito le difficolt\u00e0 (sperimentandone anche le gioie) che comporta questo mandato. Occorre essere credenti credibili. Devono mostrare che la scelta di seguire il Galileo impone la rinuncia e l'attaccamento a quanto impedisce questo cammino. Confrontandosi con \u201ci figli di questo mondo\u201d comprenderanno la parola pronunciata dal Verbo. \u00c8 necessario scegliere: la loro vita dimostrer\u00e0 quale padrone hanno servito.\nFin dalle meditazioni dei primi giorni, Luca mette in grande risalto il tema del servizio come presa di coscienza dell'essere un discepolo. Amare \u00e8 servire. O si ama il Padre misericordioso, il Figlio disceso dal cielo e lo Spirito che ci accompagna nel nostro pellegrinaggio terrestre, oppure poniamo la ricchezza, in tutte le sue forme e le sue dinamiche, al centro della nostra vita.\nIl rifermento ai farisei e alla ricchezza legata al denaro non pu\u00f2 farci dimenticare le altre tipologie di ricchezze che attraversano la nostra vita e che, spesso, sono pietre di inciampo nella sequela del Cristo. Non solo denaro, ma quanto relega il rapporto con Dio in un secondo piano, quando, soprattutto, ci crediamo autosufficienti arrogandoci la presunzione di non aver bisogno di Lui e degli altri. La ricchezza \u00e8 una grande tentazione, ma non c'\u00e8 solo quella. Il servizio, come modello di vita trasmessoci dal Signore, \u00e8 un potente rimedio. Non dimentichiamo che \u201cl'uomo guarda all'apparenza, ma il Signore guarda al cuore\u201d (1 Sam 16, 7). San Martino di Tours ci aiuta a riflettere e ringraziare Dio.", "riflettere": "Il nome Martino deriva da Marte, dio della guerra. Suo padre era un militare romano e Martino un cavaliere, destinato a seguirne le orme. Era \u201cricco\u201d, eppure conosciamo la scelta di dividere il mantello con un mendicante. Saulo, persecutore divenne Paolo, l'apostolo delle genti. Il cammino della conversione non \u00e8 precluso a nessuno.", "preghfin": "Un giorno\u2026 si imbatt\u00e9 in un povero nudo:\nl'infelice pregava i passanti di avere piet\u00e0 di lui, ma tutti passavano oltre.\nQuell'uomo di Dio, vedendo che gli altri non erano mossi a compassione,\ncomprese che quel povero gli era stato riservato\u2026\nMa che fare? Non aveva nient'altro se non la clamide, di cui era rivestito:\ninfatti, aveva gi\u00e0 sacrificato tutto il resto per una buona opera analoga.\nAllora, afferrata la spada che portava alla cintura, tagli\u00f2 il mantello a met\u00e0,\nne diede una parte al povero, e indoss\u00f2 nuovamente la parte rimanente\u2026\nDunque la notte seguente, mentre dormiva, Martino vide il Cristo,\nrivestito della parte della sua clamide con cui aveva coperto il povero.\nGli fu ordinato di guardare attentamente il Signore, e di riconoscere la veste che aveva dato.\nPoi, ud\u00ec Ges\u00f9 dire con voce chiara alla moltitudine degli angeli che gli stavano intorno:\n\u00abMartino, che \u00e8 ancora un catecumeno, mi ha coperto con questa veste\u00bb.\n<i>(Sulpicio Severo, </i>Vita di san Martino<i>, III)</i>"}