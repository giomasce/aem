{"day": 20, "month": 1, "year": 2023, "weekday": 5, "date_str": "venerd\u00ec 20 gennaio 2023", "quotes": "Eb 8,6-13; Sal 84", "quote_vangelo": "secondo Marco (3,13-19)", "curatore": "Marta e Enrico Puglisi", "prevangelo": "", "indications": "", "preghiniz": "Mostraci, Signore, la tua misericordia\ne donaci la tua salvezza.\nS\u00ec, la sua salvezza \u00e8 vicina a chi lo teme,\nperch\u00e9 la sua gloria abiti la nostra terra.\nAmore e verit\u00e0 s'incontreranno,\ngiustizia e pace si baceranno.\nVerit\u00e0 germoglier\u00e0 dalla terra\ne giustizia si affaccer\u00e0 dal cielo.\n<i>(Salmo 84)</i>", "vangelo": "In quel tempo, Ges\u00f9 sal\u00ec sul monte, chiam\u00f2 a s\u00e9 quelli che voleva ed essi andarono da lui. Ne costitu\u00ec Dodici \u2013 che chiam\u00f2 apostoli \u2013, perch\u00e9 stessero con lui e per mandarli a predicare con il potere di scacciare i dem\u00f2ni.\nCostitu\u00ec dunque i Dodici: Simone, al quale impose il nome di Pietro, poi Giacomo, figlio di Zebed\u00e8o, e Giovanni fratello di Giacomo, ai quali diede il nome di Boan\u00e8rghes, cio\u00e8 \u201cfigli del tuono\u201d; e Andrea, Filippo, Bartolomeo, Matteo, Tommaso, Giacomo, figlio di Alfeo, Taddeo, Simone il Cananeo e Giuda Iscariota, il quale poi lo trad\u00ec.", "medita": "Inserendo questo brano nel contesto pi\u00f9 ampio del Vangelo di Marco non si pu\u00f2 che notare come, dall'inizio della sua predicazione, Ges\u00f9 si trovi sempre pi\u00f9 circondato dalla gente, folla che accorre per ascoltare e farsi guarire, innumerevoli persone che lo aspettano e lo seguono nei suoi spostamenti. Leggendo si pu\u00f2 quasi percepire la sensazione di trovarsi nella calca. Intorno al Maestro per\u00f2 ci sono anche delle persone che si distinguono dal resto: sono quelli che Egli ha scelto e chiamato. In questo momento Ges\u00f9 sente la necessit\u00e0 di salire sul monte, ossia allontanarsi dalla ressa e dal rumore, per trovarsi con questo gruppo ristretto, i Dodici. Di questi Marco elenca i nomi, e indica anche che per alcuni Ges\u00f9 ha trovato un nome nuovo. \u00c8 la vocazione del Signore che sposa il nostro essere e lo trasfigura. Questo brano ci ricorda che, \u00e8 vero, Cristo si incontra in mezzo alla gente e che siamo invitati a essere \u201cnel mondo\u201d, eppure \u00e8 importante ogni tanto allontanarsi e ritrovarsi soli con Cristo, cos\u00ec da sentire rinnovata, nel silenzio, la sua chiamata. In mezzo al caos della vita di tutti i giorni pu\u00f2 succedere di procedere in automatico, di fare tanto ma dimenticando chi siamo. Saliamo sul monte: l\u00ec il farci chiamare per nome da Ges\u00f9 ci rifociller\u00e0, e ci dar\u00e0 la forza di scacciare i \u201cdem\u00f2ni\u201d che affliggono il nostro mondo e la vita degli uomini.", "riflettere": "C'\u00e8 un luogo fisico dove, pi\u00f9 che altrove, sento di essere riuscito a fare silenzio e a fare spazio a Ges\u00f9 nel mio cuore?", "preghfin": "Dio misericordioso e amorevole, allarga il nostro orizzonte,\nin modo che possiamo comprendere la missione che condividiamo con\ntutti i nostri fratelli e le nostre sorelle in Cristo,\nper mostrare la giustizia e l'amorevole bont\u00e0 del tuo Regno.\nAiutaci ad accogliere i nostri vicini come tuo Figlio ci ha accolto.\nAiutaci ad essere pi\u00f9 generosi nel testimoniare la grazia che Tu ci doni gratuitamente.\nPer Cristo Nostro Signore. Amen.\n<i>(Dai testi per la settimana di preghiera per l'unit\u00e0 dei crisitiani)</i>"}