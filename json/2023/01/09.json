{"day": 9, "month": 1, "year": 2023, "weekday": 1, "date_str": "luned\u00ec 9 gennaio 2023", "quotes": "Eb 1,1-6; Sal 96", "quote_vangelo": "secondo Marco (1,14-20)", "curatore": "Marta e Enrico Puglisi", "prevangelo": "", "indications": "Tempo ordinario\nSalterio: prima settimana", "preghiniz": "Il Signore regna: esulti la terra,\ngioiscano le isole tutte.\nGiustizia e diritto sostengono il suo trono. [\u2026]\nPerch\u00e9 tu, Signore,\nsei l'Altissimo su tutta la terra,\neccelso su tutti gli d\u00e8i.\n<i>(Salmo 96)</i>", "vangelo": "Dopo che Giovanni fu arrestato, Ges\u00f9 and\u00f2 nella Galilea, proclamando il vangelo di Dio, e diceva: \u00abIl tempo \u00e8 compiuto e il regno di Dio \u00e8 vicino; convertitevi e credete nel Vangelo\u00bb.\nPassando lungo il mare di Galilea, vide Simone e Andrea, fratello di Simone, mentre gettavano le reti in mare; erano infatti pescatori. Ges\u00f9 disse loro: \u00abVenite dietro a me, vi far\u00f2 diventare pescatori di uomini\u00bb. E subito lasciarono le reti e lo seguirono.\nAndando un poco oltre, vide Giacomo, figlio di Zebedeo, e Giovanni suo fratello, mentre anch'essi nella barca riparavano le reti. Subito li chiam\u00f2. Ed essi lasciarono il loro padre Zebedeo nella barca con i garzoni e andarono dietro a lui.", "medita": "L'inizio di questo brano \u00e8 caratterizzato da una connotazione temporale per l'inizio della predicazione di Ges\u00f9. \u201cDopo che Giovanni fu arrestato\u201d: \u00e8 finito il tempo del Battista, che ha preparato gli uomini alla venuta di Cristo, adesso \u201cil tempo \u00e8 compiuto\u201d ed \u00e8 pressante la venuta del Regno di Dio. \u00c8 un nuovo inizio, che chiede un cambiamento, una conversione del cuore per prepararsi ad accogliere ci\u00f2 che Cristo \u00e8 venuto a portare tra gli uomini. Come prima cosa all'inizio della sua missione Ges\u00f9 chiama a s\u00e9 degli uomini, che sceglie come suoi apostoli. E gi\u00e0 in questa prima azione egli mostra il segno distintivo della sua predicazione, che parte dai piccoli. Scrive Sant'Agostino: \u201cIl Signore Ges\u00f9 ha scelto le cose deboli del mondo per confondere le forti, sicch\u00e9, volendo adunare la sua Chiesa da ogni parte del mondo, non cominci\u00f2 con degli imperatori o senatori ma con dei pescatori. Se infatti fossero stati scelti in principio personaggi altolocati, essi avrebbero attribuito la loro scelta a se stessi e non alla grazia di Dio\u201d (Discorso 250).\nSappiamo che Simone, Andrea, Giacomo e Giovanni, appena sentita la chiamata, lasciano tutto e seguono Ges\u00f9. Un gesto cos\u00ec immediato non pu\u00f2 che venire da uno slancio del cuore, altrimenti avrebbero preso tempo, ragionando su come sistemare tutto in vista di una partenza. Se avessero pensato di essere stati chiamati per loro merito si sarebbero fatti desiderare: \u201cAh, vuoi che venga con te? Aspetta che controllo l'agenda!\u201d. Invece no, questi apostoli hanno sentito che la chiamata ricevuta era un dono, una grazia ricevuta. E non si sono fatti scappare l'occasione di farsi prossimi a quest'uomo e alla sua promessa di rendere la loro vita ricca come una pesca fruttuosa.", "riflettere": "La parola \u00abfratello\u00bb \u00e8 ripetuta quattro volte in questi pochi versetti, una per ciascuno dei quattro chiamati. Ges\u00f9 ci vede cos\u00ec: fratelli tra di noi. \u00c8 la nostra verit\u00e0 profonda: quella che ci pu\u00f2 salvare dalle acque e fare accedere alla vita eterna. (Massimiliano Zupi)", "preghfin": "La tua voce, Signore Ges\u00f9,\nci raggiunge qui e ora,\nesattamente dove siamo,\na prescindere da ci\u00f2 che stiamo facendo.\nE questa imprevedibilit\u00e0 \u00e8 stupore e terrore.\nAbbiamo paura di non riconoscerti,\nma ci riempie il cuore sapere che nulla\nti impedir\u00e0 di raggiungerci.\nGrazie, Maestro instancabile:\nvieni, chiama, tiraci fuori dall'abitudine,\nproponici quel nuovo\nche pu\u00f2 renderci nuovi! Amen.\n<i>(Suor Mariangela Tassielli)</i>"}