{"day": 24, "month": 1, "year": 2023, "weekday": 2, "date_str": "marted\u00ec 24 gennaio 2023", "quotes": "Eb 10,1-10; Sal 39", "quote_vangelo": "secondo Marco (3,31-35)", "curatore": "Marta e Enrico Puglisi", "prevangelo": "", "indications": "San Francesco di Sales", "preghiniz": "Ho sperato, ho sperato nel Signore,\ned egli su di me si \u00e8 chinato,\nha dato ascolto al mio grido.\nMi ha messo sulla bocca un canto nuovo,\nuna lode al nostro Dio.\nSacrificio e offerta non gradisci,\ngli orecchi mi hai aperto,\nnon hai chiesto olocausto n\u00e9 sacrificio per il peccato.\nAllora ho detto: \u00abEcco, io vengo\u00bb.\n<i>(Salmo 39)</i>", "vangelo": "In quel tempo, giunsero la madre di Ges\u00f9 e i suoi fratelli e, stando fuori, mandarono a chiamarlo.\nAttorno a lui era seduta una folla, e gli dissero: \u00abEcco, tua madre, i tuoi fratelli e le tue sorelle stanno fuori e ti cercano\u00bb.\nMa egli rispose loro: \u00abChi \u00e8 mia madre e chi sono i miei fratelli?\u00bb. Girando lo sguardo su quelli che erano seduti attorno a lui, disse: \u00abEcco mia madre e i miei fratelli! Perch\u00e9 chi fa la volont\u00e0 di Dio, costui per me \u00e8 fratello, sorella e madre\u00bb.", "medita": "Ges\u00f9 ha formato una nuova famiglia, non pi\u00f9 basata sui legami naturali, ma sulla fede in Lui, sul suo amore che ci accoglie e ci unisce tra noi, nello Spirito Santo. Tutti coloro che accolgono la parola di Ges\u00f9 sono figli di Dio e fratelli tra di loro. Accogliere la parola di Ges\u00f9 ci fa fratelli tra noi, ci rende la famiglia di Ges\u00f9. Sparlare degli altri, distruggere la fama degli altri, ci rende la famiglia del diavolo. Quella risposta di Ges\u00f9 non \u00e8 una mancanza di rispetto verso sua madre e i suoi familiari. Anzi, per Maria \u00e8 il pi\u00f9 grande riconoscimento, perch\u00e9 proprio lei \u00e8 la perfetta discepola che ha obbedito in tutto alla volont\u00e0 di Dio. Ci aiuti la Vergine Madre a vivere sempre in comunione con Ges\u00f9, riconoscendo l'opera dello Spirito Santo che agisce in Lui e nella Chiesa, rigenerando il mondo a vita nuova. (Papa Francesco)", "riflettere": "\u201cGirando lo sguardo su quelli che erano seduti attorno a lui\u201d. Per poter fare la volont\u00e0 di Dio ed essere famiglia di Cristo \u00e8 necessario innanzitutto farsi prossimi a Lui e alla sua Parola. Se Ges\u00f9 girasse oggi lo sguardo intorno a Lui, mi vedrebbe seduto al suo fianco?", "preghfin": "Dio di amore,\nti ringraziamo per l'amore infinito con cui ti prendi cura di noi.\nFa' che possiamo elevare il nostro canto di redenzione;\nallarga il nostro cuore affinch\u00e9 possa ricevere il tuo Amore,\ned estendi la tua compassione a tutta la famiglia umana.\nTi preghiamo nel nome di Ges\u00f9.\nAmen.\n<i>(Dai testi per la settimana di preghiera per l'unit\u00e0 dei crisitiani)</i>"}