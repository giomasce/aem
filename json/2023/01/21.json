{"day": 21, "month": 1, "year": 2023, "weekday": 6, "date_str": "sabato 21 gennaio 2023", "quotes": "Eb 9,2-3.11-14; Sal 46", "quote_vangelo": "secondo Marco (3,20-21)", "curatore": "Marta e Enrico Puglisi", "prevangelo": "", "indications": "Sant'Agnese", "preghiniz": "Ascende Dio tra le acclamazioni,\nil Signore al suono di tromba.\nCantate inni a Dio, cantate inni,\ncantate inni al nostro re, cantate inni.\nPerch\u00e9 Dio \u00e8 re di tutta la terra,\ncantate inni con arte.\nDio regna sulle genti,\nDio siede sul suo trono santo.\n<i>(Salmo 46)</i>", "vangelo": "In quel tempo, Ges\u00f9 entr\u00f2 in una casa e di nuovo si radun\u00f2 una folla, tanto che non potevano neppure mangiare.\nAllora i suoi, sentito questo, uscirono per andare a prenderlo; dicevano infatti: \u00ab\u00c8 fuori di s\u00e9\u00bb.", "medita": "Un brano del Vangelo cos\u00ec breve ci invita forse a una meditazione incentrata sul ruolo delle parole usate nel testo, sapendo che nessuna \u00e8 lasciata al caso nella narrazione evangelica. Cos\u00ec leggiamo che Ges\u00f9 \u201centra\u201d in una casa. Lo abbiamo sentito molte volte, ma \u00e8 importante non darlo per scontato: il Signore non resta nei Cieli, lontano, ma vuole entrare a casa nostra, nella nostra vita quotidiana. Possiamo immaginare quindi che Ges\u00f9 si stesse recando ad un incontro personale, privato, ma ecco che sopraggiunge la \u201cfolla\u201d. Questa, per l'evangelista Marco, \u00e8 l'immagine della massa di uomini che si fanno trasportare dagli insegnamenti di Ges\u00f9, ma poi rimangono alla superficie delle cose. In questo brano, la folla \u00e8 talmente numerosa che impedisce persino di \u201cmangiare\u201d. A chi? Presumibilmente agli intimi che stava incontrando Ges\u00f9, forse i Dodici. E qua non si intende solo il nutrirsi di cibo (\u00abNon di solo pane vivr\u00e0 l'uomo, ma di ogni parola che esce dalla bocca di Dio\u00bb, Mt 4, 4): la folla che pressa e si accalca impedisce agli apostoli di ascoltare e assimilare il messaggio di Ges\u00f9. C'\u00e8, insomma, una gran confusione. E in questa folla confusionaria e confusa si diffonde la voce che quest'uomo che predica e compie miracoli sia forse matto, fuori di s\u00e9, al punto che \u201ci suoi\u201d, ossia quelli a lui pi\u00f9 vicini vogliono portarlo via, probabilmente per proteggerlo dalla folla stessa. Ma come si legge nei brani successivi del Vangelo, Ges\u00f9 non teme le insinuazioni delle folle e non scappa dal confronto, non limita la propria predicazione ai \u201csuoi\u201d che vogliono capirlo, ma afferma nuovamente e davanti a tutti la forza della sua Parola, che viene da Dio.", "riflettere": "\u00ab\u00c8 fuori di s\u00e9\u00bb. La figura di Ges\u00f9 e il suo insegnamento sono talmente sconvolgenti che la gente, piuttosto che farsi interrogare, preferisce classificarlo come folle, fuori dal mondo. Come reagisco di fronte all'invito ad un cambiamento radicale che ci presentano il Vangelo e la Chiesa?", "preghfin": "Dio misericordioso e amorevole,\nallarga il nostro orizzonte, in modo che possiamo comprendere\nla missione che condividiamo con tutti i nostri fratelli\ne le nostre sorelle in Cristo,\nper mostrare la giustizia e l'amorevole bont\u00e0 del tuo Regno.\nAiutaci ad accogliere i nostri vicini come tuo Figlio ci ha accolto.\nAiutaci ad essere pi\u00f9 generosi nel testimoniare la grazia\nche Tu ci doni gratuitamente.\nPer Cristo Nostro Signore.\nAmen.\n<i>(Dai testi per la settimana di preghiera per l'unit\u00e0 dei crisitiani)</i>"}