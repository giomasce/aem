{"day": 25, "month": 1, "year": 2023, "weekday": 3, "date_str": "mercoled\u00ec 25 gennaio 2023", "quotes": "At 22,3-16 <i>opp</i> At 9,1-22; Sal 116", "quote_vangelo": "secondo Marco (16,15-18)", "curatore": "Marta e Enrico Puglisi", "prevangelo": "", "indications": "Conversione di San Paolo", "preghiniz": "O Dio, che hai illuminato tutte le genti con la parola dell'apostolo Paolo,\nconcedi anche a noi, che oggi ricordiamo la sua conversione,\ndi camminare sempre verso di te\ne di essere testimoni della tua verit\u00e0.", "vangelo": "In quel tempo, [Ges\u00f9 apparve agli Undici] e disse loro: \u00abAndate in tutto il mondo e proclamate il Vangelo a ogni creatura. Chi creder\u00e0 e sar\u00e0 battezzato sar\u00e0 salvato, ma chi non creder\u00e0 sar\u00e0 condannato.\nQuesti saranno i segni che accompagneranno quelli che credono: nel mio nome scacceranno dem\u00f2ni, parleranno lingue nuove, prenderanno in mano serpenti e, se berranno qualche veleno, non recher\u00e0 loro danno; imporranno le mani ai malati e questi guariranno\u00bb.", "medita": "Quello del brano di oggi \u00e8 l'ultimo discorso di Ges\u00f9 (risorto) ai suoi discepoli prima di ascendere al cielo. Con queste parole consegna il suo mandato e li invia in missione: non si limita per\u00f2 a lasciare delle parole, ma indica dei gesti concreti, dei \u201csegni che accompagneranno quelli che credono\u201d. \u00c8 bello notare che tali gesti sono tutti di apertura verso l'altro. La nostra missione di cristiani non consiste nel \u201cvantarci\u201d di aver incontrato Ges\u00f9 e di aver ascoltato i suoi insegnamenti, ma \u00e8 un invito insistente e costante ad uscire da noi stessi e condividere la ricchezza ricevuta dalla nostra relazione con il Signore.", "riflettere": "Ricordiamo oggi la conversione di San Paolo, che fu scelto da Dio per essere il suo \u201ctestimone davanti a tutti gli uomini\u201d (At 22, 15). Un ruolo che pu\u00f2 riempire di orgoglio; invece di vantarsi di questo e del suo miracoloso incontro con il Signore, Paolo mantenne sempre viva la consapevolezza che tutto era dono: \u201cMa per la grazia di Dio io sono quello che sono; e la grazia sua verso di me non \u00e8 stata vana\u201d (1Cor 15, 10). Impariamo da Paolo come essere testimoni del Signore secondo l'insegnamento del Vangelo di oggi.", "preghfin": "Dio di speranza,\nfa' che ricordiamo sempre che Tu sei con noi nella nostra sofferenza.\nAiutaci a incarnare la speranza gli uni per gli altri quando la disperazione,\nsgradita ospite, alberga nei nostri cuori.\nDonaci di essere radicati nel tuo Spirito di Amore mentre lavoriamo insieme\nper sradicare tutte le forme di oppressione e di ingiustizia.\nDonaci il coraggio di amare chi, come e ci\u00f2 che Tu ami,\ne di esprimere questo amore nelle nostre azioni.\nTe lo chiediamo per Cristo Nostro Signore.\nAmen.\n<i>(Dai testi per la settimana di preghiera per l'unit\u00e0 dei crisitiani)</i>"}