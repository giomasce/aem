{"day": 26, "month": 1, "year": 2023, "weekday": 4, "date_str": "gioved\u00ec 26 gennaio 2023", "quotes": "2Tm 1,1-8 <i>opp</i> Tt 1,1-5; Sal 95", "quote_vangelo": "secondo Luca (10,1-9)", "curatore": "Marta e Enrico Puglisi", "prevangelo": "", "indications": "Santi Timoteo e Tito", "preghiniz": "Cantate al Signore un canto nuovo,\ncantate al Signore, uomini di tutta la terra.\nCantate al Signore, benedite il suo nome.\nAnnunciate di giorno in giorno la sua salvezza.\nIn mezzo alle genti narrate la sua gloria,\na tutti i popoli dite le sue meraviglie.\n<i>(Salmo 95)</i>", "vangelo": "In quel tempo, il Signore design\u00f2 altri settantadue e li invi\u00f2 a due a due davanti a s\u00e9 in ogni citt\u00e0 e luogo dove stava per recarsi.\nDiceva loro: \u00abLa messe \u00e8 abbondante, ma sono pochi gli operai! Pregate dunque il signore della messe, perch\u00e9 mandi operai nella sua messe! Andate: ecco, vi mando come agnelli in mezzo a lupi; non portate borsa, n\u00e9 sacca, n\u00e9 sandali e non fermatevi a salutare nessuno lungo la strada.\nIn qualunque casa entriate, prima dite: \u201cPace a questa casa!\u201d. Se vi sar\u00e0 un figlio della pace, la vostra pace scender\u00e0 su di lui, altrimenti ritorner\u00e0 su di voi. Restate in quella casa, mangiando e bevendo di quello che hanno, perch\u00e9 chi lavora ha diritto alla sua ricompensa. Non passate da una casa all'altra.\nQuando entrerete in una citt\u00e0 e vi accoglieranno, mangiate quello che vi sar\u00e0 offerto, guarite i malati che vi si trovano, e dite loro: \u201c\u00c8 vicino a voi il regno di Dio\u201d\u00bb.", "medita": "In questo brano leggiamo alcune caratteristiche importanti dell'evangelizzazione, affidata da Ges\u00f9 ai Dodici e a noi cristiani. Innanzitutto, si viene inviati \u201ca due a due\u201d e non da soli: \u00e8 importante far parte di una comunit\u00e0, quella che ci \u00e8 affidata non \u00e8 una missione individualista o di sola realizzazione personale. E infatti, non \u00e8 importante come ci si presenta, l'invito \u00e8 andare all'essenziale, che \u00e8 la Parola, senza preoccuparsi dell'apparenza o del proprio sostentamento. Ges\u00f9 non d\u00e0 garanzie di facile successo, anzi ci mette in guardia rispetto a un mondo di lupi. Ci vengono date anche indicazioni su come comportarci di fronte a una mancata accoglienza dell'annuncio di pace: invece di spingerci ad una \u201cevangelizzazione a tutti i costi\u201d, Ges\u00f9 ci invita ad accettare che non tutti i cuori sono aperti e disponibili ad accogliere la Parola. Fondamentale \u00e8 entrare in relazione, essere aperti ad accogliere ci\u00f2 che chi incontriamo ha da offrire. Di fronte a chi soffre, abbiamo la responsabilit\u00e0 di portare la parola guaritrice di Cristo e seminare la speranza.", "riflettere": "Che cosa mi porto dietro ogni giorno di cui non ho veramente bisogno?", "preghfin": "Signore, fa' di noi persone capaci di servire.\nMettici al servizio dei nostri fratelli e sorelle pi\u00f9 soli, pi\u00f9 emarginati,\npi\u00f9 bisognosi di cure e di aiuto.\nDa' loro il pane quotidiano insieme al nostro amore\npieno di comprensione, di pace, di gioia.\nSignore, fa' di noi persone capaci di servire\ne di vivere solo dell'amore che tu ci doni."}