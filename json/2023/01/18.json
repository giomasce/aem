{"day": 18, "month": 1, "year": 2023, "weekday": 3, "date_str": "mercoled\u00ec 18 gennaio 2023", "quotes": "Eb 7,1-3.15-17; Sal 109", "quote_vangelo": "secondo Marco (3,1-6)", "curatore": "Marta e Enrico Puglisi", "prevangelo": "", "indications": "Inizio della settimana di preghiera\nper l'unit\u00e0 dei cristiani", "preghiniz": "Quando stendete le mani, distolgo gli occhi da voi;\nanche quando moltiplicate le preghiere, io non ascolto;\nle vostre mani sono piene di sangue.\nLavatevi, purificatevi,\ntogliete davanti ai miei occhi la malvagit\u00e0 delle vostre azioni;\nsmettete di fare il male;\nimparate a fare il bene; cercate la giustizia,\nrialzate l'oppresso,\nfate giustizia all'orfano,\ndifendete la causa della vedova!\nPoi venite, e discutiamo, dice il Signore;\nanche se i vostri peccati fossero come scarlatto,\ndiventeranno bianchi come la neve;\nanche se fossero rossi come porpora, diventeranno come la lana.\n<i>(Isaia 1, 15--18)</i>", "vangelo": "In quel tempo, Ges\u00f9 entr\u00f2 di nuovo nella sinagoga. Vi era l\u00ec un uomo che aveva una mano paralizzata, e stavano a vedere se lo guariva in giorno di sabato, per accusarlo.\nEgli disse all'uomo che aveva la mano paralizzata: \u00ab\u00c0lzati, vieni qui in mezzo!\u00bb. Poi domand\u00f2 loro: \u00ab\u00c8 lecito in giorno di sabato fare del bene o fare del male, salvare una vita o ucciderla?\u00bb. Ma essi tacevano. E guardandoli tutt'intorno con indignazione, rattristato per la durezza dei loro cuori, disse all'uomo: \u00abTendi la mano!\u00bb. Egli la tese e la sua mano fu guarita.\nE i farisei uscirono subito con gli erodiani e tennero consiglio contro di lui per farlo morire.", "medita": "Il clima in questo brano del Vangelo \u00e8 molto teso: accusa e progetto di morte da parte dei farisei, indignazione e tristezza da parte di Ges\u00f9. Qui la novit\u00e0 del Vangelo si scontra con la rigidit\u00e0 della Legge. O meglio, in realt\u00e0 qui lo zelo per la Legge \u00e8 usato da farisei e erodiani come pretesto per accusare Ges\u00f9, cos\u00ec scomodo con le sue predicazioni. Ripercorriamo la scena: Ges\u00f9 torna nella sinagoga, il luogo in cui aveva da subito suscitato stupore all'inizio della sua predicazione. L'accoglienza non \u00e8 delle migliori, molti occhi sono puntati su di lui. Non conosciamo ancora lo stato d'animo di Ges\u00f9. Egli nota, tra i questuanti, un uomo con la mano paralizzata, quindi impossibilitato a lavorare, e decide di usare questa possibilit\u00e0 di guarigione per suscitare una riflessione in chi lo circonda. Ges\u00f9 parla, all'uomo e ai farisei, ma da questi non riceve risposta. Nessuno vuole esporsi. \u00c8 questo che scatena la reazione indignata e rattristata di Ges\u00f9: il silenzio, la pavidit\u00e0 di chi si attacca alle regole senza mettersi in discussione. Ges\u00f9 si guarda intorno, colpisce il contrasto tra il \u201cvedere\u201d cieco di chi \u00e8 pronto a criticare e il \u201cguardare\u201d di Ges\u00f9 che \u201cconosceva i loro pensieri\u201d (Lc 6, 8). Ges\u00f9 \u00e8 triste perch\u00e9 proprio coloro che si ritengono sapienti non sono capaci di accogliere il suo insegnamento. Ordina comunque all'uomo di stendere la sua mano, e lo guarisce: curando il malato egli mostra di non essere d'accordo con il sistema che pone la legge al di sopra della vita. Ges\u00f9 \u00e8 l'unico che parla nel brano, eppure questo messaggio non lo trasmette a parole ma con il gesto concreto della guarigione. Stride il contrasto tra questo atto silenzioso e il silenzio giudicante che lo circonda. Questo miracolo coster\u00e0 la vita a Ges\u00f9, farisei ed erodiani cominciano a programmare la sua condanna. \u201c\u00c8 il prezzo del dono che ci fa guarendo la nostra mano incapace di accogliere e di donare. Le sue mani inchiodate scioglieranno la nostra mano rigida\u201d (Padre Lino Pedron).", "riflettere": "Mi \u00e8 mai capitato di confrontarmi con persone che mettono la legge al di sopra della vita delle persone? Che atteggiamento ho avuto?", "preghfin": "Signore, Tu che hai chiamato il tuo popolo dalla schiavit\u00f9 alla libert\u00e0,\ndonaci la forza e il coraggio\ndi scorgere coloro che hanno bisogno di giustizia.\nFa' che vediamo le loro necessit\u00e0 e che possiamo prestare loro aiuto,\ne, per la potenza del tuo Santo Spirito,\nradunaci nell'unico gregge di cui Ges\u00f9 Cristo \u00e8 il Pastore.\nAmen.\n<i>(Dai testi per la settimana di preghiera per l'unit\u00e0 dei crisitiani)</i>"}