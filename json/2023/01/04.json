{"day": 4, "month": 1, "year": 2023, "weekday": 3, "date_str": "mercoled\u00ec 4 gennaio 2023", "quotes": "1Gv 3,7-10; Sal 97", "quote_vangelo": "secondo Giovanni (1,35-42)", "curatore": "Marta e Enrico Puglisi", "prevangelo": "", "indications": "", "preghiniz": "Risuoni il mare e quanto racchiude,\nil mondo e i suoi abitanti.\nI fiumi battano le mani,\nesultino insieme le montagne.\n<i>(Salmo 97)</i>", "vangelo": "In quel tempo, Giovanni stava con due dei suoi discepoli e, fissando lo sguardo su Ges\u00f9 che passava, disse: \u00abEcco l'agnello di Dio!\u00bb. E i suoi due discepoli, sentendolo parlare cos\u00ec, seguirono Ges\u00f9.\nGes\u00f9 allora si volt\u00f2 e, osservando che essi lo seguivano, disse loro: \u00abChe cosa cercate?\u00bb. Gli risposero: \u00abRabb\u00ec \u2013 che, tradotto, significa maestro \u2013, dove dimori?\u00bb. Disse loro: \u00abVenite e vedrete\u00bb. Andarono dunque e videro dove egli dimorava e quel giorno rimasero con lui; erano circa le quattro del pomeriggio.\nUno dei due che avevano udito le parole di Giovanni e lo avevano seguito, era Andrea, fratello di Simon Pietro. Egli incontr\u00f2 per primo suo fratello Simone e gli disse: \u00abAbbiamo trovato il Messia\u00bb \u2013 che si traduce Cristo \u2013 e lo condusse da Ges\u00f9. Fissando lo sguardo su di lui, Ges\u00f9 disse: \u00abTu sei Simone, il figlio di Giovanni; sarai chiamato Cefa\u00bb \u2013 che significa Pietro.", "medita": "Il brano di oggi ci mostra come avviene la sequela di Ges\u00f9. Il Battista, colui che \u00e8 stato inviato ad annunciare Cristo, indica la via verso il Signore. Suscita la curiosit\u00e0 dei discepoli, che si avvicinano a Ges\u00f9. Egli intuisce il loro desiderio, ma non si rivolge subito a loro dando insegnamenti. Piuttosto, entra in relazione e fa un invito concreto, a muoversi, a fare un'esperienza personale. Il cammino di fede a cui ci invita Ges\u00f9 nasce da una domanda del cuore (\u201cChe cosa cercate?\u201d) e si sviluppa non tanto sulla base di concetti ideologici e intangibili, ma tramite l'incontro, l'esperienza, l'uscire da s\u00e9 e il seguire concretamente Cristo. Una una volta fatta tale esperienza, una volta \u201cvisto\u201d dove \u201cdimora\u201d Ges\u00f9, non si pu\u00f2 che fare come i discepoli, ossia decidere di rimanere con lui. Il brano potrebbe concludersi cos\u00ec, e sarebbe una bella immagine dell'amore per Dio. Eppure nel versetto finale \u00e8 contenuto l'esito inevitabile del cammino di fede. Una volta fatta esperienza dell'amore e dimorato in esso, siamo chiamati a uscire e raccontare ad altri del nostro incontro, invitare chi incontriamo a fare parte della famiglia cristiana che vuole abbracciare tutta l'umanit\u00e0.", "riflettere": "\u00abChe cosa cercate?\u00bb: \u00e8 la prima parola di Ges\u00f9 nel quarto vangelo, sotto forma di domanda; un interrogativo che rivolge ancora oggi a me: \u201cChe cosa cerchi? Qual \u00e8 il tuo desiderio?\u201d.", "preghfin": "Signore, fa di me ci\u00f2 che vuoi!\nNon cerco di sapere in anticipo i tuoi disegni su di me,\nvoglio ci\u00f2 che Tu vuoi per me.\nNon dico:\n\u00abDovunque andrai, io ti seguir\u00f2!\u00bb,\nperch\u00e9 sono debole,\nma mi dono a Te perch\u00e9 sia Tu a condurmi.\nVoglio seguirti nell'oscurit\u00e0,\nnon Ti chiedo che la forza necessaria.\nO Signore, fa' ch'io porti ogni cosa davanti a Te,\ne cerchi ci\u00f2 che a Te piace in ogni mia decisione\ne la benedizione su tutte le mie azioni.\nCome una meridiana non indica l'ora se non con il sole,\ncos\u00ec io voglio essere orientato da Te,\nTu vuoi guidarmi e servirti di me.\nCos\u00ec sia, Signore Ges\u00f9!\n<i>(John Henry Newman)</i>"}