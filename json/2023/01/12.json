{"day": 12, "month": 1, "year": 2023, "weekday": 4, "date_str": "gioved\u00ec 12 gennaio 2023", "quotes": "Eb 3,7-14; Sal 94", "quote_vangelo": "secondo Marco (1,40-45)", "curatore": "Marta e Enrico Puglisi", "prevangelo": "", "indications": "", "preghiniz": "Entrate: prostr\u00e0ti, adoriamo,\nin ginocchio davanti al Signore che ci ha fatti.\n\u00c8 lui il nostro Dio\ne noi il popolo del suo pascolo,\nil gregge che egli conduce.\n<i>(Salmo 94)</i>", "vangelo": "In quel tempo, venne da Ges\u00f9 un lebbroso, che lo supplicava in ginocchio e gli diceva: \u00abSe vuoi, puoi purificarmi!\u00bb. Ne ebbe compassione, tese la mano, lo tocc\u00f2 e gli disse: \u00abLo voglio, sii purificato!\u00bb. E subito, la lebbra scomparve da lui ed egli fu purificato.\nE, ammonendolo severamente, lo cacci\u00f2 via subito e gli disse: \u00abGuarda di non dire niente a nessuno; va', invece, a mostrarti al sacerdote e offri per la tua purificazione quello che Mos\u00e8 ha prescritto, come testimonianza per loro\u00bb.\nMa quello si allontan\u00f2 e si mise a proclamare e a divulgare il fatto, tanto che Ges\u00f9 non poteva pi\u00f9 entrare pubblicamente in una citt\u00e0, ma rimaneva fuori, in luoghi deserti; e venivano a lui da ogni parte.", "medita": "Incontriamo nel racconto un uomo di cui non ci viene detto niente se non la sua condizione: \u00e8 lebbroso, quindi malato, sofferente. Se ci pensiamo, la sofferenza e il dolore sono per tutti un banco di prova: ci portano a chiederci il perch\u00e9 della nostra condizione. In ginocchio, supplicanti, non solo vogliamo essere liberati dal male, ma ci chiediamo anche con angoscia quale sia la volont\u00e0 di Dio per noi. Qual \u00e8 il senso del dolore?\nIn questa condizione il lebbroso rivolge a Ges\u00f9 una bellissima dichiarazione di fede: \u201cSe vuoi, puoi purificarmi\u201d. Il lebbroso non rimane piegato su se stesso e sul suo male, ma si rivolge a Cristo. Possiamo immaginare che questo lebbroso fosse cresciuto con l'idea della malattia come punizione divina, perch\u00e9 cos\u00ec insegnavano i sapienti della Legge. Nonostante questo, il lebbroso intuisce che l'uomo che ha davanti sia portatore di qualcosa di nuovo, che una liberazione dal male sia possibile. \u00c8 da notare anche che nell'avvicinarsi a Ges\u00f9 il lebbroso sta trasgredendo la legge, che lo vorrebbe isolato da tutti. A volte noi stessi ci imponiamo delle regole e pensiamo di non essere avvicinabili dal Signore perch\u00e9 non siamo \u201csani\u201d, bravi cristiani. In realt\u00e0 \u00e8 proprio nella nostra miseria e nella nostra malattia che egli vuole incontrarci, se siamo disposti ad aprirci a lui. Di fronte all'atto di fede del lebbroso si manifesta la compassione di Ges\u00f9, che si fa vicino e senza tanti giri di parole esprime quale \u00e8 il desiderio di Dio per gli uomini: Egli ci vuole purificati, guariti, liberi dal male. Non ci mette alla prova, non ci vuole sofferenti. L'invito di oggi \u00e8 a smettere di dare carburante di tristezza alle nostre sofferenze, uscire da noi e farsi toccare dall'amore, perch\u00e9 questa \u00e8 la volont\u00e0 di Dio per noi.", "riflettere": "C'\u00e8 qualcosa che mi fa chiudere in solitudine e soffrire? Credo che oggi Ges\u00f9 venga a toccarmi nel mio male per guarirmi?", "preghfin": "Signore, io credo: io voglio credere in Te.\nO Signore, fa che la mia fede sia piena,\nsenza riserve,\ne che essa penetri nel mio pensiero,\nnel mio modo di giudicare le cose divine e le cose umane.\n<i>(Paolo VI)</i>"}