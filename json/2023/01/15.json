{"day": 15, "month": 1, "year": 2023, "weekday": 7, "date_str": "domenica 15 gennaio 2023", "quotes": "Is 49,3.5-6; Sal 39; 1Cor 1,1-3", "quote_vangelo": "secondo Giovanni (1,29-34)", "curatore": "Marta e Enrico Puglisi", "prevangelo": "", "indications": "Salterio: seconda settimana", "preghiniz": "Ho sperato, ho sperato nel Signore,\ned egli su di me si \u00e8 chinato,\nha dato ascolto al mio grido.\nMi ha messo sulla bocca un canto nuovo,\nuna lode al nostro Dio. [\u2026]\nHo annunciato la tua giustizia\nnella grande assemblea;\nvedi: non tengo chiuse le labbra,\nSignore, tu lo sai.\n<i>(Salmo 39)</i>", "vangelo": "In quel tempo, Giovanni, vedendo Ges\u00f9 venire verso di lui, disse: \u00abEcco l'agnello di Dio, colui che toglie il peccato del mondo! Egli \u00e8 colui del quale ho detto: \u201cDopo di me viene un uomo che \u00e8 avanti a me, perch\u00e9 era prima di me\u201d. Io non lo conoscevo, ma sono venuto a battezzare nell'acqua, perch\u00e9 egli fosse manifestato a Israele\u00bb.\nGiovanni testimoni\u00f2 dicendo: \u00abHo contemplato lo Spirito discendere come una colomba dal cielo e rimanere su di lui. Io non lo conoscevo, ma proprio colui che mi ha inviato a battezzare nell'acqua mi disse: \u201cColui sul quale vedrai discendere e rimanere lo Spirito, \u00e8 lui che battezza nello Spirito Santo\u201d. E io ho visto e ho testimoniato che questi \u00e8 il Figlio di Dio\u00bb.", "medita": "In questo brano Giovanni incontra finalmente Ges\u00f9, che viene da lui per essere battezzato. Lo annuncia a tutti chiamandolo \u201cagnello di Dio\u201d. Un'espressione che sentiamo spesso perch\u00e9 usata durante la Messa, prima della comunione: \u201cEcco l'Agnello di Dio, ecco colui che toglie i peccati del mondo\u201d. Che cosa significa? L'immagine dell'agnello, ben nota a tutti coloro che ascoltavano il Battista, rimanda all'agnello pasquale, immolato al tempio e mangiato in famiglia durante la notte di Pasqua, secondo la legge di Mos\u00e8. Cos\u00ec Ges\u00f9, tramite le parole di Giovanni, si rivela da subito non come un Messia potente e vittorioso, ma come l'agnello che sar\u00e0 sacrificato, innocente, per liberare gli uomini. In un ribaltamento interessante, non \u00e8 un sacrificio richiesto agli uomini da Dio, ma \u00e8 proprio l'agnello \u201cdi\u201d Dio, che Egli offre all'umanit\u00e0 per \u201ctogliere il peccato del mondo\u201d. Ha detto Papa Francesco: \u00abIl verbo che viene tradotto con \u201ctoglie\u201d significa letteralmente \u201csollevare\u201d, \u201cprendere su di s\u00e9\u201d. Ges\u00f9 \u00e8 venuto nel mondo con una missione precisa: liberarlo dalla schiavit\u00f9 del peccato, caricandosi le colpe dell'umanit\u00e0. In che modo? Amando. Non c'\u00e8 altro modo di vincere il male e il peccato se non con l'amore che spinge al dono della propria vita per gli altri\u00bb.", "riflettere": "Immaginiamo di portare sulle spalle, come pietre in un grande sacco, tutti i miei peccati, i miei limiti e le mie preoccupazioni. Ges\u00f9 allunga le sue braccia e prende tutto su di s\u00e9. Non mi sento molto pi\u00f9 leggero e sollevato? Questo \u00e8 il grande dono che riceviamo nel sacramento della Riconciliazione.", "preghfin": "Quanto degno di ammirazione \u00e8 il tuo amore per noi,\nper i quali, pur essendo tuoi nemici,\nhai dato la vita, pagando per noi il prezzo\ndel nostro riscatto con il tuo sangue!\nQuesto supera ogni amore.\nDolce e amoroso Verbo, Figlio di Dio!\n<i>(Santa Caterina da Siena)</i>"}