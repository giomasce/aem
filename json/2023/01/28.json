{"day": 28, "month": 1, "year": 2023, "weekday": 6, "date_str": "sabato 28 gennaio 2023", "quotes": "Eb 11,1-2.8-19; Lc 1,69-75", "quote_vangelo": "secondo Marco (4,35-41)", "curatore": "Marta e Enrico Puglisi", "prevangelo": "", "indications": "San Tommaso d'Aquino", "preghiniz": "Venite, applaudiamo al Signore,\nacclamiamo alla roccia della nostra salvezza.\nAccostiamoci a lui per rendergli grazie,\na lui acclamiamo con canti di gioia.\nPoich\u00e9 grande Dio \u00e8 il Signore,\ngrande re sopra tutti gli d\u00e8i.\nNella sua mano sono gli abissi della terra,\nsono sue le vette dei monti.\nSuo \u00e8 il mare, egli l'ha fatto,\nle sue mani hanno plasmato la terra.\n<i>(Salmo 94)</i>", "vangelo": "In quel medesimo giorno, venuta la sera, Ges\u00f9 disse ai suoi discepoli: \u00abPassiamo all'altra riva\u00bb. E, congedata la folla, lo presero con s\u00e9, cos\u00ec com'era, nella barca. C'erano anche altre barche con lui.\nCi fu una grande tempesta di vento e le onde si rovesciavano nella barca, tanto che ormai era piena. Egli se ne stava a poppa, sul cuscino, e dormiva. Allora lo svegliarono e gli dissero: \u00abMaestro, non t'importa che siamo perduti?\u00bb.\nSi dest\u00f2, minacci\u00f2 il vento e disse al mare: \u00abTaci, c\u00e0lmati!\u00bb. Il vento cess\u00f2 e ci fu grande bonaccia. Poi disse loro: \u00abPerch\u00e9 avete paura? Non avete ancora fede?\u00bb.\nE furono presi da grande timore e si dicevano l'un l'altro: \u00abChi \u00e8 dunque costui, che anche il vento e il mare gli obbediscono?\u00bb.", "medita": "Questo \u00e8 un brano facile da raffigurare nella nostra mente, non solo nelle immagini, cos\u00ec nitide nel racconto della tempesta, ma anche nelle sensazioni, nelle emozioni dei discepoli. La loro esperienza, infatti, \u00e8 la nostra: quante volte ci siamo sentiti in balia delle onde, sommersi da eventi al di fuori del nostro controllo? E in queste situazioni, non ci \u00e8 forse venuto a volte da arrabbiarci, da sentirci abbandonati da un Dio silente, cos\u00ec inerme da sembrarci addormentato?\nEppure i discepoli ci offrono una bella lezione: invece di tenere per s\u00e9 questi pensieri, svegliano Ges\u00f9 e lo interpellano. Nel momento in cui si sentono abbandonati, essi richiamano il Signore. Questo \u00e8 un invito a una preghiera che sia spontanea, che affidi al Signore movimenti del cuore \u201cnegativi\u201d o che vorremmo nascondere. Perch\u00e9 il Signore risponde sempre alle nostre preghiere: Ges\u00f9 si alza, placa la tempesta e ci rimprovera amorevolmente. Ma come, ancora non abbiamo capito che con lui sulla nostra barca nessuna tempesta pu\u00f2 portarci alla deriva? Rivolgiamoci al Signore, sempre, e lui sapr\u00e0 portare la pace nel nostro cuore in tempesta.", "riflettere": "Chi medita giorno e notte la legge del Signore porter\u00e0 frutto a suo tempo. (Sal 1, 2--3)", "preghfin": "Concedimi, o Dio misericordioso,\ndi desiderare con ardore ci\u00f2 che tu approvi,\ndi ricercarlo con prudenza,\ndi riconoscerlo secondo verit\u00e0,\ndi compierlo in modo perfetto, a lode e gloria del tuo nome.\nMetti ordine nella mia vita,\nfammi conoscere ci\u00f2 che vuoi che io faccia,\nconcedimi di compierlo come si deve\ne come \u00e8 utile alla salvezza della mia anima.\nChe io cammini verso di te, Signore,\nseguendo una strada sicura, diritta, praticabile\ne capace di condurre alla meta,\nuna strada che non si smarrisca fra il benessere o fra le difficolt\u00e0.\nChe io ti renda grazie quando le cose vanno bene,\ne nelle avversit\u00e0 conservi la pazienza,\nsenza esaltarmi nella prosperit\u00e0\ne senza abbattermi nei momenti pi\u00f9 duri.\n<i>(San Tommaso d'Aquino)</i>"}