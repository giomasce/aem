{"day": 7, "month": 1, "year": 2023, "weekday": 6, "date_str": "sabato 7 gennaio 2023", "quotes": "1Gv 3,22-4,6; Sal 2", "quote_vangelo": "secondo Matteo (4,12-17.23-25)", "curatore": "Marta e Enrico Puglisi", "prevangelo": "", "indications": "", "preghiniz": "Il Signore \u00e8 mia luce e mia salvezza,\ndi chi avr\u00f2 paura?\nIl Signore \u00e8 difesa della mia vita,\ndi chi avr\u00f2 timore?\n<i>(Salmo 26)</i>", "vangelo": "In quel tempo, quando Ges\u00f9 seppe che Giovanni era stato arrestato, si ritir\u00f2 nella Galilea, lasci\u00f2 N\u00e0zaret e and\u00f2 ad abitare a Caf\u00e0rnao, sulla riva del mare, nel territorio di Z\u00e0bulon e di N\u00e8ftali, perch\u00e9 si compisse ci\u00f2 che era stato detto per mezzo del profeta Isa\u00eca: \u00abTerra di Z\u00e0bulon e terra di N\u00e8ftali, sulla via del mare, oltre il Giordano, Galilea delle genti!  Il popolo che abitava nelle tenebre vide una grande luce, per quelli che abitavano in regione e ombra di morte una luce \u00e8 sorta\u00bb.  Da allora Ges\u00f9 cominci\u00f2 a predicare e a dire: \u00abConvertitevi, perch\u00e9 il regno dei cieli \u00e8 vicino\u00bb.\nGes\u00f9 percorreva tutta la Galilea, insegnando nelle loro sinagoghe, annunciando il vangelo del Regno e guarendo ogni sorta di malattie e di infermit\u00e0 nel popolo. La sua fama si diffuse per tutta la Siria e conducevano a lui tutti i malati, tormentati da varie malattie e dolori, indemoniati, epilettici e paralitici; ed egli li guar\u00ec. Grandi folle cominciarono a seguirlo dalla Galilea, dalla Dec\u00e0poli, da Gerusalemme, dalla Giudea e da oltre il Giordano.", "medita": "Giovanni il Battista \u00e8 stato arrestato: questo \u00e8 il momento del passaggio tra il suo ministero e quello di Ges\u00f9. E la scelta di Ges\u00f9 del luogo per la sua predicazione non \u00e8 casuale: lascia N\u00e0zaret, dove \u00e8 cresciuto, fugge dalla Galilea, dove il Battista va incontro alla morte, e sceglie di trasferirsi a Caf\u00e0rnao, nella \u201cGalilea delle genti\u201d. Perch\u00e9 viene chiamata cos\u00ec? Perch\u00e9 \u00e8 una regione di confine dove coesistono giudei e pagani. Il luogo ideale per l'annuncio di salvezza, che \u00e8 per tutti.\nE in effetti, come leggiamo nella seconda parte del brano, quando egli inizia a percorrere la Galilea arrivano a lui grandi folle da diversi luoghi, per ascoltare il suo annuncio e cercare guarigione. L'effetto della predicazione di Ges\u00f9 ha un impatto immediato e dilagante. Eppure, non bisogna scordare il punto di partenza: il Battista, che annunciava la venuta di Cristo, \u00e8 stato arrestato e ucciso, il ministero di Ges\u00f9 inizia in un clima di persecuzione. Questa \u00e8 un'esortazione per noi, nella nostra chiamata a vivere da cristiani nel mondo di oggi. \u201cNoi diciamo sempre: Ma non \u00e8 ancora il momento, perch\u00e9 i tempi sono tristi, non sono quelli giusti. Se aspettiamo i tempi giusti, aspettiamo dopo la fine del mondo. Allora saranno certamente giusti! Ma non saranno pi\u00f9 tempi! Bisogna agire nel tempo in cui ci troviamo, sapendo che la persecuzione \u00e8 il sale stesso che d\u00e0 sapore, che d\u00e0 validit\u00e0 e conserva la testimonianza del discepolo. Non si oppone alla testimonianza del discepolo [\u2026]. Anzi, se fai il bene e ti opponi al male, hai la pressione del male. Quindi non devi aspettare che smetta la pressione per fare il bene, se no farai sempre il male senza nessuna pressione\u201d (Padre Silvano Fausti e Padre Filippo Clerici).", "riflettere": "Sono portatore della luce di Cristo nella mia personale \u201cGalilea delle genti\u201d?", "preghfin": "A tutti i cercatori del tuo volto, mostrati, Signore;\na tutti i pellegrini dell'assoluto, vieni incontro, Signore;\ncon quanti si mettono in cammino e non sanno dove andare,\ncammina, Signore;\naffiancati e cammina con tutti i disperati\nsulle strade di Emmaus;\ne non offenderti se essi non sanno\nche sei tu ad andare con loro,\ntu che li rendi inquieti e incendi i loro cuori;\nnon sanno che ti portano dentro:\ncon loro fermati poich\u00e9 si fa sera\ne la notte \u00e8 buia e lunga, Signore.\n<i>(David Maria Turoldo)</i>"}