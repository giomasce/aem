{"day": 17, "month": 1, "year": 2023, "weekday": 2, "date_str": "marted\u00ec 17 gennaio 2023", "quotes": "Eb 6,10-20; Sal 110", "quote_vangelo": "secondo Marco (2,23-28)", "curatore": "Marta e Enrico Puglisi", "prevangelo": "", "indications": "Sant'Antonio abate", "preghiniz": "Render\u00f2 grazie al Signore con tutto il cuore,\ntra gli uomini retti riuniti in assemblea.\nGrandi sono le opere del Signore:\nle ricerchino coloro che le amano.\nHa lasciato un ricordo delle sue meraviglie:\nmisericordioso e pietoso \u00e8 il Signore.\nEgli d\u00e0 il cibo a chi lo teme,\nsi ricorda sempre della sua alleanza.\n<i>(Salmo 110)</i>", "vangelo": "In quel tempo, di sabato Ges\u00f9 passava fra campi di grano e i suoi discepoli, mentre camminavano, si misero a cogliere le spighe. I farisei gli dicevano: \u00abGuarda! Perch\u00e9 fanno in giorno di sabato quello che non \u00e8 lecito?\u00bb. Ed egli rispose loro: \u00abNon avete mai letto quello che fece Davide quando si trov\u00f2 nel bisogno e lui e i suoi compagni ebbero fame? Sotto il sommo sacerdote Abiat\u00e0r, entr\u00f2 nella casa di Dio e mangi\u00f2 i pani dell'offerta, che non \u00e8 lecito mangiare se non ai sacerdoti, e ne diede anche ai suoi compagni!\u00bb.\nE diceva loro: \u00abIl sabato \u00e8 stato fatto per l'uomo e non l'uomo per il sabato! Perci\u00f2 il Figlio dell'uomo \u00e8 signore anche del sabato\u00bb.", "medita": "\u00abIl sabato \u00e8 stato fatto per l'uomo e non l'uomo per il sabato\u00bb, questo \u00e8 il cardine del Vangelo di oggi, che rimanda al comandamento sul giorno del riposo: \u201cRic\u00f2rdati del giorno del sabato per santificarlo\u201d (Es 20, 8). Ges\u00f9 vuole far riflettere sul fatto che le regole che prescrive il Signore non sono norme che ci vogliono castrare, ma indicazioni per il nostro bene. Noi tendiamo ad avere una visione normativa perch\u00e9 in fondo \u00e8 quella che ci fa pi\u00f9 comodo. Cos\u00ec, ad esempio, la domenica \u201cbisogna\u201d andare a Messa, e sgarrare ci fa sentire in colpa e piegati sotto lo sguardo di Dio che sentiamo come legislatore intransigente. Una volta entrati in Chiesa, per\u00f2, magari ci importa poco se siamo presenti con il cuore all'incontro con Dio. Questa \u00e8 una forma di ipocrisia in cui \u00e8 facile cadere, ed \u00e8 il contrario di quello che Cristo ci insegna. Egli ci ricorda che il sabato \u00e8 stato fatto per l'uomo, ossia ci \u00e8 donato come giorno di preghiera e riposo, di bilancio rispetto a quanto fatto durante la settimana. Il Signore ci offre la possibilit\u00e0 di interrompere, per un momento, tutte le fatiche che ci trasciniamo dietro ogni giorno, ci offre un momento di libert\u00e0. E, nella libert\u00e0, ci invita a incontrarlo e a condividere con lui il pane, proprio come Davide con i suoi compagni. La visione normativa ci fa diventare schiavi, invece la Parola del Signore vuole liberarci, per fare s\u00ec che possiamo aprirci all'incontro e riceverne una ricchezza che possa pervadere tutto il nostro quotidiano.", "riflettere": "\u201cIl giorno festivo \u00e8, dunque, un tesoro, \u00e8 una scintilla di luce deposta nel grigiore delle ore feriali; \u00e8 un seme che feconda la terra del lavoro; \u00e8 uno sguardo verticale, levato verso l'alto e l'infinito, capace di interrompere l'orizzontalit\u00e0 della nostra visione comune e continua\u201d (Cardinale Gianfranco Ravasi). \u00c8 cos\u00ec per me?", "preghfin": "Signore, facci ricordare / che il tuo primo miracolo, / alle nozze di Cana,\nlo facesti per aiutare / alcuni uomini a fare festa.\nFacci ricordare / che chi ama gli uomini / ama anche la loro gioia,\nperch\u00e9 senza gioia / non si pu\u00f2 vivere. . .\nFammi comprendere, Signore, / che il Paradiso \u00e8 nascosto / dentro di noi.\nEcco, ora \u00e8 qui, / nascosto dentro di me.\nSe voglio, domani stesso, / comincer\u00e0 a brillare veramente\nper me / e durer\u00e0 tutta la vita.\n<i>(F\u00ebdor Dostoevskij)</i>"}