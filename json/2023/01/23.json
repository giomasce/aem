{"day": 23, "month": 1, "year": 2023, "weekday": 1, "date_str": "luned\u00ec 23 gennaio 2023", "quotes": "Eb 9,15.24-28; Sal 97", "quote_vangelo": "secondo Marco (3,22-30)", "curatore": "Marta e Enrico Puglisi", "prevangelo": "", "indications": "", "preghiniz": "Cantate al Signore un canto nuovo,\nperch\u00e9 ha compiuto meraviglie.\nGli ha dato vittoria la sua destra\ne il suo braccio santo.\nIl Signore ha fatto conoscere la sua salvezza,\nagli occhi delle genti ha rivelato la sua giustizia.\nEgli si \u00e8 ricordato del suo amore,\ndella sua fedelt\u00e0 alla casa d'Israele.\n<i>(Salmo 97)</i>", "vangelo": "In quel tempo, gli scribi, che erano scesi da Gerusalemme, dicevano: \u00abCostui \u00e8 posseduto da Beelzeb\u00f9l e scaccia i dem\u00f2ni per mezzo del capo dei dem\u00f2ni\u00bb.\nMa egli li chiam\u00f2 e con parabole diceva loro: \u00abCome pu\u00f2 Satana scacciare Satana? Se un regno \u00e8 diviso in se stesso, quel regno non potr\u00e0 restare in piedi; se una casa \u00e8 divisa in se stessa, quella casa non potr\u00e0 restare in piedi. Anche Satana, se si ribella contro se stesso ed \u00e8 diviso, non pu\u00f2 restare in piedi, ma \u00e8 finito.\nNessuno pu\u00f2 entrare nella casa di un uomo forte e rapire i suoi beni, se prima non lo lega. Soltanto allora potr\u00e0 saccheggiargli la casa.\nIn verit\u00e0 io vi dico: tutto sar\u00e0 perdonato ai figli degli uomini, i peccati e anche tutte le bestemmie che diranno; ma chi avr\u00e0 bestemmiato contro lo Spirito Santo non sar\u00e0 perdonato in eterno: \u00e8 reo di colpa eterna\u00bb.\nPoich\u00e9 dicevano: \u00ab\u00c8 posseduto da uno spirito impuro\u00bb.", "medita": "Intorno a Ges\u00f9 iniziano a serpeggiare dubbi da parte di chi, convinto di avere la verit\u00e0 in tasca, non riesce ad accogliere la novit\u00e0 del Vangelo. L'esito dei suoi segni per\u00f2 \u00e8 evidente: che Ges\u00f9 sia in grado di scacciare i dem\u00f2ni non possono negarlo neanche gli scribi. Quello che fanno quindi \u00e8 accusarlo di ambiguit\u00e0, affermando che il potere gli sia dato da Satana. Don Fabio Rosini ci ricorda che l'insinuazione degli scribi, il \u201cgiocare fra il bene e il male con un lavoro di ambiguit\u00e0\u201d, \u00e8 rappresentativo di ci\u00f2 che fa il peccato, che vuole confonderci, come il serpente con Eva. Ges\u00f9 risponde in modo molto duro che non esiste, invece, una via di mezzo fra bene e male. \u201cSatana non lavora per il bene, pu\u00f2 al massimo lavorare per il falso bene, pu\u00f2 convincerci che un male \u00e8 un bene o pu\u00f2 nascondersi dentro il bene in una maniera tale che quel bene sia infettato e portato al male, ma non c'\u00e8 via di mezzo. [\u2026] Con il Signore Ges\u00f9 non si pu\u00f2 fare a met\u00e0. E con il peccato, con il vizio non si pu\u00f2 fare a met\u00e0. Finch\u00e9 non c'\u00e8 questa inimicizia in noi, finch\u00e9 una dipendenza non ci \u00e8 antipatica non la combattiamo, finch\u00e9 da un peccato non desideriamo uscire, Dio non ci pu\u00f2 liberare. Non \u00e8 che ci svegliamo una mattina e abbiamo smesso con un vizio cos\u00ec per magia, no! Dio ci chieder\u00e0 permesso e questo permesso noi glielo diamo vero, autentico\u2014e non cos\u00ec, in un momento emozionale su cui poi ritorniamo un minuto dopo\u2014perch\u00e9 abbiamo vera antipatia per il male. Nessuno esce da una schiavit\u00f9 finch\u00e9 non odia lo stato di schiavit\u00f9. Molto spesso uno ama il proprio stato di schiavit\u00f9, perch\u00e9 ama la dipendenza, perch\u00e9 la dipendenza d\u00e0 sicurezza, perch\u00e9 la libert\u00e0 \u00e8 anche una condizione di insicurezza, di incertezza; \u00e8 pi\u00f9 facile far scegliere che farsi portare nella libert\u00e0 e poter scegliere. [\u2026] Ma il Signore Ges\u00f9 non \u00e8 ambiguo: viene e non possiamo farlo convivere con ci\u00f2 che con Lui \u00e8 totalmente incompatibile\u201d.", "riflettere": "\u201cOgnuno di noi per la potenza del Vangelo \u00e8 chiamato essere liberato, redento, essere riscattato: questo vuol dire rompere con ogni dipendenza\u201d (don Fabio Rosini). Da cosa sono dipendente? Di cosa sono schiavo?", "preghfin": "Dio degli oppressi,\napri i nostri occhi affinch\u00e9 vediamo il male che continua ad essere inflitto\nalle nostre sorelle e ai nostri fratelli in Cristo.\nFa' che il tuo Spirito ci dia il coraggio di cantare all'unisono,\ne di levare la nostra voce in favore di coloro la cui sofferenza \u00e8 inascoltata.\nTe lo chiediamo nel nome di Ges\u00f9.\nAmen.\n<i>(Dai testi per la settimana di preghiera per l'unit\u00e0 dei crisitiani)</i>"}