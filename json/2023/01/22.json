{"day": 22, "month": 1, "year": 2023, "weekday": 7, "date_str": "domenica 22 gennaio 2023", "quotes": "Is 8,23b-9,3; Sal 26; 1Cor 1,10-13.17", "quote_vangelo": "secondo Matteo (4,12-23)", "curatore": "Marta e Enrico Puglisi", "prevangelo": "", "indications": "Salterio: terza settimana", "preghiniz": "Il Signore \u00e8 mia luce e mia salvezza:\ndi chi avr\u00f2 timore?\nIl Signore \u00e8 difesa della mia vita:\ndi chi avr\u00f2 paura?\nUna cosa ho chiesto al Signore,\nquesta sola io cerco:\nabitare nella casa del Signore\ntutti i giorni della mia vita,\nper contemplare la bellezza del Signore\ne ammirare il suo santuario.\n<i>(Salmo 26)</i>", "vangelo": "Quando Ges\u00f9 seppe che Giovanni era stato arrestato, si ritir\u00f2 nella Galilea, lasci\u00f2 N\u00e0zaret e and\u00f2 ad abitare a Caf\u00e0rnao, sulla riva del mare, nel territorio di Z\u00e0bulon e di N\u00e8ftali, perch\u00e9 si compisse ci\u00f2 che era stato detto per mezzo del profeta Isa\u00eca: \u00abTerra di Z\u00e0bulon e terra di N\u00e8ftali, sulla via del mare, oltre il Giordano, Galilea delle genti!\nIl popolo che abitava nelle tenebre vide una grande luce, per quelli che abitavano in regione e ombra di morte una luce \u00e8 sorta\u00bb.\nDa allora Ges\u00f9 cominci\u00f2 a predicare e a dire: \u00abConvertitevi, perch\u00e9 il regno dei cieli \u00e8 vicino\u00bb.\nMentre camminava lungo il mare di Galilea, vide due fratelli, Simone, chiamato Pietro, e Andrea suo fratello, che gettavano le reti in mare; erano infatti pescatori. E disse loro: \u00abVenite dietro a me, vi far\u00f2 pescatori di uomini\u00bb. Ed essi subito lasciarono le reti e lo seguirono.\nAndando oltre, vide altri due fratelli, Giacomo, figlio di Zebed\u00e8o, e Giovanni suo fratello, che nella barca, insieme a Zebedeo loro padre, riparavano le loro reti, e li chiam\u00f2. Ed essi subito lasciarono la barca e il loro padre e lo seguirono.\nGes\u00f9 percorreva tutta la Galilea, insegnando nelle loro sinagoghe, annunciando il vangelo del Regno e guarendo ogni sorta di malattie e di infermit\u00e0 nel popolo.", "medita": "Ges\u00f9 chiama Simone, Andrea, Giacomo e Giovanni nel loro quotidiano, mentre stanno facendo il loro lavoro, quello che sanno fare. Pu\u00f2 sembrare che la chiamata del Signore porti ad abbandonare tutto e tutti, ma in realt\u00e0 l'invito non \u00e8 quello a rinnegare se stessi e diventare qualcuno di completamente diverso, ma dare pienezza a quello che si \u00e8 grazie alla fede nel Signore. Ed \u00e8 andando dietro a Ges\u00f9 che pu\u00f2 avvenire una trasformazione radicale della vita di tutti i giorni, un'apertura agli altri fatta non di azioni straordinarie ma di gesti concreti e quotidiani: il passaggio da pescatori a pescatori di uomini.", "riflettere": "Come posso essere \u201cpescatore di uomini\u201d sul mio posto di lavoro o di studio? Elenco delle azioni praticabili e concrete e mi impegno, oggi e nei prossimi giorni, a realizzarne qualcuna.", "preghfin": "Dio di giustizia e di grazia,\nrimuovi la patina dai nostri occhi\nin modo che possiamo veramente guardare l'oppressione intorno a noi.\nTi preghiamo nel nome di Ges\u00f9\nche vide la folla e ne ebbe compassione.\nAmen.\n<i>(Dai testi per la settimana di preghiera per l'unit\u00e0 dei crisitiani)</i>"}