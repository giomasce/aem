{"day": 2, "month": 1, "year": 2023, "weekday": 1, "date_str": "luned\u00ec 2 gennaio 2023", "quotes": "1Gv 2,22-28; Sal 97", "quote_vangelo": "secondo Giovanni (1,19-28)", "curatore": "Marta e Enrico Puglisi", "prevangelo": "", "indications": "Santi Basilio Magno e Gregorio Nazianzeno\nSalterio: seconda settimana", "preghiniz": "Cantate al Signore un canto nuovo,\nperch\u00e9 ha compiuto meraviglie.\nGli ha dato vittoria la sua destra\ne il suo braccio santo.\n<i>(Salmo 97)</i>", "vangelo": "Questa \u00e8 la testimonianza di Giovanni, quando i Giudei gli inviarono da Gerusalemme sacerdoti e lev\u00ecti a interrogarlo: \u00abTu, chi sei?\u00bb.\nEgli confess\u00f2 e non neg\u00f2. Confess\u00f2: \u00abIo non sono il Cristo\u00bb. Allora gli chiesero: \u00abChi sei, dunque? Sei tu El\u00eca?\u00bb. \u00abNon lo sono\u00bb, disse. \u00abSei tu il profeta?\u00bb. \u00abNo\u00bb, rispose. Gli dissero allora: \u00abChi sei? Perch\u00e9 possiamo dare una risposta a coloro che ci hanno mandato. Che cosa dici di te stesso?\u00bb. Rispose: \u00abIo sono voce di uno che grida nel deserto: Rendete diritta la via del Signore, come disse il profeta Isa\u00eca\u00bb.\nQuelli che erano stati inviati venivano dai farisei. Essi lo interrogarono e gli dissero: \u00abPerch\u00e9 dunque tu battezzi, se non sei il Cristo, n\u00e9 El\u00eca, n\u00e9 il profeta?\u00bb. Giovanni rispose loro: \u00abIo battezzo nell'acqua. In mezzo a voi sta uno che voi non conoscete, colui che viene dopo di me: a lui io non sono degno di slegare il laccio del sandalo\u00bb. Questo avvenne in Bet\u00e0nia, al di l\u00e0 del Giordano, dove Giovanni stava battezzando.", "medita": "Giovanni si era fatto conoscere in Palestina, e la sua predicazione aveva suscitato un senso di speranza. Il popolo infatti \u201cera in attesa, e tutti si domandavano in cuor loro, riguardo a Giovanni, se non fosse lui il Cristo\u201d (Lc 3, 15). L'attesa del Messia \u00e8 forte e sarebbe facile per Giovanni approfittare di queste aspettative per ricevere gratificazione e riconoscimento. Eppure egli ha ben chiaro il suo ruolo, la sua posizione. \u201cVoce di uno che grida nel deserto\u201d: quale senso di realt\u00e0 saper dire questo di s\u00e9 nonostante la propria notoriet\u00e0. E quale consapevolezza del fatto che la propria voce possa non essere ascoltata. Le parole di Giovanni ci rimettono al nostro posto: possiamo essere, non per merito ma grazie ai doni dello Spirito, annunciatori di Cristo in mezzo alla gente, ma dobbiamo ricordare che non siamo chiamati alla gloria personale, bens\u00ec a \u201crendere diritta la via del Signore\u201d.\nL'immagine del laccio del sandalo fa pensare alla lavanda dei piedi durante l'Ultima Cena. Ges\u00f9 si chiner\u00e0 a slacciare i sandali e lavare i piedi dei Dodici nell'ultima cena, si render\u00e0 ultimo per amore. Questo amore che si mette ai nostri piedi \u00e8 di una tale portata che non possiamo che riconoscerci umile voce di fronte a esso.", "riflettere": "La domanda rivolta a Giovanni \u00e8 anche per ognuno di noi. Chi sono? E chi credo di essere? Riconosco il mio ruolo nel disegno di Dio?", "preghfin": "Dio, non ho nulla di me stesso:\ntutto \u00e8 tuo dono e sar\u00e0 mio\nsolo se lo ricever\u00f2 da te.\nSempre ricevo me dalla tua mano.\n\u00c8 cos\u00ec e cos\u00ec deve essere.\nQuesta \u00e8 la mia verit\u00e0 e la mia gioia.\nDi continuo il tuo occhio mi guarda\ne io vivo del tuo sguardo,\no mio Creatore e mia salvezza.\nInsegnami a capire\nnella calma del tuo presente,\nche io sono;\ne che io sono per opera tua,\ne davanti a te e per te.\n<i>(Romano Guardini)</i>"}