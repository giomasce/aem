{"day": 29, "month": 1, "year": 2023, "weekday": 7, "date_str": "domenica 29 gennaio 2023", "quotes": "Sof 2,3;3,12-13; Sal 145; 1Cor 1,26-31", "quote_vangelo": "secondo Matteo (5,1-12s)", "curatore": "Marta e Enrico Puglisi", "prevangelo": "", "indications": "Salterio: quarta settimana", "preghiniz": "Il Signore rimane fedele per sempre\nrende giustizia agli oppressi,\nd\u00e0 il pane agli affamati.\nIl Signore libera i prigionieri.\nIl Signore ridona la vista ai ciechi,\nil Signore rialza chi \u00e8 caduto,\nil Signore ama i giusti,\nil Signore protegge i forestieri.\nEgli sostiene l'orfano e la vedova,\nma sconvolge le vie dei malvagi.\nIl Signore regna per sempre,\nil tuo Dio, o Sion, di generazione in generazione.\n<i>(Salmo 145)</i>", "vangelo": "In quel tempo, vedendo le folle, Ges\u00f9 sal\u00ec sul monte: si pose a sedere e si avvicinarono a lui i suoi discepoli. Si mise a parlare e insegnava loro dicendo: \u00abBeati i poveri in spirito, perch\u00e9 di essi \u00e8 il regno dei cieli.  Beati quelli che sono nel pianto, perch\u00e9 saranno consolati.  Beati i miti, perch\u00e9 avranno in eredit\u00e0 la terra.  Beati quelli che hanno fame e sete della giustizia, perch\u00e9 saranno saziati. Beati i misericordiosi, perch\u00e9 troveranno misericordia.  Beati i puri di cuore, perch\u00e9 vedranno Dio.  Beati gli operatori di pace, perch\u00e9 saranno chiamati figli di Dio.  Beati i perseguitati per la giustizia, perch\u00e9 di essi \u00e8 il regno dei cieli.\nBeati voi quando vi insulteranno, vi perseguiteranno e, mentendo, diranno ogni sorta di male contro di voi per causa mia. Rallegratevi ed esultate, perch\u00e9 grande \u00e8 la vostra ricompensa nei cieli\u00bb.", "medita": "Le Beatitudini hanno, in qualche modo, conquistato la nostra fiducia, le sentiamo difficili eppure suonano amiche. Amiche perch\u00e9 non stabiliscono nuovi comandamenti, ma propongono la bella notizia che Dio regala vita a chi produce amore, che se uno si fa carico della felicit\u00e0 di qualcuno il Padre si fa carico della sua felicit\u00e0. [\u2026] \u00abBeati voi\u00bb: Dio si allea con la gioia degli uomini, se ne prende cura. Il Vangelo mi assicura che il senso della vita \u00e8, nel suo intimo, nel suo nucleo profondo, ricerca di felicit\u00e0. Che questa ricerca \u00e8 nel sogno di Dio, e che Ges\u00f9 \u00e8 venuto a portare una risposta [\u2026] che, come al solito, \u00e8 inattesa, controcorrente. [\u2026] Srotola nove sentieri che lasciano senza fiato: felici i poveri, gli ostinati a proporsi giustizia, i costruttori di pace, quelli che hanno il cuore dolce e occhi bambini, i non violenti, quelli che sono coraggiosi perch\u00e9 inermi. [\u2026] Le beatitudini sono il pi\u00f9 grande atto di speranza del cristiano. Il mondo non \u00e8 e non sar\u00e0, n\u00e9 oggi n\u00e9 domani, sotto la legge del pi\u00f9 ricco e del pi\u00f9 forte. [\u2026] Per capire qualcosa in pi\u00f9 del significato della parola \u201cbeati\u201d osservo come essa ricorra gi\u00e0 nel Salmo 1, quello delle due vie, anzi sia la parola che apre l'intero salterio: \u00abBeato l'uomo che non resta nella via dei peccatori, che cammina sulla via giusta\u00bb. E ancora nel salmo dei pellegrinaggi: \u00abBeato l'uomo che ha la strada nel cuore\u00bb. Dire beati \u00e8 come dire: \u00abIn piedi voi che piangete; avanti, in cammino, Dio cammina con voi, asciuga lacrime, fascia il cuore, apre sentieri\u00bb. Dio conosce solo uomini in cammino. Beati: non arrendetevi, voi i poveri, i vostri diritti non sono diritti poveri. [\u2026] I potenti sono come vasi pieni, non hanno spazio per altro. A loro basta prolungare il presente, non hanno sentieri nel cuore. Se accogli le Beatitudini la loro logica ti cambia il cuore, sulla misura di quello di Dio; te lo guariscono perch\u00e9 tu possa cos\u00ec prenderti cura bene del mondo. (Padre Ermes Ronchi)", "riflettere": "Trovare e perseguire la gioia nella persecuzione. Di fronte al nostro mondo, cos\u00ec dilaniato dalle scelte sbagliate dell'uomo, stridono le parole di Ges\u00f9. Eppure questo messaggio, capovolgendo le regole del mondo, \u00e8 portatore di salvezza. Medito, con calma, ognuna delle beatitudini. Come posso viverle per il bene degli uomini, vicini e lontani?", "preghfin": "Aiutaci a spendere per te\ntutto quello che abbiamo e che siamo\nper stabilire sulla terra\nla civilt\u00e0 della verit\u00e0 e dell'amore\nsecondo il desiderio di Dio. Amen.\n<i>(Don Tonino Bello)</i>"}