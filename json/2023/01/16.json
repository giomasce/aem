{"day": 16, "month": 1, "year": 2023, "weekday": 1, "date_str": "luned\u00ec 16 gennaio 2023", "quotes": "Eb 5,1-10; Sal 109", "quote_vangelo": "secondo Marco (2,18-22)", "curatore": "Marta e Enrico Puglisi", "prevangelo": "", "indications": "", "preghiniz": "Tu, o Padre, ci hai fatti per te,\nvuoi che diventiamo tuoi familiari,\nfratelli e sorelle del tuo Figlio Ges\u00f9.\nCon la tua grazia ci chiami a rivestire l'uomo nuovo,\nche da sempre hai pensato e pienamente hai attuato\nnel tuo Figlio fatto uomo.\nTi ringraziamo perch\u00e9 non ti stanchi di noi\ne continui a offrirci la misericordia\nche rinnova la nostra vita.", "vangelo": "In quel tempo, i discepoli di Giovanni e i farisei stavano facendo un digiuno. Vennero da Ges\u00f9 e gli dissero: \u00abPerch\u00e9 i discepoli di Giovanni e i discepoli dei farisei digiunano, mentre i tuoi discepoli non digiunano?\u00bb.\nGes\u00f9 disse loro: \u00abPossono forse digiunare gli invitati a nozze, quando lo sposo \u00e8 con loro? Finch\u00e9 hanno lo sposo con loro, non possono digiunare. Ma verranno giorni quando lo sposo sar\u00e0 loro tolto: allora, in quel giorno, digiuneranno.\nNessuno cuce un pezzo di stoffa grezza su un vestito vecchio; altrimenti il rattoppo nuovo porta via qualcosa alla stoffa vecchia e lo strappo diventa peggiore. E nessuno versa vino nuovo in otri vecchi, altrimenti il vino spaccher\u00e0 gli otri, e si perdono vino e otri. Ma vino nuovo in otri nuovi!\u00bb.", "medita": "I discepoli di Giovanni e i farisei, da buoni osservatori della legge stavano facendo il digiuno. Proviamo a non cercare un senso provocatorio nella domanda che viene posta a Ges\u00f9, che di per s\u00e9 \u00e8 infatti legittima: perch\u00e9 i discepoli di Ges\u00f9 non rispettano la legge e non digiunano nel giorno di precetto?\nInnanzitutto, Ges\u00f9 nella sua risposta parla di s\u00e9 come lo Sposo, donando un rivelazione del significato della sua condizione di Messia, colui che porta a compimento un'Alleanza Nuova del Signore con noi suo popolo. Ges\u00f9 ci invita a vivere un rapporto pieno con lui, un' unione sponsale gioiosa e fedele.\nCos\u00ec anche i gesti di sacrificio assumono un senso nuovo e devono essere interpretati all'interno di questa relazione con il Signore. Ges\u00f9 ci spiega che il digiuno assume un senso solo se vissuto all'interno del nostro rapporto di unit\u00e0 con Lui, lo Sposo. E ci invita anche a notare la sua presenza e gioire di questo rapporto pieno. Con la crocifissione arriver\u00e0 il tempo di sperimentare il deserto della distanza; il digiuno vissuto nell'ottica di questa relazione nuova con Cristo pu\u00f2 aiutarci ad allenare il desiderio della sua presenza e a creare un luogo di incontro con lui.\nSe tutto questo manca, il gesto del sacrificio perde di significato e manca il bersaglio, riducendosi ad abitudine e tradizione.", "riflettere": "Ges\u00f9 ci invita a vivere con lui una relazione impegnata. Ma questo richiede radicalit\u00e0: quante volte noi vorremmo mettere la pezza nuova della carit\u00e0 cristiana sul vestito vecchio dei nostri interessi personali! Quante volte vogliamo mettere il vino nuovo della parola di Dio negli otri vecchi della cultura e del mondo cos\u00ec come sono sempre stati. La Parola di oggi ci invita a farci nuovi per accoglierla pienamente.", "preghfin": "Santa Maria, donna del vino nuovo, fautrice cos\u00ec impaziente del cambio,\nche a Cana di Galilea provocasti anzitempo il pi\u00f9 grandioso esodo della storia,\nobbligando Ges\u00f9 alle prove generali della Pasqua definitiva [\u2026],\nliberaci, ti preghiamo, dagli appagamenti facili.\nDalle piccole conversioni sottocosto. Dai rattoppi di comodo.\nPreservaci dalle false sicurezze del recinto,\ndalla noia della ripetitivit\u00e0 rituale,\ndalla fiducia incondizionata negli schemi, dall'uso idolatrico della tradizione.\nQuando ci coglie il sospetto che il vino nuovo rompa gli otri vecchi,\ndonaci l'avvedutezza di sostituire i contenitori.\nQuando prevale in noi il fascino dello status quo,\nrendici tanto risoluti da abbandonare gli accampamenti.\nSe accusiamo cadute di tensione, accendi nel nostro cuore il coraggio dei passi.\nE facci comprendere che la chiusura alla novit\u00e0 dello Spirito\ne l'adattamento agli orizzonti dai bassi profili\nci offrono solo la malinconia della senescienza precoce.\nSanta Maria, donna del vino nuovo, noi ti ringraziamo.\n<i>(Don Tonino Bello)</i>"}