{"day": 8, "month": 1, "year": 2023, "weekday": 7, "date_str": "domenica 8 gennaio 2023", "quotes": "Is 42,1-4.6-7; Sal 28; At 10,34-38", "quote_vangelo": "secondo Matteo (3,13-17)", "curatore": "Marta e Enrico Puglisi", "prevangelo": "", "indications": "Battesimo del Signore", "preghiniz": "Date al Signore, figli di Dio,\ndate al Signore gloria e potenza.\nDate al Signore la gloria del suo nome,\nprostratevi al Signore nel suo atrio santo.\nLa voce del Signore \u00e8 sopra le acque,\nil Signore sulle grandi acque.\nLa voce del Signore \u00e8 forza,\nla voce del Signore \u00e8 potenza.\n<i>(Salmo 28)</i>", "vangelo": "In quel tempo, Ges\u00f9 dalla Galilea venne al Giordano da Giovanni, per farsi battezzare da lui.\nGiovanni per\u00f2 voleva impedirglielo, dicendo: \u00abSono io che ho bisogno di essere battezzato da te, e tu vieni da me?\u00bb. Ma Ges\u00f9 gli rispose: \u00abLascia fare per ora, perch\u00e9 conviene che adempiamo ogni giustizia\u00bb. Allora egli lo lasci\u00f2 fare.\nAppena battezzato, Ges\u00f9 usc\u00ec dall'acqua: ed ecco, si aprirono per lui i cieli ed egli vide lo Spirito di Dio discendere come una colomba e venire sopra di lui. Ed ecco una voce dal cielo che diceva: \u00abQuesti \u00e8 il Figlio mio, l'amato: in lui ho posto il mio compiacimento\u00bb.", "medita": "Il fatto veramente nuovo \u00e8 che Egli\u2014Ges\u00f9\u2014vuole farsi battezzare, che entra nella grigia moltitudine dei peccatori in attesa sulla riva del Giordano. [\u2026] \u201cLascia fare per ora, poich\u00e9 conviene che cos\u00ec adempiamo ogni giustizia\u201d. [\u2026]Per interpretare la risposta di Ges\u00f9 \u00e8 decisivo il significato che si attribuisce alla parola \u00abgiustizia\u00bb: si deve adempiere ogni \u00abgiustizia\u00bb. Nel mondo in cui vive Ges\u00f9, \u00abgiustizia\u00bb \u00e8 la risposta dell'uomo alla Torah, l'accettazione della piena volont\u00e0 divina, \u00e8 prendere su di s\u00e9 \u00abil giogo del regno di Dio\u00bb, secondo la formulazione giudaica. Il battesimo di Giovanni non \u00e8 previsto dalla Torah, ma con la sua risposta Ges\u00f9 lo riconosce come espressione del s\u00ec incondizionato alla volont\u00e0 di Dio, come obbediente assunzione del suo giogo.\nPoich\u00e9 nella discesa in questo battesimo sono contenute una confessione di colpa e una richiesta di perdono per un nuovo inizio, vi \u00e8 in questo s\u00ec alla piena volont\u00e0 di Dio in un mondo segnato dal peccato anche un'espressione di solidariet\u00e0 con gli uomini, che si sono resi colpevoli, ma tendono verso la giustizia. Solo a partire dalla croce e dalla risurrezione l'intero significato di questo avvenimento \u00e8 divenuto chiaro. Scendendo nell'acqua, i battezzandi riconoscono i propri peccati e cercano di liberarsi dal peso di essere sottomessi alla colpa. [\u2026] A partire dalla croce e dalla risurrezione divenne chiaro per i cristiani che cosa era accaduto: Ges\u00f9 si era preso sulle spalle il peso della colpa dell'intera umanit\u00e0; lo port\u00f2 con s\u00e9 nel Giordano. D\u00e0 inizio alla sua attivit\u00e0 prendendo il posto dei peccatori. [\u2026] Il significato pieno del battesimo di Ges\u00f9, il suo portare \u00abogni giustizia\u00bb si rivela solo nella croce: il battesimo \u00e8 l'accettazione della morte per i peccati dell'umanit\u00e0, e la voce dal cielo \u00abQuesti \u00e8 il Figlio mio prediletto\u00bb (Mc 3, 17) \u00e8 il rimando anticipato alla risurrezione. (Benedetto XVI, <i>Ges\u00f9 di Nazaret</i>)", "riflettere": "Giovanni che si oppone inizialmente alla richiesta di Ges\u00f9 di farsi battezzare. C'\u00e8 qualcosa di analogo in questo rifiuto all'atteggiamento di Pietro, che pi\u00f9 tardi si rifiuter\u00e0 inizialmente di farsi lavare i piedi. Questo Dio umile, che arriva dal basso, ci sorprende. Eppure \u00e8 questa la bellezza rivoluzionaria della nostra fede!", "preghfin": "O Padre, che nel battesimo del Giordano con l'autorit\u00e0 della tua voce\ne la discesa dello Spirito ci hai presentato solennemente\nil Signore Ges\u00f9 come l'Unigenito che tu ami,\ndona a chi, rigenerato dall'acqua e dallo Spirito,\n\u00e8 diventato tuo figlio di vivere senza smarrimenti\nsecondo il tuo disegno di amore.\n<i>(dalla liturgia)</i>"}