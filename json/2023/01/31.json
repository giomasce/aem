{"day": 31, "month": 1, "year": 2023, "weekday": 2, "date_str": "marted\u00ec 31 gennaio 2023", "quotes": "Eb 12,1-4; Sal 21", "quote_vangelo": "secondo Marco (5,21-43)", "curatore": "Marta e Enrico Puglisi", "prevangelo": "", "indications": "San Giovanni Bosco", "preghiniz": "A lui solo si prostreranno quanti dormono sotto terra,\ndavanti a lui si curveranno quanti discendono nella polvere.\nLo servir\u00e0 la mia discendenza.\nSi parler\u00e0 del Signore alla generazione che viene;\nannunceranno la sua giustizia;\nal popolo che nascer\u00e0 diranno: \u00abEcco l'opera del Signore!\u00bb.\n<i>(Salmo 21)</i>", "vangelo": "In quel tempo, essendo Ges\u00f9 passato di nuovo in barca all'altra riva, gli si radun\u00f2 attorno molta folla ed egli stava lungo il mare. E venne uno dei capi della sinagoga, di nome Gi\u00e0iro, il quale, come lo vide, gli si gett\u00f2 ai piedi e lo supplic\u00f2 con insistenza: \u00abLa mia figlioletta sta morendo: vieni a imporle le mani, perch\u00e9 sia salvata e viva\u00bb. And\u00f2 con lui. Molta folla lo seguiva e gli si stringeva intorno.\nOra una donna, che aveva perdite di sangue da dodici anni e aveva molto sofferto per opera di molti medici, spendendo tutti i suoi averi senza alcun vantaggio, anzi piuttosto peggiorando, udito parlare di Ges\u00f9, venne tra la folla e da dietro tocc\u00f2 il suo mantello. Diceva infatti: \u00abSe riuscir\u00f2 anche solo a toccare le sue vesti, sar\u00f2 salvata\u00bb. E subito le si ferm\u00f2 il flusso di sangue e sent\u00ec nel suo corpo che era guarita dal male.\nE subito Ges\u00f9, essendosi reso conto della forza che era uscita da lui, si volt\u00f2 alla folla dicendo: \u00abChi ha toccato le mie vesti?\u00bb. I suoi discepoli gli dissero: \u00abTu vedi la folla che si stringe intorno a te e dici: \u201cChi mi ha toccato?\u201d\u00bb. Egli guardava attorno, per vedere colei che aveva fatto questo. E la donna, impaurita e tremante, sapendo ci\u00f2 che le era accaduto, venne, gli si gett\u00f2 davanti e gli disse tutta la verit\u00e0. Ed egli le disse: \u00abFiglia, la tua fede ti ha salvata. Va' in pace e sii guarita dal tuo male\u00bb.\nStava ancora parlando, quando dalla casa del capo della sinagoga vennero a dire: \u00abTua figlia \u00e8 morta. Perch\u00e9 disturbi ancora il Maestro?\u00bb. Ma Ges\u00f9, udito quanto dicevano, disse al capo della sinagoga: \u00abNon temere, soltanto abbi fede!\u00bb.  E non permise a nessuno di seguirlo, fuorch\u00e9 a Pietro, Giacomo e Giovanni, fratello di Giacomo.\nGiunsero alla casa del capo della sinagoga ed egli vide trambusto e gente che piangeva e urlava forte. Entrato, disse loro: \u00abPerch\u00e9 vi agitate e piangete? La bambina non \u00e8 morta, ma dorme\u00bb. E lo deridevano. Ma egli, cacciati tutti fuori, prese con s\u00e9 il padre e la madre della bambina e quelli che erano con lui ed entr\u00f2 dove era la bambina. Prese la mano della bambina e le disse: \u00abTalit\u00e0 kum\u00bb, che significa: \u00abFanciulla, io ti dico: \u00e0lzati!\u00bb. E subito la fanciulla si alz\u00f2 e camminava; aveva infatti dodici anni. Essi furono presi da grande stupore. E raccomand\u00f2 loro con insistenza che nessuno venisse a saperlo e disse di darle da mangiare.", "medita": "Nel testo si muovono vari attori: osservando ognuno di essi si pu\u00f2 capire una diversa sfumatura del brano. C'\u00e8 Gi\u00e0iro, una persona di spicco, che nonostante il suo ruolo si prostra davanti a Ges\u00f9, riconosce il suo fallimento di fronte a un fatto tragico della sua vita. Presenta a Ges\u00f9 la sua terribile situazione di padre con una figlia morente, ma lascia aperto uno spiraglio di speranza e fede. Cos\u00ec Ges\u00f9 lo segue.\nIn questa prima parte del testo Ges\u00f9 \u00e8 circondato dalla folla, attore senza volto che ritorna costantemente in tutti i Vangeli. \u00c8 un mare di persone che si accalcano, che si stringono intorno a Ges\u00f9 e che a lui chiedono qualcosa, ma senza uscire \u201cdal mucchio\u201d, senza provare ad incontrare da vicino il Signore. Siamo noi quando in coro ripetiamo preghiere e invocazioni, ma non ci lasciamo interrogare personalmente da quello che il Signore ci dice.\nNell'insieme anonimo e rumoroso della folla emerge l'emorroissa. \u00c8 una donna isolata da tutti, colpita da un male che le impedisce di entrare in relazione con gli altri. Il sangue, nel mondo ebraico, indica la vita, perci\u00f2 l'emorroissa \u00e8 una persona che si sta spegnendo. Eppure, pur nell'insicurezza data dalla sua situazione, ha la fede del \u201cgranello di senape\u201d (Lc 17, 6) e vede nell'entrare in contatto, anche minimo, con Ges\u00f9, la strada per la sua redenzione.\nE infine c'\u00e8 Ges\u00f9, cardine di tutto. Quando \u00e8 raggiunto dal capo della sinagoga \u00e8 sul mare, probabilmente sta parlando alla folla, ma alla sua richiesta si interrompe, si alza e lo segue. Sulla strada \u00e8 toccato dall'emorroissa. Se ne accorge, la cerca, la guarda. C'\u00e8 salvezza per tutti: a Ges\u00f9 basta poco, risponde ai nostri timidi gesti di fede donandoci quanto speravamo, e anche di pi\u00f9. Se lasciamo il nostro sguardo disperato sulla realt\u00e0 e entriamo in contatto con Cristo, lui ci salva. Fa rinascere in noi quella bambina che \u201cnon \u00e8 morta, ma dorme\u201d, ci restituisce il nostro essere in pienezza, che \u00e8 degno di vita, di relazione, di salvezza.", "riflettere": "Mi sento attratto ad un incontro personale con Dio o vivo solo una dimensione di fede comunitaria e codificata?", "preghfin": "O Padre, per la tua benevolenza\nla creazione continua e sorge il sole sui buoni e sui cattivi:\nlibera l'uomo dal peccato che lo separa da te e lo divide in se stesso;\nfa' che, nell'armonia interiore creata dalla Spirito,\ndiventiamo operatori di pace e testimoni del tuo amore."}