{"day": 30, "month": 1, "year": 2023, "weekday": 1, "date_str": "luned\u00ec 30 gennaio 2023", "quotes": "Eb 11,32-40; Sal 30", "quote_vangelo": "secondo Marco (5,1-20)", "curatore": "Marta e Enrico Puglisi", "prevangelo": "", "indications": "", "preghiniz": "Abbi piet\u00e0 di me, Signore, sono nell'affanno;\nper il pianto si struggono i miei occhi, la mia anima e le mie viscere.\nSi consuma nel dolore la mia vita, i miei anni passano nel gemito;\ninaridisce per la pena il mio vigore, si dissolvono tutte le mie ossa.\nMa io confido in te, Signore;\ndico: \u00abTu sei il mio Dio, nelle tue mani sono i miei giorni\u00bb.\nLiberami dalla mano dei miei nemici, dalla stretta dei miei persecutori:\nfa' splendere il tuo volto sul tuo servo, salvami per la tua misericordia.\n<i>(Salmo 30, 10--11.15--17)</i>", "vangelo": "In quel tempo, Ges\u00f9 e i suoi discepoli giunsero all'altra riva del mare, nel paese dei Geras\u00e8ni. Sceso dalla barca, subito dai sepolcri gli venne incontro un uomo posseduto da uno spirito impuro.  Costui aveva la sua dimora fra le tombe e nessuno riusciva a tenerlo legato, neanche con catene, perch\u00e9 pi\u00f9 volte era stato legato con ceppi e catene, ma aveva spezzato le catene e spaccato i ceppi, e nessuno riusciva pi\u00f9 a domarlo. Continuamente, notte e giorno, fra le tombe e sui monti, gridava e si percuoteva con pietre.\nVisto Ges\u00f9 da lontano, accorse, gli si gett\u00f2 ai piedi e, urlando a gran voce, disse: \u00abChe vuoi da me, Ges\u00f9, Figlio del Dio altissimo? Ti scongiuro, in nome di Dio, non tormentarmi!\u00bb. Gli diceva infatti: \u00abEsci, spirito impuro, da quest'uomo!\u00bb. E gli domand\u00f2: \u00abQual \u00e8 il tuo nome?\u00bb. \u00abIl mio nome \u00e8 Legione \u2013 gli rispose \u2013 perch\u00e9 siamo in molti\u00bb. E lo scongiurava con insistenza perch\u00e9 non li cacciasse fuori dal paese.\nC'era l\u00e0, sul monte, una numerosa mandria di porci al pascolo. E lo scongiurarono: \u00abMandaci da quei porci, perch\u00e9 entriamo in essi\u00bb. Glielo permise. E gli spiriti impuri, dopo essere usciti, entrarono nei porci e la mandria si precipit\u00f2 gi\u00f9 dalla rupe nel mare; erano circa duemila e affogarono nel mare.\nI loro mandriani allora fuggirono, portarono la notizia nella citt\u00e0 e nelle campagne e la gente venne a vedere che cosa fosse accaduto. Giunsero da Ges\u00f9, videro l'indemoniato seduto, vestito e sano di mente, lui che era stato posseduto dalla Legione, ed ebbero paura. Quelli che avevano visto, spiegarono loro che cosa era accaduto all'indemoniato e il fatto dei porci. Ed essi si misero a pregarlo di andarsene dal loro territorio.\nMentre risaliva nella barca, colui che era stato indemoniato lo supplicava di poter restare con lui. Non glielo permise, ma gli disse: \u00abVa' nella tua casa, dai tuoi, annuncia loro ci\u00f2 che il Signore ti ha fatto e la misericordia che ha avuto per te\u00bb. Egli se ne and\u00f2 e si mise a proclamare per la Dec\u00e0poli quello che Ges\u00f9 aveva fatto per lui e tutti erano meravigliati.", "medita": "Quella narrata di questo brano non \u00e8 la prima guarigione di un indemoniato operata da Ges\u00f9. Eppure, in questa ci sono alcuni elementi che attirano l'attenzione e sono quindi un buono spunto di riflessione. Un elemento interessante \u00e8 che per questo indemoniato non c'\u00e8 distinzione tra notte e giorno, e tutto il tempo lo passa a colpirsi. Quando il demonio \u00e8 in noi lo schema della nostra vita si scardina e tutto sembra uguale. Trasponendolo nel nostro quotidiano, non ci succede, ad esempio, di perdere la concezione del tempo guardando la televisione, o lo schermo del telefono? O quando ci lasciamo prendere dalla pigrizia non abbiamo la sensazione che il tempo si trascini sempre uguale? Ges\u00f9 fa uscire lo spirito impuro e ci riporta all'ordine. La guarigione \u00e8 come una nuova creazione dell'uomo e, come nella Genesi, la creazione \u00e8 separazione, distinzione: tra notte e giorno, tra ci\u00f2 che \u00e8 bene e ci\u00f2 che \u00e8 male. Ges\u00f9 ci richiama al nostro nome, ci ricorda che siamo fatti per il bene.\n\u00c8 interessante anche lo \u201cspostamento\u201d dello spirito impuro ai porci, e il loro precipitare nel mare. Quando questo demonio, in diversa misura, abita in noi, siamo tristi e insoddisfatti, e possiamo avere la tentazione di \u201cbuttarci via\u201d. Invece \u00e8 importante capire quali sono gli atteggiamenti, le situazioni, che sono come \u201ci porci\u201d, e sono quelle che dobbiamo far precipitare in mare. La scena dei porci, se la raffiguriamo nella nostra mente, fa impressione, un vero carnaio. Ma indica che la guarigione operata da Ges\u00f9 non \u00e8 senza conseguenze, ci invita a gesti forti e decisi.", "riflettere": "Quali sono gli atteggiamenti del mio quotidiano che dovrei far precipitare in mare?", "preghfin": "Quanto \u00e8 grande la tua bont\u00e0, Signore!\nLa riservi per coloro che ti temono,\nne ricolmi chi in te si rifugia\ndavanti agli occhi di tutti.\nBenedetto il Signore,\nche ha fatto per me meraviglie di grazia\nin una fortezza inaccessibile.\nIo dicevo nel mio sgomento:\n\u00abSono escluso dalla tua presenza\u00bb.\nTu invece hai ascoltato la voce della mia preghiera\nquando a te gridavo aiuto.\n<i>(Salmo 30, 20.22--23)</i>"}