{"day": 14, "month": 1, "year": 2023, "weekday": 6, "date_str": "sabato 14 gennaio 2023", "quotes": "Eb 4,12-16; Sal 18", "quote_vangelo": "secondo Marco (2,13-17)", "curatore": "Marta e Enrico Puglisi", "prevangelo": "", "indications": "", "preghiniz": "I precetti del Signore sono retti,\nfanno gioire il cuore;\nil comando del Signore \u00e8 limpido,\nillumina gli occhi.\nIl timore del Signore \u00e8 puro,\nrimane per sempre;\ni giudizi del Signore sono fedeli,\nsono tutti giusti.\nTi siano gradite le parole della mia bocca;\ndavanti a te i pensieri del mio cuore,\nSignore, mia roccia e mio redentore.\n<i>(Salmo 18)</i>", "vangelo": "In quel tempo, Ges\u00f9 usc\u00ec di nuovo lungo il mare; tutta la folla veniva a lui ed egli insegnava loro. Passando, vide Levi, il figlio di Alfeo, seduto al banco delle imposte, e gli disse: \u00abSeguimi\u00bb. Ed egli si alz\u00f2 e lo segu\u00ec.\nMentre stava a tavola in casa di lui, anche molti pubblicani e peccatori erano a tavola con Ges\u00f9 e i suoi discepoli; erano molti infatti quelli che lo seguivano. Allora gli scribi dei farisei, vedendolo mangiare con i peccatori e i pubblicani, dicevano ai suoi discepoli: \u00abPerch\u00e9 mangia e beve insieme ai pubblicani e ai peccatori?\u00bb.\nUdito questo, Ges\u00f9 disse loro: \u00abNon sono i sani che hanno bisogno del medico, ma i malati; io non sono venuto a chiamare i giusti, ma i peccatori\u00bb.", "medita": "Ges\u00f9 lo vede, Matteo si alza e lo segue. Sta tutta qui la conversione di Matteo. E non manca niente. Quello che non ci viene raccontato lo possiamo intuire dalla sua reazione. Immaginiamo la rabbia e la sofferenza quotidiane di un uomo che si ritiene imperdonabile. Eppure basta uno sguardo d'Amore perch\u00e9 tutto questo non conti pi\u00f9 nulla: Matteo si alza e lo segue. Bastano queste due semplici azioni per una conversione, basta alzarsi dalla propria condizione ripiegata su noi stessi e cominciare finalmente a seguire quella chiamata insistente che si ripresenta ogni volta che decidiamo di accogliere il Suo sguardo su di noi. E poi serve un'anima pronta, che si riconosca bisognosa e insufficiente a se stessa, consapevole di quell'arsura che permette all'essenza di Dio di permeare.\nL'anima diventa impermeabile alla gloria di Dio quando cominciamo a bastare a noi stessi, quando ci sentiamo arrivati nel cammino dello spirito e dall'alto del nostro piedistallo perdiamo la piet\u00e0 verso i nostri fratelli. Ecco che Ges\u00f9 viene a ricordarci, ancora una volta, cosa vuol dire essere Chiesa: non una comunit\u00e0 di perfetti ma di perfettibili, non un popolo di giusti ma una comunit\u00e0 alla festa dei perdonati.", "riflettere": "\u00abQuanto al tempo presente [\u2026] la sposa di Cristo preferisce usare la medicina della misericordia invece che imbracciare le armi del rigore. [\u2026] Cos\u00ec la Chiesa cattolica [\u2026] vuole mostrarsi madre amorevolissima di tutti, benigna, mossa da misericordia e da bont\u00e0 verso i figli da lei separati\u00bb(Papa Giovanni XXIII, all'apertura del Concilio Vaticano II). Mi faccio guidare, oggi, per allentare i miei giudizi intransigenti.", "preghfin": "Padre mio, io mi abbandono a Te,\nfa' di me ci\u00f2 che ti piace.\nQualunque cosa tu faccia di me,\nti ringrazio.\nSono pronto a tutto, accetto tutto,\npurch\u00e9 la tua volont\u00e0\nsi compia in me\ne in tutte le tue creature.\n<i>(Charles De Foucauld)</i>"}