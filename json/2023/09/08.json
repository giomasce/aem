{"day": 8, "month": 9, "year": 2023, "weekday": 5, "date_str": "venerd\u00ec 8 settembre 2023", "quotes": "Mic 5,1-4a <i>opp</i> Rm 8,28-30; Sal 12", "quote_vangelo": "secondo Matteo (1,1-16.18-23)", "curatore": "Claudia Lamberti", "prevangelo": "", "indications": "Nativit\u00e0 della Beata Vergine Maria", "preghiniz": "O Maria, Vergine Immacolata,\ncon la tua nascita tu hai portato la pace\ne la gioia agli uomini:\nconcedi anche a me la vera pace del cuore\ne la gioia dello spirito.\nFin dalla tua concezione e dalla tua nascita\ntu sei gi\u00e0 trionfatrice dell'inferno e di Satana,\nti prego di assistermi contro le lusinghe del demonio,\nperch\u00e9 possa essere sempre vincitore.\nAmen.", "vangelo": "Genealogia di Ges\u00f9 Cristo figlio di Davide, figlio di Abramo.\nAbramo gener\u00f2 Isacco, Isacco gener\u00f2 Giacobbe, Giacobbe gener\u00f2 Giuda e i suoi fratelli, Giuda gener\u00f2 Fares e Zara da Tamar, Fares gener\u00f2 Esrom, Esrom gener\u00f2 Aram, Aram gener\u00f2 Aminad\u00e0b, Aminad\u00e0b gener\u00f2 Naass\u00f2n, Naass\u00f2n gener\u00f2 Salmon, Salmon gener\u00f2 Booz da Racab, Booz gener\u00f2 Obed da Rut, Obed gener\u00f2 Iesse, Iesse gener\u00f2 il re Davide.\nDavide gener\u00f2 Salomone da quella che era stata la moglie di Ur\u00eca, Salomone gener\u00f2 Roboamo, Roboamo gener\u00f2 Ab\u00eca, Ab\u00eca gener\u00f2 Asaf, Asaf gener\u00f2 Giosafat, Giosafat gener\u00f2 Ioram, Ioram gener\u00f2 Oz\u00eca, Oz\u00eca gener\u00f2 Ioat\u00e0m, Ioat\u00e0m gener\u00f2 Acaz, Acaz gener\u00f2 Ezech\u00eca, Ezech\u00eca gener\u00f2 Manasse, Manasse gener\u00f2 Amos, Amos gener\u00f2 Gios\u00eca, Gios\u00eca gener\u00f2 Iecon\u00eca e i suoi fratelli, al tempo della deportazione in Babilonia.\nDopo la deportazione in Babilonia, Iecon\u00eca gener\u00f2 Salati\u00e8l, Salati\u00e8l gener\u00f2 Zorobabele, Zorobabele gener\u00f2 Abi\u00f9d, Abi\u00f9d gener\u00f2 Eliach\u00ecm, Eliach\u00ecm gener\u00f2 Azor, Azor gener\u00f2 Sadoc, Sadoc gener\u00f2 Achim, Achim gener\u00f2 Eli\u00f9d, Eli\u00f9d gener\u00f2 Ele\u00e0zar, Ele\u00e0zar gener\u00f2 Mattan, Mattan gener\u00f2 Giacobbe, Giacobbe gener\u00f2 Giuseppe, lo sposo di Maria, dalla quale \u00e8 nato Ges\u00f9, chiamato Cristo.\nCos\u00ec fu generato Ges\u00f9 Cristo: sua madre Maria, essendo promessa sposa di Giuseppe, prima che andassero a vivere insieme si trov\u00f2 incinta per opera dello Spirito Santo. Giuseppe suo sposo, poich\u00e9 era uomo giusto e non voleva accusarla pubblicamente, pens\u00f2 di ripudiarla in segreto.\nMentre per\u00f2 stava considerando queste cose, ecco, gli apparve in sogno un angelo del Signore e gli disse: \u00abGiuseppe, figlio di Davide, non temere di prendere con te Maria, tua sposa. Infatti il bambino che \u00e8 generato in lei viene dallo Spirito Santo; ella dar\u00e0 alla luce un figlio e tu lo chiamerai Ges\u00f9: egli infatti salver\u00e0 il suo popolo dai suoi peccati\u00bb.\nTutto questo \u00e8 avvenuto perch\u00e9 si compisse ci\u00f2 che era stato detto dal Signore per mezzo del profeta: \u00abEcco, la vergine concepir\u00e0 e dar\u00e0 alla luce un figlio: a lui sar\u00e0 dato il nome di Emmanuele\u00bb, che significa Dio con noi.", "medita": "I Vangeli non ci dicono cosa possono essersi detti Maria e Giuseppe dopo questi eventi. Ci lasciano intravedere, per\u00f2, quanto il loro legame, in virt\u00f9 della rispettiva adesione alla volont\u00e0 di Dio, sia diventato ancora pi\u00f9 saldo e profondo; quanto quel <i>Non temere!</i> abbia illuminato anche il loro cammino successivo, soprattutto nei momenti di prova e difficolt\u00e0 che dovettero affrontare insieme. (Missionarie di Maria-Saveriane)", "riflettere": "Quale episodio della vita di Maria mi colpisce di pi\u00f9? Perch\u00e9?", "preghfin": "Ave, o Maria, piena di grazia,\nil Signore \u00e8 con te.\nTu sei benedetta fra le donne\ne benedetto \u00e8 il frutto del tuo seno, Ges\u00f9.\nSanta Maria, Madre di Dio,\nprega per noi peccatori,\nadesso e nell'ora della nostra morte.\nAmen."}