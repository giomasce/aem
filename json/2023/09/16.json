{"day": 16, "month": 9, "year": 2023, "weekday": 6, "date_str": "sabato 16 settembre 2023", "quotes": "1Tm 1,15-17; Sal 112", "quote_vangelo": "secondo Luca (6,43-49)", "curatore": "Claudia Lamberti", "prevangelo": "", "indications": "Santi Cornelio e Cipriano", "preghiniz": "O Dio, che hai dato al tuo popolo\ni santi Cornelio e Cipriano,\npastori generosi e martiri intrepidi,\ncon il loro aiuto\nrendici forti e perseveranti nella fede,\nper collaborare assiduamente\nall'unit\u00e0 della Chiesa.\nAmen.", "vangelo": "In quel tempo, Ges\u00f9 disse ai suoi discepoli: \u00abNon vi \u00e8 albero buono che produca un frutto cattivo, n\u00e9 vi \u00e8 d'altronde albero cattivo che produca un frutto buono. Ogni albero infatti si riconosce dal suo frutto: non si raccolgono fichi dagli spini, n\u00e9 si vendemmia uva da un rovo.\nL'uomo buono dal buon tesoro del suo cuore trae fuori il bene; l'uomo cattivo dal suo cattivo tesoro trae fuori il male: la sua bocca infatti esprime ci\u00f2 che dal cuore sovrabbonda.\nPerch\u00e9 mi invocate: \u201cSignore, Signore!\u201d e non fate quello che dico?\nChiunque viene a me e ascolta le mie parole e le mette in pratica, vi mostrer\u00f2 a chi \u00e8 simile: \u00e8 simile a un uomo che, costruendo una casa, ha scavato molto profondo e ha posto le fondamenta sulla roccia. Venuta la piena, il fiume invest\u00ec quella casa, ma non riusc\u00ec a smuoverla perch\u00e9 era costruita bene.\nChi invece ascolta e non mette in pratica, \u00e8 simile a un uomo che ha costruito una casa sulla terra, senza fondamenta. Il fiume la invest\u00ec e subito croll\u00f2; e la distruzione di quella casa fu grande\u00bb.", "medita": "L'immagine della casa costruita solidamente sulla roccia, messa in contrapposizione alla casa senza fondamenta, parla da s\u00e9: quello che conta non \u00e8 il semplice ascolto della Parola, ma la sua attuazione. Se leggiamo il brano con attenzione ci accorgiamo che la differenza non \u00e8 tra chi ascolta e chi non ascolta, perch\u00e9 tutti ascoltano. Ma tra chi mette in pratica e chi non mette in pratica.\nUna vita cristianamente fondata \u00e8 una vita che pratica la Parola di Dio. Indispensabile, per la solidit\u00e0 della nostra esistenza, \u00e8 ci\u00f2 che noi facciamo, e non ci\u00f2 che diciamo, o pensiamo, o pensiamo di fare. (Unit\u00e0 pastorale di Curtatone)", "riflettere": "Quanta roccia c'\u00e8 alla base della tua vita? Che cosa rischia di crollare?", "preghfin": "Signore,\ninsegnaci a discernere i gesti\ncon cui costruiamo sulla roccia\ndella tua Parola\nda quelli con cui costruiamo\nsulla sabbia delle nostre illusioni.\nAmen."}