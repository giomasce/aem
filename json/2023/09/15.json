{"day": 15, "month": 9, "year": 2023, "weekday": 5, "date_str": "venerd\u00ec 15 settembre 2023", "quotes": "Eb 5,7-9; Sal 30", "quote_vangelo": "secondo Giovanni (19,25-27)", "curatore": "Claudia Lamberti", "prevangelo": "", "indications": "Beata Vergine Maria addolorata", "preghiniz": "Santa Maria, prega per noi.\nSanta Madre di Dio, prega per noi.\nMadre del Crocifisso, prega per noi.\nMadre dolorosa, prega per noi.\nMadre lacrimosa, prega per noi.\nMadre afflitta, prega per noi.\nMadre desolata, prega per noi.\nSpecchio di pazienza, prega per noi.\nRifugio dei derelitti, prega per noi.\nForza dei deboli, prega per noi.\nLetizia di tutti i Santi, prega per noi.", "vangelo": "In quel tempo, stavano presso la croce di Ges\u00f9 sua madre, la sorella di sua madre, Maria madre di Cl\u00e8opa e Maria di M\u00e0gdala.\nGes\u00f9 allora, vedendo la madre e accanto a lei il discepolo che egli amava, disse alla madre: \u00abDonna, ecco tuo figlio!\u00bb. Poi disse al discepolo: \u00abEcco tua madre!\u00bb. E da quell'ora il discepolo l'accolse con s\u00e9.", "medita": "Ecco i legami che ci uniscono affettivamente ed effettivamente a Maria: \u00e8 nostra Madre, e, unita a Ges\u00f9 e subordinata a Lui, \u00e8 la nostra corredentrice. Dobbiamo a Lei il dono del Figlio sulla Croce per pagare il prezzo del nostro riscatto. Maria ci ha dato tutto, ce lo ha dato con immenso dolore. Amiamola retribuendo il suo dono totale, diamole tutta la nostra vita, il nostro cuore, la nostra volont\u00e0, i nostri averi materiali e spirituali. Mettiamoci per intero al suo servizio, solo cos\u00ec saremo all'altezza di un cos\u00ec grande e sproporzionato amore. (Carlos Werner)", "riflettere": "Rivolgiti a Maria, madre di Dio e madre della Chiesa, chiedendole che ti accompagni come un figlio.", "preghfin": "O Dio, tu hai voluto\nche la vita della Vergine\nfosse segnata dal mistero del dolore,\nconcedici, ti preghiamo,\ndi camminare con lei\nsulla via della fede\ne di unire le nostre sofferenze\nalla Passione di Cristo,\nperch\u00e9 diventino occasione di grazia\ne strumento di salvezza.\nAmen."}