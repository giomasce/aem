{"day": 10, "month": 9, "year": 2023, "weekday": 7, "date_str": "domenica 10 settembre 2023", "quotes": "Ez 33,1.7-9; Sal 94; Rm 13,8-10", "quote_vangelo": "secondo Matteo (18,15-20)", "curatore": "Claudia Lamberti", "prevangelo": "", "indications": "Salterio: terza settimana", "preghiniz": "Signore e sovrano della mia vita,\nnon lasciarmi in balia\ndello spirito dell'accidia e della leggerezza.\nConcedi al tuo servo/a\nSpirito di prudenza e di umilt\u00e0,\nSpirito di pazienza e di carit\u00e0.\nS\u00ec, sovrano e Signore,\nfa che io veda le mie colpe\ne non condanni il mio fratello,\npoich\u00e9 Tu sei benedetto nei secoli dei secoli.\nAmen.\n<i>(Sant'Efrem Siro)</i>", "vangelo": "In quel tempo, Ges\u00f9 disse ai suoi discepoli: \u00abSe il tuo fratello commetter\u00e0 una colpa contro di te, va' e ammoniscilo fra te e lui solo; se ti ascolter\u00e0, avrai guadagnato il tuo fratello; se non ascolter\u00e0, prendi ancora con te una o due persone, perch\u00e9 ogni cosa sia risolta sulla parola di due o tre testimoni. Se poi non ascolter\u00e0 costoro, dillo alla comunit\u00e0; e se non ascolter\u00e0 neanche la comunit\u00e0, sia per te come il pagano e il pubblicano.\nIn verit\u00e0 io vi dico: tutto quello che legherete sulla terra sar\u00e0 legato in cielo, e tutto quello che scioglierete sulla terra sar\u00e0 sciolto in cielo.\nIn verit\u00e0 io vi dico ancora: se due di voi sulla terra si metteranno d'accordo per chiedere qualunque cosa, il Padre mio che \u00e8 nei cieli gliela conceder\u00e0. Perch\u00e9 dove sono due o tre riuniti nel mio nome, l\u00ec sono io in mezzo a loro\u00bb.", "medita": "Il perdono non consiste in una emozione, ma in una decisione. Non nasce come evento improvviso, ma come un percorso.\nLa portata scandalosa del perdono, ci\u00f2 che va contro tutti i nostri istinti, sta nel fatto che \u00e8 la vittima che deve convertirsi, non colui che ha offeso, ma colui che ha subito l'offesa. Ges\u00f9 indica un percorso in cinque passi.\nIl primo \u00e8 il pi\u00f9 esigente: tu puoi intervenire nella vita di un altro e toccarlo nell'intimo solo se ha preso carne e sangue dentro di te la parola <i>fratello</i>. Solo la fraternit\u00e0 reale legittima il dialogo.\nIl secondo momento: tu va' e parla, non chiuderti in un silenzio ostile, ma sii tu a riallacciare la relazione.\n<i>Se ti ascolta, avrai guadagnato tuo fratello</i>. Verbo stupendo: guadagnare un fratello. Il fratello \u00e8 un guadagno, un tesoro per te e per il mondo.\nPoi gli altri passi: <i>con te una o due persone, infine parlane alla comunit\u00e0. E se non ascolta sia per te come il pagano e il pubblicano</i>. Un escluso, uno scarto? No. Con lui ti comporterai come ha fatto Ges\u00f9, che siede a mensa con i pubblicani per annunciare la bella notizia della tenerezza di un Dio chino su ciascuno dei suoi figli.\n<i>Tutto quello che legherete o che scioglierete sulla terra, lo sar\u00e0 anche in cielo</i>. Ges\u00f9 non parla da giurista, non lo fa mai. \u00c8 il potere conferito a tutti i fratelli di diventare presenza che de-crea il male, con gesti che vengono da Dio; perdonare i nemici, trasfigurare il dolore, immedesimarsi nel prossimo: \u00e8 l'eternit\u00e0 che si insinua nell'istante. Infatti: ci\u00f2 che scioglierete, come lui ha sciolto Lazzaro dalle bende della morte; ci\u00f2 che legherete, come lui ha legato a s\u00e9 uomini e donne; ci\u00f2 che scioglierete avr\u00e0 libert\u00e0 per sempre, ci\u00f2 che legherete avr\u00e0 comunione per sempre. (Ermes Ronchi\u2014Avvenire)", "riflettere": "Abbiamo fede nella preghiera comunitaria? Ci accordiamo con alcuni fratelli per delle intenzioni di preghiera comuni?", "preghfin": "O Padre, facci comprendere che siamo tua Chiesa\nnella misura in cui ti preghiamo uniti, tutti:\nfedeli e ministri, santi e peccatori\nabbiamo bisogno di Te\ne non siamo e possiamo nulla senza di Te.\nPer il nostro Signore Ges\u00f9 Cristo,\ntuo Figlio, che \u00e8 Dio e vive e regna con te,\nnell'unit\u00e0 dello Spirito Santo, per tutti i secoli dei secoli.\nAmen."}