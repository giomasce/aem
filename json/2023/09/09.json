{"day": 9, "month": 9, "year": 2023, "weekday": 6, "date_str": "sabato 9 settembre 2023", "quotes": "Col 1,21-23; Sal 53", "quote_vangelo": "secondo Luca (6,1-5)", "curatore": "Claudia Lamberti", "prevangelo": "", "indications": "", "preghiniz": "Figlio di Dio,\nSignore del tempo e della storia,\ntu ci vuoi liberi,\nperch\u00e9 in ogni momento\npossiamo renderti lode\ne glorificare il tuo nome nella fedelt\u00e0 alla tua parola.\nMa tu ci riveli che gloria di Dio\n\u00e8 l'uomo vivente.\nSolo nella misericordia,\nservendo nel tuo amore ogni uomo,\nrenderemo gloria a te\ne apriremo il nostro tempo\nal grande sabato senza fine.\nAmen.", "vangelo": "Un sabato Ges\u00f9 passava fra campi di grano e i suoi discepoli coglievano e mangiavano le spighe, sfregandole con le mani.\nAlcuni farisei dissero: \u00abPerch\u00e9 fate in giorno di sabato quello che non \u00e8 lecito?\u00bb. Ges\u00f9 rispose loro: \u00abNon avete letto quello che fece Davide, quando lui e i suoi compagni ebbero fame? Come entr\u00f2 nella casa di Dio, prese i pani dell'offerta, ne mangi\u00f2 e ne diede ai suoi compagni, sebbene non sia lecito mangiarli se non ai soli sacerdoti?\u00bb.\nE diceva loro: \u00abIl Figlio dell'uomo \u00e8 signore del sabato\u00bb.", "medita": "Ges\u00f9 ci invita a riconoscere che la legge e le regole ci sono date non come un assoluto, ma per il bene della persona. Dio ha dato i dieci comandamenti al popolo di Israele perch\u00e9 cammini sulle sue vie e viva l'alleanza con Lui. Che per\u00f2 questo non basti a salvarci Paolo lo dice con chiarezza pi\u00f9 volte: a salvarci non \u00e8 la fedelt\u00e0 a una legge, ma la comunione con il Signore.\nLe regole della legge sono un aiuto per vivere l'alleanza con Dio, ma Papa Francesco, con tanta sapienza, ripete che sono sbagliati sia la rigidit\u00e0 sia il lassismo: non va bene n\u00e9 l'atteggiamento di chi dice \u00abc'\u00e8 la regola e vado avanti dritto, stringendo i denti\u00bb n\u00e9 quello di chi pensa che va meglio vivere senza regole.\nA questo proposito occorre invocare il dono dello Spirito Santo e chiedergli la sapienza che ci aiuta a camminare liberi e fedeli. (Parrocchia Buon Pastore, Macerata)", "riflettere": "Abbiamo mai preteso di insegnare a Ges\u00f9 che cosa sarebbe giusto per noi?", "preghfin": "Molti non comprendono\nla forza liberante del tuo evangelo:\nfa' loro scoprire il tuo volto di compassione\nche li rende liberi e gioiosi.\nMolti si accontentano\ndi una osservanza\nche spegne in loro la creativit\u00e0 della vita:\nmanda loro il tuo Spirito\nche soffia dove vuole e rinnova ogni cosa.\nMolti si nascondono dietro una legge\nche li rassicura:\nsuscita in loro lo sguardo dell'amore\nche va oltre la giustizia e il diritto.\nRendici liberi nel tuo amore, Signore!\nAmen."}