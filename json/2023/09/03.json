{"day": 3, "month": 9, "year": 2023, "weekday": 7, "date_str": "domenica 3 settembre 2023", "quotes": "Ger 20,7-9; Sal 62; Rm 12,1-2", "quote_vangelo": "secondo Matteo (16,21-27)", "curatore": "Claudia Lamberti", "prevangelo": "", "indications": "San Gregorio Magno\nSalterio: seconda settimana", "preghiniz": "San Gregorio, insigne pastore della chiesa,\ncon la tua vita hai effuso nel mondo\nla piet\u00e0 e la dottrina cristiana.\nInsegna a noi oggi,\na metterci al servizio dei fratelli\ncon semplicit\u00e0 di cuore.\nSan Gregorio Magno, prega per noi.\nAmen.", "vangelo": "In quel tempo, Ges\u00f9 cominci\u00f2 a spiegare ai suoi discepoli che doveva andare a Gerusalemme e soffrire molto da parte degli anziani, dei capi dei sacerdoti e degli scribi, e venire ucciso e risorgere il terzo giorno.\nPietro lo prese in disparte e si mise a rimproverarlo dicendo: \u00abDio non voglia, Signore; questo non ti accadr\u00e0 mai\u00bb. Ma egli, voltandosi, disse a Pietro: \u00abVa' dietro a me, Satana! Tu mi sei di scandalo, perch\u00e9 non pensi secondo Dio, ma secondo gli uomini!\u00bb.\nAllora Ges\u00f9 disse ai suoi discepoli: \u00abSe qualcuno vuole venire dietro a me, rinneghi se stesso, prenda la sua croce e mi segua. Perch\u00e9 chi vuole salvare la propria vita, la perder\u00e0; ma chi perder\u00e0 la propria vita per causa mia, la trover\u00e0.\nInfatti quale vantaggio avr\u00e0 un uomo se guadagner\u00e0 il mondo intero, ma perder\u00e0 la propria vita? O che cosa un uomo potr\u00e0 dare in cambio della propria vita?\nPerch\u00e9 il Figlio dell'uomo sta per venire nella gloria del Padre suo, con i suoi angeli, e allora render\u00e0 a ciascuno secondo le sue azioni\u00bb.", "medita": "Pietro, ingalluzzito dal complimento di Ges\u00f9 per la sua risposta sul cosa dice la gente di lui: <i>Tu sei il Cristo</i>, si sente autorizzato a esortare il Maestro ad evitare le molte sofferenze, il rifiuto degli anziani, dei capi dei sacerdoti e degli scribi, e la morte, nonch\u00e9 la risurrezione dopo tre giorni. Ma questa l'apostolo non l'aveva nemmeno presa in considerazione. Come avrebbe potuto?\nLa risposta di Ges\u00f9 lo gela: <i>Va' dietro a me, Satana! Perch\u00e9 tu non pensi secondo Dio, ma secondo gli uomini</i>. Perch\u00e9 queste parole cos\u00ec dure? Il fatto che esse, con le parole latine: <i>Vade retro, Satana!</i>, siano diventate una frase fatta con il significato del \u201cpussa via!\u201d al cane, o al \u201clevati dai piedi!\u201d alle persone moleste, le ha fatte diventare una \u201crispostaccia\u201d, falsandone il vero significato. Cio\u00e8: Mettiti dietro a me! Ritorna a fare il discepolo. Ges\u00f9 \u00e8 il maestro che lo ha chiamato seguirlo: <i>Vieni dietro a me</i>. Pietro, adesso, con la sua proposta rovescia i ruoli, dicendo al maestro: <i>Vieni dietro a me</i>. Esattamente come aveva fatto Satana nel deserto. (Tonino Lasconi)", "riflettere": "Pietro si sente in diritto di rimproverare Ges\u00f9 senza valutare il piano di Dio e cos\u00ec \u201cpassa davanti\u201d a Ges\u00f9; perci\u00f2, egli gli comanda di tornare al suo posto! Quante volte \u201csappiamo noi\u201d cosa \u00e8 meglio fare per la nostra vita senza ascoltare e obbedire a Ges\u00f9?", "preghfin": "Glorioso Apostolo Pietro, ci rivolgiamo a te,\ncon la certezza di essere compresi ed esauditi.\nTu che, chiamato dal Signore, con generosit\u00e0 lo hai seguito\ne, divenuto suo discepolo, primo fra tutti,\nlo hai proclamato Figlio di Dio.\nTu che hai sperimentato l'amicizia,\nsei stato testimone della sua angoscia e della sua gloria.\nTu che, pur avendolo rinnegato,\nhai saputo scorgere nel suo sguardo l'amore perdonante.\nChiedi per noi al tuo Maestro e Signore\nla grazia della sequela fedele.\nE se, con certi nostri atti,\nanche noi dovessimo rinnegare il Cristo,\nfa' che, come te, ci lasciamo guardare da Lui\ne, pentiti, possiamo ricominciare\nil cammino della fedelt\u00e0 e dell'amicizia\nche concluderemo, insieme con te,\nin cielo accanto a Cristo nostro Signore.\nAmen."}