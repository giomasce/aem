{"day": 4, "month": 9, "year": 2023, "weekday": 1, "date_str": "luned\u00ec 4 settembre 2023", "quotes": "1Ts 4,13-18; Sal 95", "quote_vangelo": "secondo Luca (4,16-30)", "curatore": "Claudia Lamberti", "prevangelo": "", "indications": "", "preghiniz": "Padre nostro, che sei nei cieli, sia santificato il Tuo nome,\nvenga il Tuo regno,\nsia fatta la Tua volont\u00e0 come in cielo cos\u00ec in terra.\nDacci oggi il nostro pane quotidiano\ne rimetti a noi i nostri debiti\ncome anche noi li rimettiamo ai nostri debitori,\ne non abbandonarci alla tentazione, ma liberaci dal male. Amen.", "vangelo": "In quel tempo, Ges\u00f9 venne a N\u00e0zaret, dove era cresciuto, e secondo il suo solito, di sabato, entr\u00f2 nella sinagoga e si alz\u00f2 a leggere. Gli fu dato il rotolo del profeta Isaia; apr\u00ec il rotolo e trov\u00f2 il passo dove era scritto: \u00abLo Spirito del Signore \u00e8 sopra di me; per questo mi ha consacrato con l'unzione e mi ha mandato a portare ai poveri il lieto annuncio, a proclamare ai prigionieri la liberazione e ai ciechi la vista; a rimettere in libert\u00e0 gli oppressi, a proclamare l'anno di grazia del Signore\u00bb.\nRiavvolse il rotolo, lo riconsegn\u00f2 all'inserviente e sedette. Nella sinagoga, gli occhi di tutti erano fissi su di lui. Allora cominci\u00f2 a dire loro: \u00abOggi si \u00e8 compiuta questa Scrittura che voi avete ascoltato\u00bb.\nTutti gli davano testimonianza ed erano meravigliati delle parole di grazia che uscivano dalla sua bocca e dicevano: \u00abNon \u00e8 costui il figlio di Giuseppe?\u00bb. Ma egli rispose loro: \u00abCertamente voi mi citerete questo proverbio: \u201cMedico, cura te stesso. Quanto abbiamo udito che accadde a Caf\u00e0rnao, fallo anche qui, nella tua patria!\u201d\u00bb. Poi aggiunse: \u00abIn verit\u00e0 io vi dico: nessun profeta \u00e8 bene accetto nella sua patria. Anzi, in verit\u00e0 io vi dico: c'erano molte vedove in Israele al tempo di Elia, quando il cielo fu chiuso per tre anni e sei mesi e ci fu una grande carestia in tutto il paese; ma a nessuna di esse fu mandato Elia, se non a una vedova a Sarepta di Sidone. C'erano molti lebbrosi in Israele al tempo del profeta Eliseo; ma nessuno di loro fu purificato, se non Naam\u00e0n, il Siro\u00bb.\nAll'udire queste cose, tutti nella sinagoga si riempirono di sdegno. Si alzarono e lo cacciarono fuori della citt\u00e0 e lo condussero fin sul ciglio del monte, sul quale era costruita la loro citt\u00e0, per gettarlo gi\u00f9. Ma egli, passando in mezzo a loro, si mise in cammino.", "medita": "Al centro della nostra riflessione poniamo Ges\u00f9, impegnato nella sua missione di evangelizzazione nella sinagoga ove attribuisce a s\u00e9 la parola di Dio che riguarda la missione del Messia. Coglie anche l'occasione di parlare apertamente e dire il suo pensiero circa il modo di vivere e di comportarsi dei suoi concittadini, per nulla riconoscenti verso il Signore. Il coraggio del suo parlare deriva dalla sua divinit\u00e0. Egli pu\u00f2 parlare con autorit\u00e0, ma chi \u00e8 prevenuto nei suoi confronti lo dileggia, identificandolo con il figlio del carpentiere. Possiamo dire che, davanti a quei presunti sapienti, Ges\u00f9 non ha per loro le carte in regola per parlare. Ma egli parla e parla con sincerit\u00e0 e sottolinea anche il fatto che proprio perch\u00e9 parla a casa sua egli \u00e8 pi\u00f9 esposto alle critiche e di fatto Ges\u00f9 viene cacciato dalla sinagoga e dalla citt\u00e0. Quanto \u00e8 difficile essere apprezzati, sostenuti ed incoraggiati proprio nell'ambito della cerchia ristretta delle persone care o che tali dovrebbero essere! (Antonio Rungi)", "riflettere": "Sappiamo riconoscere e ascoltare gli uomini del nostro tempo che realmente testimoniano nella loro vita il Vangelo di Cristo? Quale contributo diamo a proclamare il lieto annunzio del Vangelo?", "preghfin": "O Dio,\nche nel profeta accolto dai pagani\ne rifiutato in patria\nmanifesti il dramma dell'umanit\u00e0\nche accetta o respinge la tua salvezza,\nfa' che nella tua Chiesa\nnon venga meno il coraggio\ndell'annunzio missionario del Vangelo.\nAmen."}