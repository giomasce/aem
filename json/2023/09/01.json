{"day": 1, "month": 9, "year": 2023, "weekday": 5, "date_str": "venerd\u00ec 1 settembre 2023", "quotes": "1Ts 4,1-8; Sal 96", "quote_vangelo": "secondo Matteo (25,1-13)", "curatore": "Claudia Lamberti", "prevangelo": "", "indications": "Tempo ordinario\nSalterio: prima settimana", "preghiniz": "Benedetto sei tu, Signore nostro Dio:\ntu sei lo Sposo che viene e ci chiama alla festa di nozze.\nRisveglia i nostri cuori addormentati,\nillumina coloro che cercano il cammino\ne donaci di partecipare alla gioia del tuo regno.\nTu sei Dio e vivi e regni nei secoli dei secoli.\nAmen.", "vangelo": "In quel tempo, Ges\u00f9 disse ai suoi discepoli questa parabola: \u00abIl regno dei cieli sar\u00e0 simile a dieci vergini che presero le loro lampade e uscirono incontro allo sposo. Cinque di esse erano stolte e cinque sagge; le stolte presero le loro lampade, ma non presero con s\u00e9 l'olio; le sagge invece, insieme alle loro lampade, presero anche l'olio in piccoli vasi. Poich\u00e9 lo sposo tardava, si assopirono tutte e si addormentarono.\nA mezzanotte si alz\u00f2 un grido: \u201cEcco lo sposo! Andategli incontro!\u201d. Allora tutte quelle vergini si destarono e prepararono le loro lampade. Le stolte dissero alle sagge: \u201cDateci un po' del vostro olio, perch\u00e9 le nostre lampade si spengono\u201d. Le sagge risposero: \u201cNo, perch\u00e9 non venga a mancare a noi e a voi; andate piuttosto dai venditori e compratevene\u201d.\nOra, mentre quelle andavano a comprare l'olio, arriv\u00f2 lo sposo e le vergini che erano pronte entrarono con lui alle nozze, e la porta fu chiusa. Pi\u00f9 tardi arrivarono anche le altre vergini e incominciarono a dire: \u201cSignore, signore, aprici!\u201d. Ma egli rispose: \u201cIn verit\u00e0 io vi dico: non vi conosco\u201d.\nVegliate dunque, perch\u00e9 non sapete n\u00e9 il giorno n\u00e9 l'ora\u00bb.", "medita": "\u00c8 stato detto, ed \u00e8 vero, \u00e8 stato detto senza inganno: <i>Bussate e vi sar\u00e0 aperto</i>, ma si deve bussare adesso ch'\u00e8 il tempo della misericordia, non quando sar\u00e0 il tempo del giudizio. Poich\u00e9 questi tempi non possono confondersi, dal momento che la Chiesa canta al proprio Signore la misericordia e la giustizia. Pentiti ora ch'\u00e8 tempo di misericordia. Ti pentirai forse al tempo del giudizio? Se farai cos\u00ec ti troverai tra le vergini alle quali fu chiusa in faccia la porta. <i>Signore, Signore, aprici</i>. Non si pentirono forse di non aver portato l'olio con loro? Ma che cosa giov\u00f2 la tardiva resipiscenza, quando furono derise dalla vera sapienza? La porta, dunque, fu chiusa. E che cosa fu detto loro? <i>Non so chi siete</i>. Non le conosceva forse Colui che conosce tutto? Che significa allora: <i>Non so chi siete</i>? Io non vi approvo, ma vi riprovo. Io non vi riconosco conformi alla mia sapienza creatrice; essa non conosce i vizi ma, cosa da sottolineare, non li conosce eppure li giudica. L'ignora perch\u00e9 non li ha fatti, ma li giudica perch\u00e9 li biasima. In questo senso, dunque io non vi conosco. (Sant'Agostino, <i>Discorso 93</i>)", "riflettere": "La parola \u201cprevidente\u201d significa \u201ccolui che prende misure in anticipo\u201d. Per quanto riguarda la fede, sei previdente? Hai una riserva di preghiera nella tua vita? Dobbiamo pregare bene e abbastanza nei giorni tranquilli per avere un bagaglio di forze per i giorni di tempesta.", "preghfin": "Insegnaci a vegliare, o Signore risorto,\ninsegnaci a pregare senza mai stancarci.\nTu ci hai tracciato la via mentre, nel segreto,\nrestavi in preghiera lungo tutta la notte.\nHai preso con te dei compagni di veglia,\nper manifestare loro il tuo volto di gloria.\nHai preso con te dei compagni di sofferenza,\nper vegliare e pregare nell'ora dell'angoscia.\nFa' che la nostra vigilanza,\nche l'olio delle nostre lampade,\nci permettano di entrare quando tu ci chiamerai.\nLa tua dimora di luce vedranno i nostri occhi:\ndai nostri cuori sgorgher\u00e0 il cantico eterno.\nAmen."}