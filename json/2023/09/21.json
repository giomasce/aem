{"day": 21, "month": 9, "year": 2023, "weekday": 4, "date_str": "gioved\u00ec 21 settembre 2023", "quotes": "Ef 4,1-7.11-13; Sal 18", "quote_vangelo": "secondo Matteo (9,9-13)", "curatore": "Claudia Lamberti", "prevangelo": "", "indications": "San Matteo", "preghiniz": "O Dio,\nche nel disegno della tua misericordia\nhai scelto Matteo il pubblicano\ne lo hai costituito apostolo del Vangelo,\nconcedi anche a noi,\nper il suo esempio e la sua intercessione,\ndi corrispondere alla vocazione cristiana\ne di seguirti fedelmente\nin tutti i giorni della nostra vita.\nAmen.", "vangelo": "In quel tempo, mentre andava via, Ges\u00f9, vide un uomo, chiamato Matteo, seduto al banco delle imposte, e gli disse: \u00abSeguimi\u00bb. Ed egli si alz\u00f2 e lo segu\u00ec.\nMentre sedeva a tavola nella casa, sopraggiunsero molti pubblicani e peccatori e se ne stavano a tavola con Ges\u00f9 e con i suoi discepoli. Vedendo ci\u00f2, i farisei dicevano ai suoi discepoli: \u00abCome mai il vostro maestro mangia insieme ai pubblicani e ai peccatori?\u00bb.\nUdito questo, disse: \u00abNon sono i sani che hanno bisogno del medico, ma i malati. Andate a imparare che cosa vuol dire: \u201cMisericordia io voglio e non sacrifici\u201d. Io non sono venuto infatti a chiamare i giusti, ma i peccatori\u00bb.", "medita": "Ges\u00f9 conta sugli uomini e ad alcuni di loro affida una missione speciale, come fa con gli apostoli che costituisce come fondamento della Chiesa. Tra di loro, c'\u00e8 Matteo.\nQuando giunge il giorno voluto da Dio sin dall'eternit\u00e0, Ges\u00f9 passa e lo guarda. Non \u00e8 un passaggio o uno sguardo qualunque. La scelta di Matteo \u00e8 dall'eternit\u00e0 e lo sguardo di Ges\u00f9 ha la luce di una chiamata.\nLa scelta e la chiamata sono gratuite. Da noi dipende, in piena libert\u00e0, la risposta. Quella di Matteo \u00e8 stata immediata: \u00abEgli si alz\u00f2 e lo segu\u00ec\u00bb. Il desiderio di Dio \u00e8 proprio questo, che rispondiamo con generosit\u00e0 e prontezza alla sua chiamata.\nMatteo riceve in casa sua Ges\u00f9. In questo invito abbiamo un esempio del significato della chiamata. Ges\u00f9 chiama per invitarci alla sua amicizia, per vivere nella sua intimit\u00e0.\nGes\u00f9 sceglie e chiama gratuitamente. Anche se siamo peccatori, ci chiama per essere suoi amici. Lo fa per mezzo della sua misericordia e del perdono che ci offre il suo cuore accogliente. (Javier Massa)", "riflettere": "Crediamo di poter incontrare il Signore solo in alcune occasioni, secondo i nostri schemi, o lo riconosciamo ovunque e in qualunque uomo?", "preghfin": "Signore,\nanche noi come Matteo\nci troviamo seduti e immersi\nnella frenesia delle nostre giornate:\nvieni ad incontrarci\ne la tua voce\nrischiari la nostra vita\ndonando senso\ne gusto al nostro fare.\nAmen."}