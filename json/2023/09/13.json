{"day": 13, "month": 9, "year": 2023, "weekday": 3, "date_str": "mercoled\u00ec 13 settembre 2023", "quotes": "Col 3,1-11; Sal 144", "quote_vangelo": "secondo Luca (6,20-26)", "curatore": "Claudia Lamberti", "prevangelo": "", "indications": "San Giovanni Crisostomo", "preghiniz": "O San Giovanni Crisostomo,\ntu che sei stato pastore forte e coraggioso\nnel guidare il popolo di Dio,\npur in mezzo alle prove\ne alle persecuzioni dei nemici,\ndonaci la docilit\u00e0 del gregge\nche si lascia condurre nella volont\u00e0 del Padre,\nabbracciando ogni giorno la nostra croce.\nTu che sei stato dottore sapiente\nnello scrutare le Sacre Scritture,\ndonaci il gusto per la Parola di Dio\nperch\u00e9 sempre e dovunque\nci conformiamo a Cristo, nostro Maestro.\nTu che hai saputo coniugare\nle vette della preghiera e della Liturgia\ncon l'attenzione ai poveri e ai bisognosi,\ndonaci un cuore aperto all'azione dello Spirito\nperch\u00e9 la carit\u00e0 sia l'unico nostro debito con tutti.\nA te oggi noi ricorriamo,\naffinch\u00e9 possa impetrarci, dalla Santa Trinit\u00e0,\nintelligenza, coraggio, operosit\u00e0 e credibilit\u00e0,\nda veri costruttori del regno di Dio nel mondo.\nAmen.", "vangelo": "In quel tempo, Ges\u00f9, alz\u00e0ti gli occhi verso i suoi discepoli, diceva: \u00abBeati voi, poveri, perch\u00e9 vostro \u00e8 il regno di Dio. Beati voi, che ora avete fame, perch\u00e9 sarete saziati. Beati voi, che ora piangete, perch\u00e9 riderete. Beati voi, quando gli uomini vi odieranno e quando vi metteranno al bando e vi insulteranno e disprezzeranno il vostro nome come infame, a causa del Figlio dell'uomo. Rallegratevi in quel giorno ed esultate perch\u00e9, ecco, la vostra ricompensa \u00e8 grande nel cielo. Allo stesso modo infatti agivano i loro padri con i profeti.\nMa guai a voi, ricchi, perch\u00e9 avete gi\u00e0 ricevuto la vostra consolazione. Guai a voi, che ora siete sazi, perch\u00e9 avrete fame. Guai a voi, che ora ridete, perch\u00e9 sarete nel dolore e piangerete. Guai, quando tutti gli uomini diranno bene di voi. Allo stesso modo infatti agivano i loro padri con i falsi profeti\u00bb.", "medita": "Il messaggio delle beatitudini \u00e8 un inno alla vita che risolleva i deboli e gli abbandonati, svelando che Dio \u00e8 fedele alla sua promessa.\nGli affamati e gli assetati, i poveri e i perseguitati, i sofferenti e tutti i diseredati possederanno \u201cil regno dei cieli\u201d. Gli uomini \u201cmiti e mansueti\u201d possederanno anche \u201cla terra\u201d.\nTerra e cielo sono \u201ctutto\u201d per chi non ha niente e per chi non conta niente agli occhi del mondo. \u201cDio \u00e8 tutto per te\u201d, esclama sant'Agostino: \u201cDio, se hai fame \u00e8 pane, se hai sete \u00e8 acqua per te, se sei nelle tenebre \u00e8 luce per te\u201d. La promessa si realizza gi\u00e0 nella vita terrestre per gli uomini che ispirano la loro esistenza a Cristo, riconoscendo che il Messia ha vissuto per primo le beatitudini che aveva proclamato sul monte. \u00c8 questa la grande \u201cscoperta\u201d dei Padri della Chiesa. Il Figlio di Dio nella sua umanit\u00e0 ha vissuto lo stile delle beatitudini: \u201cGes\u00f9, tutte le beatitudini che ha annunziato nel Vangelo, le conferma con il suo esempio\u201d, dice il grande teologo Origene. Ges\u00f9 \u00e8 veramente \u201cbeato\u201d perch\u00e9 \u00e8 povero, mite, misericordioso, affamato e assetato di giustizia, puro di cuore, costruttore di pace. Ges\u00f9 \u00e8 \u201cbeato\u201d perch\u00e9 \u00e8 stato perseguitato per la giustizia fino a morire sulla croce.\nNelle \u201cbeatitudini\u201d il Figlio di Dio rivela se stesso. E le beatitudini rivelano il Messia. Nel \u201cdiscorso della montagna\u201d i primi cristiani riconobbero il pi\u00f9 alto progetto della imitazione di Cristo. (Pietro Meloni)", "riflettere": "Sappiamo sperare in una ricompensa nel cielo? O non riusciamo a sopportare le difficolt\u00e0 quotidiane dell'essere testimoni di Cristo?", "preghfin": "Oh Signore,\nfa' che con il tuo Santo Spirito\npossa essere mite, misericordioso\ne puro di cuore\ne che affamato della tua giustizia\npossa essere operatore di pace.\nOh Signore, fa' che possa piangere tutti i peccati\ned essere povero di fronte a te.\nOh Signore, fa' che negli insulti e nelle persecuzioni,\npossa esultare per la ricompensa promessa da Te nei cieli.\nAmen."}