{"day": 26, "month": 9, "year": 2023, "weekday": 2, "date_str": "marted\u00ec 26 settembre 2023", "quotes": "Esd 6,7-8.12b.14-20; Sal 121", "quote_vangelo": "secondo Luca (8,19-21)", "curatore": "Claudia Lamberti", "prevangelo": "", "indications": "Consacrazione della Cattedrale di Pisa", "preghiniz": "Maria, Regina del mondo,\nMadre di Ges\u00f9 e Madre nostra\na te affidiamo la nostra Diocesi\nchiedendoti di intercedere\nperch\u00e9 il tuo Sposo divino,\nlo Spirito Santo,\nsoffi su tutti noi\nche in questa terra viviamo\ne ci riempia di coraggio, forza e gioia\nper annunciare con la Parola\ne soprattutto con la vita\nche tuo Figlio Ges\u00f9\nil Crocifisso-Risorto\n\u00e8 la salvezza di tutti gli uomini\ne di tutto l'universo.\nCos\u00ec sia!", "vangelo": "In quel tempo, andarono da Ges\u00f9 la madre e i suoi fratelli, ma non potevano avvicinarlo a causa della folla.\nGli fecero sapere: \u00abTua madre e i tuoi fratelli stanno fuori e desiderano vederti\u00bb.\nMa egli rispose loro: \u00abMia madre e miei fratelli sono questi: coloro che ascoltano la parola di Dio e la mettono in pratica\u00bb.", "medita": "Qualcuno interrompe Ges\u00f9: <i>Tua madre e i tuoi fratelli stanno fuori e desiderano vederti</i>. Il Maestro risponde, tra la sorpresa di tutti: <i>Mia madre e i miei fratelli sono quelli che ascoltano la parola di Dio e la mettono in pratica</i>. \u00c8 uno dei momenti del Vangelo in cui Ges\u00f9 parla di un nuovo tipo di relazione, pi\u00f9 forte di quella che lo univa visibilmente a sua madre: il legame della famiglia soprannaturale, che nasce con l'ascolto e l'accettazione della parola di Dio. La Chiesa \u00e8, citando il Catechismo, \u00abla vera famiglia di Ges\u00f9\u00bb. Papa Francesco lo conferma: \u00abGes\u00f9 ha formato una nuova famiglia, non pi\u00f9 basata su legami naturali\u00bb. La fede ha un potere di fecondit\u00e0 tanto forte da generare nuove unioni reali. (Elvira Lorenzo, Opus Dei)", "riflettere": "Abbiamo un padre spirituale, un vero fratello nella fede che ci aiuti a mettere in pratica la Parola di Dio? Cominciamo a cercarlo!", "preghfin": "Rapisca, ti prego, o Signore,\nl'ardente e dolce forza del tuo amore\nla mente mia da tutte le cose\nche sono sotto il cielo,\nperch\u00e9 io muoia per amore dell'amor tuo,\ncome tu ti sei degnato morire\nper amore dell'amor mio.\nAmen.\n<i>(San Francesco d'Assisi)</i>"}