{"day": 5, "month": 9, "year": 2023, "weekday": 2, "date_str": "marted\u00ec 5 settembre 2023", "quotes": "1Ts 5,1-6.9-11; Sal 26", "quote_vangelo": "secondo Luca (4,31-37)", "curatore": "Claudia Lamberti", "prevangelo": "", "indications": "", "preghiniz": "Signore Ges\u00f9,\nnoi crediamo in te ma\naumenta la nostra fede.\nTu vedi la nostra povert\u00e0,\ni nostri tentativi di ritornare a Te.\nTendici la mano,\ntoccaci il cuore\ne sapremo inginocchiarci davanti a Te,\nriconoscerti come il Signore della storia,\ncolui che ha potere sul cosmo,\ne adorarti con il Padre e lo Spirito Santo.\nAmen.", "vangelo": "In quel tempo, Ges\u00f9 scese a Caf\u00e0rnao, citt\u00e0 della Galilea, e in giorno di sabato insegnava alla gente. Erano stupiti del suo insegnamento perch\u00e9 la sua parola aveva autorit\u00e0.\nNella sinagoga c'era un uomo che era posseduto da un demonio impuro; cominci\u00f2 a gridare forte: \u00abBasta! Che vuoi da noi, Ges\u00f9 Nazareno? Sei venuto a rovinarci? Io so chi tu sei: il santo di Dio!\u00bb.\nGes\u00f9 gli ordin\u00f2 severamente: \u00abTaci! Esci da lui!\u00bb. E il demonio lo gett\u00f2 a terra in mezzo alla gente e usc\u00ec da lui, senza fargli alcun male.\nTutti furono presi da timore e si dicevano l'un l'altro: \u00abChe parola \u00e8 mai questa, che comanda con autorit\u00e0 e potenza agli spiriti impuri ed essi se ne vanno?\u00bb. E la sua fama si diffondeva in ogni luogo della regione circostante.", "medita": "Cosa sono gli spiriti impuri? In ebraico l'aggettivo impuro si dice <i>tam\u00e9</i> che, in alcune fonti, indica anche una persona \u201csepolta\u201d, bloccata. Lo spirito immondo ti blocca nella capacit\u00e0 di amare. Crea nella mente e nel cuore distorsioni, angosce, spirito di indifferenza, di maldicenza, di amore solo per se stessi, di paura di essere messi da parte, di paura di non contare affettivamente per qualcuno; e quanti altri spiriti \u00abcattivi\u00bb, immondi, girano tra noi e rovinano la nostra vita? Come allontanarli dalla nostra e dalla vita degli altri? Le nostre armi sono la fede, il Vangelo e l'amicizia con Ges\u00f9, poich\u00e9 anche gli spiriti immondi si sottomettono a loro. Solo se accogli la Sua Presenza potrai capire davvero cosa \u00e8 l'amore puro, anzi chi \u00e8 l'amore puro. \u00c8 Dio! La presenza di Ges\u00f9 realizza dentro e fuori di noi un'opera di bellezza unica, perch\u00e9 nessuno ci ama come ci ama Lui; per questo solo Lui pu\u00f2 agire in noi come il Padre, esercitando la potenza dello Spirito Santo che porta pace, bellezza, gioia nei cuori! (Ufficio per la pastorale giovanile, diocesi di Novara)", "riflettere": "Sappiamo riconoscere l'autorit\u00e0 della parola di Cristo in mezzo alle tante voci che riempiono la nostra vita?", "preghfin": "Signore Ges\u00f9,\ntu sei venuto a guarire i cuori feriti e tribolati:\nti prego di guarire i traumi\nche provocano turbamenti nel mio cuore.\nTi prego, in particolar modo,\ndi guarire quelli che sono causa di peccato.\nSignore Ges\u00f9, tu conosci i miei problemi,\nli pongo tutti nel tuo cuore di buon Pastore.\nTi prego, in virt\u00f9 di quella grande piaga\naperta nel tuo cuore,\ndi guarire le piccole ferite che sono nel mio.\nAmen."}