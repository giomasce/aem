{"day": 2, "month": 9, "year": 2023, "weekday": 6, "date_str": "sabato 2 settembre 2023", "quotes": "1Ts 4,9-11; Sal 97", "quote_vangelo": "secondo Matteo (25,14-30)", "curatore": "Claudia Lamberti", "prevangelo": "", "indications": "", "preghiniz": "O Padre,\nche affidi alle mani dell'uomo\ntutti i beni della creazione e della grazia,\nfa' che la nostra buona volont\u00e0\nmoltiplichi i frutti della tua provvidenza;\nrendici sempre operosi\ne vigilanti in attesa del tuo ritorno,\nnella speranza di sentirci chiamare servi buoni e fedeli,\ne cos\u00ec entrare nella gioia del tuo regno.\nAmen.", "vangelo": "In quel tempo, Ges\u00f9 disse ai suoi discepoli questa parabola: \u00abAvverr\u00e0 come a un uomo che, partendo per un viaggio, chiam\u00f2 i suoi servi e consegn\u00f2 loro i suoi beni. A uno diede cinque talenti, a un altro due, a un altro uno, secondo le capacit\u00e0 di ciascuno; poi part\u00ec.\nSubito colui che aveva ricevuto cinque talenti and\u00f2 a impiegarli, e ne guadagn\u00f2 altri cinque. Cos\u00ec anche quello che ne aveva ricevuti due, ne guadagn\u00f2 altri due. Colui invece che aveva ricevuto un solo talento, and\u00f2 a fare una buca nel terreno e vi nascose il denaro del suo padrone.\nDopo molto tempo il padrone di quei servi torn\u00f2 e volle regolare i conti con loro.\nSi present\u00f2 colui che aveva ricevuto cinque talenti e ne port\u00f2 altri cinque, dicendo: \u201cSignore, mi hai consegnato cinque talenti; ecco, ne ho guadagnati altri cinque\u201d. \u201cBene, servo buono e fedele \u2013 gli disse il suo padrone \u2013, sei stato fedele nel poco, ti dar\u00f2 potere su molto; prendi parte alla gioia del tuo padrone\u201d.\nSi present\u00f2 poi colui che aveva ricevuto due talenti e disse: \u201cSignore, mi hai consegnato due talenti; ecco, ne ho guadagnati altri due\u201d. \u201cBene, servo buono e fedele \u2013 gli disse il suo padrone \u2013, sei stato fedele nel poco, ti dar\u00f2 potere su molto; prendi parte alla gioia del tuo padrone\u201d.\nSi present\u00f2 infine anche colui che aveva ricevuto un solo talento e disse: \u201cSignore, so che sei un uomo duro, che mieti dove non hai seminato e raccogli dove non hai sparso. Ho avuto paura e sono andato a nascondere il tuo talento sotto terra: ecco ci\u00f2 che \u00e8 tuo\u201d.\nIl padrone gli rispose: \u201cServo malvagio e pigro, tu sapevi che mieto dove non ho seminato e raccolgo dove non ho sparso; avresti dovuto affidare il mio denaro ai banchieri e cos\u00ec, ritornando, avrei ritirato il mio con l'interesse. Toglietegli dunque il talento, e datelo a chi ha i dieci talenti. Perch\u00e9 a chiunque ha, verr\u00e0 dato e sar\u00e0 nell'abbondanza; ma a chi non ha, verr\u00e0 tolto anche quello che ha. E il servo inutile gettatelo fuori nelle tenebre; l\u00e0 sar\u00e0 pianto e stridore di denti\u201d\u00bb.", "medita": "Colui che aveva ricevuto un solo talento, mette le mani avanti, manifestando il pensiero che lo ha paralizzato: <i>Da quando mi hai dato il talento, io sapevo che sei un uomo duro, esigente, arbitrario, che fa ci\u00f2 che vuole, raccogliendo anche dove non ha seminato</i>. Con queste sue parole il servo confessa di essersi fabbricato un'immagine distorta del Signore, un'immagine plasmata dalla sua paura e dalla sua incapacit\u00e0 di avere fiducia nell'altro: egli considera il padrone come qualcuno che gli fa paura, che chiede una scrupolosa osservanza di ci\u00f2 che ordina, che agisce in modo arbitrario. Avendo questa immagine in s\u00e9, ha scelto di non correre rischi: ha messo al sicuro, sotto terra, il denaro ricevuto, e ora lo restituisce tale e quale. Cos\u00ec rende al padrone ci\u00f2 che \u00e8 suo e non ruba, non fa peccato\u2026 Ma ecco che il Signore va in collera e gli risponde: <i>Sei un servo malvagio e pigro</i>. Malvagio perch\u00e9 hai obbedito all'immagine perversa del Signore che ti sei fatta, e cos\u00ec hai vissuto un rapporto di amore servile, di amore \u201ccostretto\u201d. Per questo sei stato pigro, inaffidabile, non hai avuto n\u00e9 il cuore n\u00e9 la capacit\u00e0 di operare secondo la fiducia che ti avevo accordato. Non hai fatto neanche lo sforzo di mettere il talento in banca, dove sarebbe stato fruttuoso, dandomi interessi. Non hai avuto cura del mio bene affidato a te.\nS\u00ec, lo sappiamo: \u00e8 pi\u00f9 facile seppellire i doni che Dio ci ha dato, piuttosto che condividerli; \u00e8 pi\u00f9 facile conservare le posizioni, i tesori del passato, che andarne a scoprire di nuovi; \u00e8 pi\u00f9 facile diffidare dell'altro che ci ha fatto del bene, piuttosto che rispondere consapevolmente, nella libert\u00e0 e per amore. Ecco, dunque la lode per chi rischia e il biasimo per chi si accontenta di ci\u00f2 che ha, rinchiudendosi nel suo \u201cio minimo\u201d. Questo servo non ha fatto il male; peggio ancora, non ha fatto niente! (Enzo Bianchi)", "riflettere": "Perch\u00e9 a volte nascondi i tuoi talenti? Pigrizia, sfiducia in te stesso, egoismo?", "preghfin": "O Signore, ti ringrazio per i talenti che mi hai dato.\nTi chiedo perdono se fino ad oggi\nnon ho saputo impiegarli bene.\nAiutami a riconoscerli e a valorizzarli\nnella mia vita.\nRendimi attento a non utilizzarli\nin maniera egoistica,\nma sappia trarne del bene anche per il mio prossimo.\nFa' che non mi appropri di ci\u00f2 che \u00e8 tuo\ne sappia renderti gloria nella mia vita.\nGrazie Signore!"}