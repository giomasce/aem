{"day": 17, "month": 9, "year": 2023, "weekday": 7, "date_str": "domenica 17 settembre 2023", "quotes": "Sir 27,30-28,7; Sal 102; Rm 14,7-9", "quote_vangelo": "secondo Matteo (18,21-35)", "curatore": "Claudia Lamberti", "prevangelo": "", "indications": "Salterio: quarta settimana", "preghiniz": "Ti ringraziamo,\nDio di misericordia,\nper il perdono che instancabilmente concedi\na noi peccatori.\nSia benedetto tuo Figlio Ges\u00f9 Cristo,\nche ci dona la sua inesauribile\ncapacit\u00e0 di perdonare.\nAmen.", "vangelo": "In quel tempo, Pietro si avvicin\u00f2 a Ges\u00f9 e gli disse: \u00abSignore, se il mio fratello commette colpe contro di me, quante volte dovr\u00f2 perdonargli?  Fino a sette volte?\u00bb. E Ges\u00f9 gli rispose: \u00abNon ti dico fino a sette volte, ma fino a settanta volte sette.\nPer questo, il regno dei cieli \u00e8 simile a un re che volle regolare i conti con i suoi servi. Aveva cominciato a regolare i conti, quando gli fu presentato un tale che gli doveva diecimila talenti. Poich\u00e9 costui non era in grado di restituire, il padrone ordin\u00f2 che fosse venduto lui con la moglie, i figli e quanto possedeva, e cos\u00ec saldasse il debito. Allora il servo, prostrato a terra, lo supplicava dicendo: \u201cAbbi pazienza con me e ti restituir\u00f2 ogni cosa\u201d. Il padrone ebbe compassione di quel servo, lo lasci\u00f2 andare e gli condon\u00f2 il debito.\nAppena uscito, quel servo trov\u00f2 uno dei suoi compagni, che gli doveva cento denari. Lo prese per il collo e lo soffocava, dicendo: \u201cRestituisci quello che devi!\u201d. Il suo compagno, prostrato a terra, lo pregava dicendo: \u201cAbbi pazienza con me e ti restituir\u00f2\u201d. Ma egli non volle, and\u00f2 e lo fece gettare in prigione, fino a che non avesse pagato il debito.\nVisto quello che accadeva, i suoi compagni furono molto dispiaciuti e andarono a riferire al loro padrone tutto l'accaduto. Allora il padrone fece chiamare quell'uomo e gli disse: \u201cServo malvagio, io ti ho condonato tutto quel debito perch\u00e9 tu mi hai pregato. Non dovevi anche tu aver piet\u00e0 del tuo compagno, cos\u00ec come io ho avuto piet\u00e0 di te?\u201d. Sdegnato, il padrone lo diede in mano agli aguzzini, finch\u00e9 non avesse restituito tutto il dovuto.\nCos\u00ec anche il Padre mio celeste far\u00e0 con voi se non perdonerete di cuore, ciascuno al proprio fratello\u00bb.", "medita": "Il servo aveva ottenuto tutto: il debito che lo separava dal suo re era stato cancellato, la magnanimit\u00e0 lo aveva fatto risorgere dalla prigione, gli erano stati restituiti la dignit\u00e0 e i beni, poteva ancora amministrarli nell'intima vicinanza con il suo re. Eppure, non appaiono in lui la gratitudine, la consolazione e la pace: una scorza sul cuore gli impedisce di lasciarsi raggiungere dalla misericordia del re. Troppo grande, stupefacente, incredibile quell'amore, e cos\u00ec rispettoso della sua libert\u00e0 al punto di lasciare che si rinchiudesse nel suo orgoglio incapace di accogliere la gratuit\u00e0 del condono.\nCome accade a noi, che, pur rivolgendoci a Dio, lo consideriamo uno strozzino che pu\u00f2 solo <i>dilazionare</i> i tempi della restituzione: lo conosciamo attraverso la carne, e proiettiamo su di Lui l'immagine che abbiamo dell'uomo e della giustizia mondana. Per questo siamo preoccupati di quello che dovremmo fare per estinguere il debito, illusi e sedotti dall'inganno \u201coriginale\u201d d'essere diventati <i>come dio</i>, nella superba certezza di poterlo trattare da pari a pari e di saper raccogliere una fortuna quale la sua; ma ci ritroviamo stretti nel moralismo e nel legalismo che ci soffocano l'anima.\nLa parabola, infatti, ci illumina su quale sia il vero obiettivo di Satana: il peccato concreto \u00e8 solo uno strumento con il quale egli cerca di inchiodarci alla disperazione cieca sull'amore infinito di Dio. Sollecita l'orgoglio perch\u00e9, ferito dal fallimento, ci spinga nell'abisso di violenza, odio ed esigenza che cancella la speranza, la fede e la carit\u00e0 dal cuore, anticipo dell'inferno al quale vuole condurci. (Parrocchia San Vitale Martire, Napoli)", "riflettere": "Hai avuto esperienze di perdono ricevuto o concesso?", "preghfin": "Signore, oggi la tua parola mi scuote\nperch\u00e9 mi ricorda\nquante volte non ho perdonato,\no quante volte ho perdonato senza dimenticare,\ncoltivando ancora un briciolo\ndi rancore nel cuore.\nSolo la tua presenza in me potr\u00e0 cancellare\nogni traccia di umano orgoglio e superbia.\nRiempimi del tuo amore,\nper avere per tutti lo stesso sguardo,\ngli stessi sentimenti, lo stesso amore.\nGrazie, Signore, per quanto farai di ci\u00f2 che ti chiedo.\nAmen."}