{"day": 25, "month": 9, "year": 2023, "weekday": 1, "date_str": "luned\u00ec 25 settembre 2023", "quotes": "Esd 1,1-6; Sal 125", "quote_vangelo": "secondo Luca (8,16-18)", "curatore": "Claudia Lamberti", "prevangelo": "", "indications": "", "preghiniz": "Ispira, Signore, le nostre azioni\ne accompagnale con il tuo aiuto,\nperch\u00e9 ogni nostra attivit\u00e0\nabbia da te il suo inizio\ne in te il suo compimento.\nPer Cristo nostro Signore.\nAmen.", "vangelo": "In quel tempo, Ges\u00f9 disse alla folla: \u00abNessuno accende una lampada e la copre con un vaso o la mette sotto un letto, ma la pone su un candelabro, perch\u00e9 chi entra veda la luce.\nNon c'\u00e8 nulla di segreto che non sia manifestato, nulla di nascosto che non sia conosciuto e venga in piena luce.\nFate attenzione dunque a come ascoltate; perch\u00e9 a chi ha, sar\u00e0 dato, ma a chi non ha, sar\u00e0 tolto anche ci\u00f2 che crede di avere\u00bb.", "medita": "Testimonianza. Una delle peculiarit\u00e0 degli atteggiamenti cristiani. Un cristiano, che porta questa luce, deve farla vedere perch\u00e9 lui \u00e8 un testimone. Quando un cristiano preferisce non far vedere la luce di Dio ma preferisce le proprie tenebre, esse gli entrano nel suo cuore perch\u00e9 ha paura della luce e gli idoli, che sono tenebre, gli piacciono di pi\u00f9, allora gli manca: gli manca qualcosa e non \u00e8 un vero cristiano. La testimonianza: un cristiano \u00e8 un testimone. Di Ges\u00f9 Cristo, Luce di Dio. E deve mettere quella luce sul candelabro della sua vita. (Papa Francesco, Omelia da Santa Marta, 28 gennaio 2016)", "riflettere": "Nascondiamo la nostra fede o facciamo in modo che illumini le nostre giornate e quelle dei fratelli?", "preghfin": "O Dio, Padre della luce,\ntu vedi le profondit\u00e0 del nostro cuore;\nnon permettere che ci domini\nil potere delle tenebre,\nma apri i nostri occhi\ncon la grazia del tuo Spirito,\nperch\u00e9 vediamo colui\nche hai mandato a illuminare il mondo,\ne crediamo in lui solo, Ges\u00f9 Cristo,\ntuo Figlio, nostro Signore.\nAmen."}