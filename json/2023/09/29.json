{"day": 29, "month": 9, "year": 2023, "weekday": 5, "date_str": "venerd\u00ec 29 settembre 2023", "quotes": "Dn 7,9-10.13-14 <i>opp</i> Ap 12,7-12a; Sal 137", "quote_vangelo": "secondo Giovanni (1,47-51)", "curatore": "Claudia Lamberti", "prevangelo": "", "indications": "Santi Michele, Gabriele e Raffaele", "preghiniz": "Glorioso Arcangelo Michele,\nprincipe delle milizie celesti,\ndifendici contro tutti i nostri nemici\nvisibili e invisibili.\nSan Gabriele Arcangelo,\nscelto per l'annuncio a Maria,\nfacci conoscere i tesori racchiusi\nnella persona del Figlio di Dio!\nSan Raffaele Arcangelo,\ntu che operi miracolose guarigioni,\nsuggerisci i veri rimedi\nche possono guarire le nostre anime\ne i nostri corpi.\nAmen.", "vangelo": "In quel tempo, Ges\u00f9, visto Natana\u00e8le che gli veniva incontro, disse di lui: \u00abEcco davvero un Israelita in cui non c'\u00e8 falsit\u00e0\u00bb. Natana\u00e8le gli domand\u00f2: \u00abCome mi conosci?\u00bb. Gli rispose Ges\u00f9: \u00abPrima che Filippo ti chiamasse, io ti ho visto quando eri sotto l'albero di fichi\u00bb. Gli replic\u00f2 Natana\u00e8le: \u00abRabb\u00ec, tu sei il Figlio di Dio, tu sei il re d'Israele!\u00bb. Gli rispose Ges\u00f9: \u00abPerch\u00e9 ti ho detto che ti avevo visto sotto l'albero di fichi, tu credi? Vedrai cose pi\u00f9 grandi di queste!\u00bb.\nPoi gli disse: \u00abIn verit\u00e0, in verit\u00e0 io vi dico: vedrete il cielo aperto e gli angeli di Dio salire e scendere sopra il Figlio dell'uomo\u00bb.", "medita": "Ges\u00f9, hai visto i passi discreti di Natanaele. Egli non \u00e8 intestardito nelle sue convinzioni: si lascia condurre a Te. Egli viene per verificare la tua \u201cbont\u00e0\u201d, per vedere se Tu sei da Dio, se Tu sei colui di cui le Scritture parlano al popolo. Tu ti accorgi che Natanaele ama Dio e lo cerca. Tu lo ami gi\u00e0!\nEgli \u00e8 il vero Israelita, \u00e8 colui che attende il manifestarsi di Dio. Egli non si fida perci\u00f2 di s\u00e9 stesso e viene a vedere il segno che l'amico gli ha indicato. Egli attende il dono di Dio.\nTu, Ges\u00f9, lo conosci, perch\u00e9 riconosci la luce di Dio nel cuore dell'uomo. Tu lo ami per primo, ed egli cos\u00ec si scopre gi\u00e0 amato, gi\u00e0 scelto, gi\u00e0 benedetto.\nTu l'hai osservato sotto il fico, nell'umilt\u00e0 di chi sa d'essere peccatore, figlio di Adamo bisognoso di salvezza. Lo hai visto sotto il fico: hai visto il suo desiderio di incontrare e riconoscere il Messia, hai visto il suo impegno nel cercare nelle Sacre Scritture i segni della Presenza di Colui che deve venire, i segni della tua Presenza!\nEgli si \u00e8 sentito amato ed accolto nella sua povert\u00e0. L'amore che previene e che precede \u00e8 l'amore di Dio, non c'\u00e8 dubbio. Natanaele, perci\u00f2 scoppia di gioia e di fede nel grido <i>Maestro, Tu sei il Figlio di Dio, Tu sei il re d'Israele!</i> (Fraternit\u00e0 Ges\u00f9 Risorto, Tavodo)", "riflettere": "In quali particolari situazioni abbiamo riconosciuto che Ges\u00f9 \u00e8 il Figlio di Dio?", "preghfin": "O alto e glorioso Dio,\nillumina le tenebre del cuore mio.\nDammi una fede retta, speranza certa,\ncarit\u00e0 perfetta e umilt\u00e0 profonda.\nDammi, Signore,\nsenno e discernimento\nper compiere la tua vera e santa volont\u00e0.\nAmen.\n<i>(San Francesco d'Assisi)</i>"}