{"day": 12, "month": 9, "year": 2023, "weekday": 2, "date_str": "marted\u00ec 12 settembre 2023", "quotes": "Col 2,6-15; Sal 144", "quote_vangelo": "secondo Luca (6,12-19)", "curatore": "Claudia Lamberti", "prevangelo": "", "indications": "", "preghiniz": "Signore Ges\u00f9,\nche hai voluto affidare\nla guida della tua Chiesa\nagli apostoli da te scelti,\nguida e sostieni il nostro Arcivescovo\ne i nostri sacerdoti,\nperch\u00e9 possano guidarci\nalla meta del nostro cammino:\nl'incontro con te nella gloria.\nAmen.", "vangelo": "In quei giorni, Ges\u00f9 se ne and\u00f2 sul monte a pregare e pass\u00f2 tutta la notte pregando Dio. Quando fu giorno, chiam\u00f2 a s\u00e9 i suoi discepoli e ne scelse dodici, ai quali diede anche il nome di apostoli: Simone, al quale diede anche il nome di Pietro; Andrea, suo fratello; Giacomo, Giovanni, Filippo, Bartolomeo, Matteo, Tommaso; Giacomo, figlio di Alfeo; Simone, detto Zelota; Giuda, figlio di Giacomo; e Giuda Iscariota, che divenne il traditore.\nDisceso con loro, si ferm\u00f2 in un luogo pianeggiante. C'era gran folla di suoi discepoli e gran moltitudine di gente da tutta la Giudea, da Gerusalemme e dal litorale di Tiro e di Sid\u00f2ne, che erano venuti per ascoltarlo ed essere guariti dalle loro malattie; anche quelli che erano tormentati da spiriti impuri venivano guariti. Tutta la folla cercava di toccarlo, perch\u00e9 da lui usciva una forza che guariva tutti.", "medita": "Ges\u00f9 ci insegna cosa fare prima di compiere le scelte importanti. E tutte le scelte della nostra vita sono comunque importanti, perch\u00e9 determinano la nostra vita, presente e futura, e quella degli altri. E se andiamo a ripensare a quelle scelte, dobbiamo dire che non abbiamo passato una notte in preghiera prima di farle. Forse non abbiamo proprio pregato. Le abbiamo fatte perch\u00e9 siamo convinti di sapere cosa \u00e8 giusto.\nQuesto dice la nostra presunzione, peccato che confessiamo raramente, perch\u00e9 siamo convinti che ci\u00f2 che noi reputiamo essere il meglio lo sia davvero, dimenticando che forse quella valutazione \u00e8 legata a sentimenti non buoni, a inclinazioni negative, come possono essere rancore, superbia, orgoglio, paura, ambizione, interesse personale, piacere.\nIl Vangelo ci chiama ad una riflessione su come noi affrontiamo la vita e come noi valutiamo le nostre scelte. Per questo, ogni giorno dobbiamo invocare lo Spirito Santo e chiedere a Dio il dono della sapienza. (Giorgio Maria Far\u00e9)", "riflettere": "Quando hai sentito la chiamata del Signore ad essere cristiano? Che cosa ti ha chiesto e ti chiede particolarmente?", "preghfin": "O Padre,\ntu hai affidato ad ogni Apostolo\ne a ciascuno di noi\nil meraviglioso compito\ndi annunciare la tua Salvezza\nsino ai confini della Terra.\nIllumina la nostra vita\nperch\u00e9 in Ges\u00f9\ndiventiamo messaggeri fedeli e coraggiosi\ndel tuo Amore.\nAmen."}