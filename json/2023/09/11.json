{"day": 11, "month": 9, "year": 2023, "weekday": 1, "date_str": "luned\u00ec 11 settembre 2023", "quotes": "Col 1,24-2,3; Sal 61", "quote_vangelo": "secondo Luca (6,6-11)", "curatore": "Claudia Lamberti", "prevangelo": "", "indications": "", "preghiniz": "Se desidero medicare le mie ferite, tu sei medico.\nSe brucio di febbre, tu sei la sorgente ristoratrice.\nSe sono oppresso dalla colpa, tu sei il perdono.\nSe ho bisogno di aiuto, tu sei la forza.\nSe temo la morte, tu sei la vita eterna.\nSe desidero il cielo, tu sei la vita.\nSe fuggo le tenebre, tu sei la luce.\nSe cerco il cibo, tu sei il nutrimento.\nCristo, tu sei tutto per noi!\nAmen.\n<i>(Sant'Ambrogio)</i>", "vangelo": "Un sabato Ges\u00f9 entr\u00f2 nella sinagoga e si mise a insegnare. C'era l\u00e0 un uomo che aveva la mano destra paralizzata. Gli scribi e i farisei lo osservavano per vedere se lo guariva in giorno di sabato, per trovare di che accusarlo. Ma Ges\u00f9 conosceva i loro pensieri e disse all'uomo che aveva la mano paralizzata: \u00ab\u00c0lzati e mettiti qui in mezzo!\u00bb. Si alz\u00f2 e si mise in mezzo.\nPoi Ges\u00f9 disse loro: \u00abDomando a voi: in giorno di sabato, \u00e8 lecito fare del bene o fare del male, salvare una vita o sopprimerla?\u00bb. E guardandoli tutti intorno, disse all'uomo: \u00abTendi la tua mano!\u00bb. Egli lo fece e la sua mano fu guarita. Ma essi, fuori di s\u00e9 dalla collera, si misero a discutere tra loro su quello che avrebbero potuto fare a Ges\u00f9.", "medita": "<i>\u00c8 lecito in giorno di sabato fare il bene o il male, salvare una vita o toglierla?</i> \u00c8 gi\u00e0 parte del messaggio la domanda, in quanto con essa Ges\u00f9 obbliga gli interlocutori ad andare alla sostanza del problema, oltre il paravento di una legge recitata a memoria, ma senza reale adesione alla volont\u00e0 di Dio. Volont\u00e0 di Dio invece, limpida ed indiscutibile, \u00e8 la sequenza indisgiungibile: fare il bene = salvare la vita = aiutare una persona nel bisogno.\nIn conclusione, interessarsi di una persona \u00e8 esattamente ci\u00f2 che Dio vuole dai suoi fedeli, senza catenacci n\u00e9 di calendario n\u00e9 di luogo. \u00c8 quanto Ges\u00f9, in coerenza alle sue parole, prontamente fa! (Cesare Bissoli)", "riflettere": "Hai mai trovato delle scuse per non intervenire e fare del bene?", "preghfin": "Eterno Padre,\ncome il malato del Vangelo,\nchi \u00e8 afflitto da dolori fisici e morali\nabbia piena fiducia\nnell'efficacia della Tua parola.\nAmen."}