{"day": 30, "month": 9, "year": 2023, "weekday": 6, "date_str": "sabato 30 settembre 2023", "quotes": "Zc 2,5-9.14-15a; Ger 31,10-12b.13", "quote_vangelo": "secondo Luca (9,43b-45)", "curatore": "Claudia Lamberti", "prevangelo": "", "indications": "San Girolamo", "preghiniz": "O glorioso San Girolamo,\nper quell'amabile zelo\nche ti condusse allo studio profondo\ndelle Sacre Scritture\ne per il tuo spirito di sacrificio\ne di mortificazione,\nottieni a noi tutti\nla grazia di meditare continuamente\nla verit\u00e0 della fede,\ne di infervorarci sempre pi\u00f9 negli esercizi\ndella penitenza e delle buone opere.\nAmen.", "vangelo": "In quel giorno, mentre tutti erano ammirati di tutte le cose che faceva, Ges\u00f9 disse ai suoi discepoli: \u00abMettetevi bene in mente queste parole: il Figlio dell'uomo sta per essere consegnato nelle mani degli uomini\u00bb.\nEssi per\u00f2 non capivano queste parole: restavano per loro cos\u00ec misteriose che non ne coglievano il senso, e avevano timore di interrogarlo su questo argomento.", "medita": "All'ammirazione della folla per le sue opere, Ges\u00f9 fa seguire un annuncio della sua Passione, sotto forma di ordine perentorio: \u00abMettetevi bene in mente queste parole: il Figlio dell'uomo sta per essere consegnato nelle mani degli uomini\u00bb.\nSia le folle sia i discepoli restano colpiti dai prodigi compiuti da Ges\u00f9: guarigioni, esorcismi, moltiplicazione dei pani, resurrezione dei morti. \u00c8 a questo punto per\u00f2 che Ges\u00f9, per farli crescere nella conoscenza di Dio, sposta la loro attenzione dalle sue azioni alla sua Passione, dalle cose che fa a quelle che subir\u00e0.\nDa cosa riconosciamo che Ges\u00f9 \u00e8 Dio? Non dai suoi miracoli, ma dal suo patire sulla croce; non dalla moltiplicazione dei pani, ma del suo farsi pane; ovvero dal suo consegnarsi nelle mani degli uomini. L'Eucarestia \u00e8 il segno della divinit\u00e0 di Ges\u00f9: egli spezza il suo corpo e lo dona, versa il suo sangue e lo offre. (Massimiliano Zupi)", "riflettere": "Quando e in che modo abbiamo tradito Ges\u00f9?", "preghfin": "Fratelli e sorelle,\nringraziamo il Padre,\nperch\u00e9 il Signore Ges\u00f9,\nnella notte del tradimento\ne nella quale \u00e8 stato consegnato\nai suoi nemici,\nci ha affidato il calice del suo Sangue,\nper la nuova ed eterna alleanza,\nversato per noi e per tutti\nin remissione dei peccati.\nAmen."}