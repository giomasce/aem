{"day": 15, "month": 3, "year": 2023, "weekday": 3, "date_str": "mercoled\u00ec 15 marzo 2023", "quotes": "Dt 4,1.5-9; Sal 147", "quote_vangelo": "secondo Matteo (5,17-19)", "curatore": "Luigi Cioni, Massimo Salani", "prevangelo": "", "indications": "", "preghiniz": "Celebra il Signore, Gerusalemme,\nloda il tuo Dio, Sion,\nperch\u00e9 ha rinforzato le sbarre delle tue porte,\nin mezzo a te ha benedetto i tuoi figli.\nManda sulla terra il suo messaggio:\nla sua parola corre veloce.\nFa scendere la neve come lana,\ncome polvere sparge la brina.", "vangelo": "In quel tempo, Ges\u00f9 disse ai suoi discepoli: \u00abNon crediate che io sia venuto ad abolire la Legge o i Profeti; non sono venuto ad abolire, ma a dare pieno compimento. In verit\u00e0 io vi dico: finch\u00e9 non siano passati il cielo e la terra, non passer\u00e0 un solo iota o un solo trattino della Legge, senza che tutto sia avvenuto.\nChi dunque trasgredir\u00e0 uno solo di questi minimi precetti e insegner\u00e0 agli altri a fare altrettanto, sar\u00e0 considerato minimo nel regno dei cieli. Chi invece li osserver\u00e0 e li insegner\u00e0, sar\u00e0 considerato grande nel regno dei cieli\u00bb.", "medita": "Subito dopo aver proclamato, come Mos\u00e8, dalla Montagna, le Beatitudini, nuovo decalogo per il cristiano, Ges\u00f9 cerca di mettere a fuoco per tutti, soprattutto per gli ebrei che lo avessero seguito, quale comportamento tenere a proposito della legge antica. Una legge antica, ma che non ha esaurito la sua funzione di salvezza. La Torah, che Dio ha donato sul Sinai, ha sempre avuto un ruolo educativo diretto al popolo di Israele, ma indirettamente, tramite la sua funzione sacerdotale, verso tutti gli altri popoli. Questa verit\u00e0 non passa, l'Alleanza stretta con Abramo mantiene il suo ruolo: Dio si \u00e8 rivolto all'uomo ed ha mostrato la sua volont\u00e0 di ricostruire un rapporto, un disegno, una relazione. Tutto questo fino a donare il Figlio amato, colui che mostra anche come interpretare la legge antica: fino al compimento, cio\u00e8 fino alla sua realizzazione all'interno del cuore dell'uomo.\nL'alternativa al superamento della letteralit\u00e0 della legge antica nel compimento dell'amore \u00e8 quella del completo abbandono della norma per arrivare al pi\u00f9 assoluto arbitrio: esattamente il peccato di Adamo che decide da solo ci\u00f2 che \u00e8 bene e ci\u00f2 che \u00e8 male. Fino a perdere il mondo, fino a perdere se stesso, fino a perdere Dio.", "riflettere": "Siamo capaci di vivere l'obbedienza a Dio come la pi\u00f9 alta forma di libert\u00e0? Siamo capaci di superare la mentalit\u00e0 del precetto per arrivare al dono? Siamo capaci di chiedere a Dio la sua grazia per andare al di l\u00e0 del dovere?", "preghfin": "A tutti i cercatori del tuo volto, mostrati, Signore;\na tutti i pellegrini dell'assoluto, vieni incontro, Signore;\ncon quanti si mettono in cammino e non sanno dove andare cammina, Signore;\naffiancati e cammina con tutti i disperati sulle strade di Emmaus;\ne non offenderti se essi non sanno che sei tu ad andare con loro,\ntu che li rendi inquieti e incendi i loro cuori;\nnon sanno che ti portano dentro:\ncon loro fermati poich\u00e9 si fa sera\ne la notte \u00e8 buia e lunga, Signore.\n<i>(Davide Maria Turoldo)</i>"}