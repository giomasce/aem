{"day": 5, "month": 3, "year": 2023, "weekday": 7, "date_str": "domenica 5 marzo 2023", "quotes": "Gn 12,1-4a; Sal 32; 2Tm 1,8b-10", "quote_vangelo": "secondo Matteo (17,1-9)", "curatore": "Luigi Cioni, Massimo Salani", "prevangelo": "", "indications": "Salterio: seconda settimana", "preghiniz": "Retta \u00e8 la parola del Signore\ne fedele ogni sua opera.\nEgli ama la giustizia e il diritto;\ndell'amore del Signore \u00e8 piena la terra.\nL'anima nostra attende il Signore:\negli \u00e8 nostro aiuto e nostro scudo.\nSu di noi sia il tuo amore, Signore,\ncome da te noi speriamo.", "vangelo": "In quel tempo, Ges\u00f9 prese con s\u00e9 Pietro, Giacomo e Giovanni suo fratello e li condusse in disparte, su un alto monte. E fu trasfigurato davanti a loro: il suo volto brill\u00f2 come il sole e le sue vesti divennero candide come la luce. Ed ecco apparvero loro Mos\u00e8 ed Elia, che conversavano con lui.\nPrendendo la parola, Pietro disse a Ges\u00f9: \u00abSignore, \u00e8 bello per noi essere qui! Se vuoi, far\u00f2 qui tre capanne, una per te, una per Mos\u00e8 e una per Elia\u00bb. Egli stava ancora parlando, quando una nube luminosa li copr\u00ec con la sua ombra. Ed ecco una voce dalla nube che diceva: \u00abQuesti \u00e8 il Figlio mio, l'amato: in lui ho posto il mio compiacimento. Ascoltatelo\u00bb.\nAll'udire ci\u00f2, i discepoli caddero con la faccia a terra e furono presi da grande timore. Ma Ges\u00f9 si avvicin\u00f2, li tocc\u00f2 e disse: \u00abAlzatevi e non temete\u00bb. Alzando gli occhi non videro nessuno, se non Ges\u00f9 solo.\nMentre scendevano dal monte, Ges\u00f9 ordin\u00f2 loro: \u00abNon parlate a nessuno di questa visione, prima che il Figlio dell'uomo non sia risorto dai morti\u00bb.", "medita": "Sono moltissimi i temi che questo brano del Vangelo evoca nel fedele che si trova di fronte al mistero di Dio, chiamato a cercare nelle immagini il volto stesso del Signore, non pi\u00f9 nella storia, ma, come i Padri greci ci dicono, nello Spirito. Sembra quasi che il testo ci dica che se ci limitiamo a guardare a Ges\u00f9 nel suo volto umano forse non comprenderemo mai tutto ci\u00f2 che \u00e8 venuto a rivelarci. Ci aiuteranno Mos\u00e8 ed Elia, la legge ed i profeti (come per i discepoli di Emmaus che troveranno Ges\u00f9 risorto solo dopo essere stati ammaestrati nelle scritture), ci aiuter\u00e0 una rivelazione dal cielo, la voce stessa di Dio, ci aiuter\u00e0 anche la stessa nostra stessa incomprensione di piccoli e poveri uomini quando erroneamente crederemo di poter preservare per noi soltanto quel momento di beatitudine. Viviamo nella nebbia, in una oscurit\u00e0 che solo lo Spirito pu\u00f2 dissipare, che solo la rinuncia a vivere esclusivamente di razionalit\u00e0 umana potr\u00e0 diradare per permettere a Dio di far udire una voce inaspettata. A noi custodire tutto questo nel silenzio, perch\u00e9 dalla visione della gloria non escono parole di racconto, ma solo la parola e le azioni della sequela.", "riflettere": "\u00c8 sempre un momento difficile per la nostra spiritualit\u00e0 quando ci poniamo di fronte alla necessit\u00e0 della contemplazione, quando sentiamo la necessit\u00e0 di guardare a Dio cos\u00ec com'\u00e8, quando percepiamo con chiarezza tutti i limiti della nostra piccola umanit\u00e0. \u00c8 il momento della notte del nostro spirito, quella tenebra che solo lo Spirito potr\u00e0 illuminare.", "preghfin": "O Santa Trinit\u00e0, custode della sapienza,\nguidaci l\u00e0 dove i misteri pi\u00f9 insondabili di Dio\nsono svelati nella tenebra luminosissima del silenzio che inizia il mistero;\ndove c'\u00e8 pi\u00f9 buio essa fa brillare la luce,\ne nella sede del tutto inaccessibile\nriempie le intelligenze prive di vista di stupendi splendori. Amen.\n<i>(Pseudo Dionigi)</i>"}