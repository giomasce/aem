{"day": 31, "month": 3, "year": 2023, "weekday": 5, "date_str": "venerd\u00ec 31 marzo 2023", "quotes": "Ger 20,10-13; Sal 17", "quote_vangelo": "secondo Giovanni (10,31-42)", "curatore": "Luigi Cioni, Massimo Salani", "prevangelo": "", "indications": "", "preghiniz": "In quel tempo, Giovanni, vedendo Ges\u00f9 venire verso di lui, disse:\n\u00abEcco l'agnello di Dio, colui che toglie il peccato del mondo!\nEgli \u00e8 colui del quale ho detto:\n\u201cDopo di me viene un uomo che \u00e8 avanti a me, perch\u00e9 era prima di me\u201d.\nIo non lo conoscevo, ma sono venuto a battezzare nell'acqua,\nperch\u00e9 egli fosse manifestato a Israele\u00bb.\nGiovanni testimoni\u00f2 dicendo: \u00abHo contemplato lo Spirito\ndiscendere come una colomba dal cielo e rimanere su di lui.\nIo non lo conoscevo, ma proprio colui che mi ha inviato a battezzare nell'acqua mi disse:\n\u201cColui sul quale vedrai discendere e rimanere lo Spirito,\n\u00e8 lui che battezza nello Spirito Santo\u201d.\nE io ho visto e ho testimoniato che questi \u00e8 il Figlio di Dio\u00bb.\n<i>(Giovanni 1, 29--34)</i>", "vangelo": "In quel tempo, i Giudei raccolsero delle pietre per lapidare Ges\u00f9. Ges\u00f9 disse loro: \u00abVi ho fatto vedere molte opere buone da parte del Padre: per quale di esse volete lapidarmi?\u00bb.\nGli risposero i Giudei: \u00abNon ti lapidiamo per un'opera buona, ma per una bestemmia: perch\u00e9 tu, che sei uomo, ti fai Dio\u00bb. Disse loro Ges\u00f9: \u00abNon \u00e8 forse scritto nella vostra Legge: \u201cIo ho detto: voi siete d\u00e8i\u201d? Ora, se essa ha chiamato d\u00e8i coloro ai quali fu rivolta la parola di Dio \u2013 e la Scrittura non pu\u00f2 essere annullata \u2013, a colui che il Padre ha consacrato e mandato nel mondo voi dite: \u201cTu bestemmi\u201d, perch\u00e9 ho detto: \u201cSono Figlio di Dio\u201d? Se non compio le opere del Padre mio, non credetemi; ma se le compio, anche se non credete a me, credete alle opere, perch\u00e9 sappiate e conosciate che il Padre \u00e8 in me, e io nel Padre\u00bb.\nAllora cercarono nuovamente di catturarlo, ma egli sfugg\u00ec dalle loro mani.\nRitorn\u00f2 quindi nuovamente al di l\u00e0 del Giordano, nel luogo dove prima Giovanni battezzava, e qui rimase. Molti andarono da lui e dicevano: \u00abGiovanni non ha compiuto nessun segno, ma tutto quello che Giovanni ha detto di costui era vero\u00bb. E in quel luogo molti credettero in lui.", "medita": "L'ultima pericope del mese di marzo riprende la finale del brano meditato ieri: l'evangelista Giovanni introduce il testo presentando i Giudei che tentato di uccidere Ges\u00f9. Non \u00e8 la prima volta: dopo averlo perseguitato, cacciato, insultato maturano l'intento di eliminarlo o di catturarlo.\nLe motivazioni portate mostrano uno sviluppo nell'avversione per il Maestro. Lo troviamo in tutti i vangeli e anche oggi. Le opere compiute dal Nazareno sono stra-ordinarie. Hanno cercato di ridimensionarle o addirittura di screditarle presentandole come false. Inutilmente.\nLo accusano di infrangere la Legge: sono numerose le azioni compiute dall'Emmanuele e dai suoi discepoli proibite il giorno di sabato. Anche questo non fu abbastanza.\nPer raggiungere il loro scopo serviva altro: l'accusa di bestemmiare. \u201cNon nominare il nome di Dio invano\u201d \u00e8 una delle Dieci Parole che devono essere vissute con determinazione. Il Salvatore presenta Dio come Padre e s\u00e9 stesso come \u201cFiglio di Dio\u201d. In quanto Figlio pu\u00f2 agire per nome e conto del Padre perch\u00e9 Dio lui stesso.\nPer i Giudei, tuttavia, resta solo un uomo. Senz'altro autorevole (abbiamo meditato scribi che si avvicinano a lui; peccatori che si convertono; anche farisei illustri che ne restano affascinati), ma uomo e non Dio. Avevano compreso benissimo che riconoscerlo Verbo portava ad una riduzione della Legge, unica Parola di Dio dei Giudei. Le opere compiute non erano garanzia delle sue affermazioni.\nIl testo si chiude con un cambio perentorio: muta lo scenario geografico; gli interlocutori, probabilmente, sono i battezzati del Battista; non sono profondi conoscitori della Parola: misurano il Risorto con un metro completamente diverso.\nSi fidano del Precursore che riconobbe in Ges\u00f9 di Nazaret il Messia ancora atteso dai Giudei.", "riflettere": "Ges\u00f9 di Nazaret \u00e8 la seconda Persona della Santissima Trinit\u00e0: \u201cIl Padre \u00e8 in me, e io nel Padre\u201d. La teologia dei Giudei impediva loro di riconoscere la buona notizia di Dio che si fa uomo per la nostra salvezza. L'Emmanuele \u00e8 il nostro compagno di viaggio; \u00e8 la Luce che ci guida; \u00e8 il Pastore che ha cura del suo gregge senza dimenticare nessuno; \u00e8 l'Amore disinteressato che accetta la croce; \u00e8 la Vita che ci viene offerta eterna.", "preghfin": "Questo \u00e8 il messaggio che abbiamo udito da lui e che vi annunciamo:\nDio \u00e8 luce, e in lui non ci sono tenebre.\nSe diciamo che abbiamo comunione con lui e camminiamo nelle tenebre,\nnoi mentiamo e non mettiamo in pratica la verit\u00e0.\nMa se camminiamo nella luce, com'egli \u00e8 nella luce,\nabbiamo comunione l'uno con l'altro,\ne il sangue di Ges\u00f9, suo Figlio, ci purifica da ogni peccato.\n<i>(Prima lettera di Giovanni 1, 5--7)</i>"}