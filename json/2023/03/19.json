{"day": 19, "month": 3, "year": 2023, "weekday": 7, "date_str": "domenica 19 marzo 2023", "quotes": "1Sam 16,1b.4.6-7.10-13; Sal 22; Ef 5,8-14", "quote_vangelo": "secondo Giovanni (9,1-41)", "curatore": "Luigi Cioni, Massimo Salani", "prevangelo": "Le domeniche di quaresima hanno maggiore priorit\u00e0 rispetto alla solennit\u00e0 di san Giuseppe, che viene quindi spostata al 20 marzo; riportiamo la forma breve del Vangelo di oggi", "indications": "Salterio: quarta settimana", "preghiniz": "Non ti \u00e8 detto: sforzati di cercare la via per giungere alla verit\u00e0 e alla vita; non ti \u00e8 stato detto questo.\nPigro, alzati! La via stessa \u00e8 venuta a te e ti ha scosso dal sonno;\ne se \u00e8 riuscita a scuoterti, alzati e cammina!\nForse tenti di camminare e non riesci perch\u00e9 ti dolgono i piedi;\ne ti dolgono perch\u00e9, forse spinto dall'avarizia, hai percorso duri sentieri.\nMa il Verbo di Dio \u00e8 venuto a guarire anche gli storpi.\nEcco, dici, io ho i piedi sani, ma non riesco a vedere la via.\nEbbene, egli ha anche illuminato i ciechi.\n<i>(Agostino, </i>Commento al Vangelo di Giovanni<i>, 34, 9)</i>", "vangelo": "In quel tempo, Ges\u00f9 passando vide un uomo cieco dalla nascita e i suoi discepoli lo interrogarono: \u00abRabb\u00ec, chi ha peccato, lui o i suoi genitori, perch\u00e9 sia nato cieco?\u00bb. Rispose Ges\u00f9: \u00abN\u00e9 lui ha peccato n\u00e9 i suoi genitori, ma \u00e8 perch\u00e9 in lui siano manifestate le opere di Dio. Bisogna che noi compiamo le opere di colui che mi ha mandato finch\u00e9 \u00e8 giorno; poi viene la notte, quando nessuno pu\u00f2 agire. Finch\u00e9 io sono nel mondo, sono la luce del mondo\u00bb.\nDetto questo, sput\u00f2 per terra, fece del fango con la saliva, spalm\u00f2 il fango sugli occhi del cieco e gli disse: \u00abVa' a lavarti nella piscina di S\u00ecloe\u00bb, che significa \u201cInviato\u201d. Quegli and\u00f2, si lav\u00f2 e torn\u00f2 che ci vedeva.\nAllora i vicini e quelli che lo avevano visto prima, perch\u00e9 era un mendicante, dicevano: \u00abNon \u00e8 lui quello che stava seduto a chiedere l'elemosina?\u00bb. Alcuni dicevano: \u00ab\u00c8 lui\u00bb; altri dicevano: \u00abNo, ma \u00e8 uno che gli assomiglia\u00bb. Ed egli diceva: \u00abSono io!\u00bb.\nCondussero dai farisei quello che era stato cieco: era un sabato, il giorno in cui Ges\u00f9 aveva fatto del fango e gli aveva aperto gli occhi. Anche i farisei dunque gli chiesero di nuovo come aveva acquistato la vista. Ed egli disse loro: \u00abMi ha messo del fango sugli occhi, mi sono lavato e ci vedo\u00bb. Allora alcuni dei farisei dicevano: \u00abQuest'uomo non viene da Dio, perch\u00e9 non osserva il sabato\u00bb. Altri invece dicevano: \u00abCome pu\u00f2 un peccatore compiere segni di questo genere?\u00bb. E c'era dissenso tra loro. Allora dissero di nuovo al cieco: \u00abTu, che cosa dici di lui, dal momento che ti ha aperto gli occhi?\u00bb. Egli rispose: \u00ab\u00c8 un profeta!\u00bb. Gli replicarono: \u00abSei nato tutto nei peccati e insegni a noi?\u00bb. E lo cacciarono fuori.\nGes\u00f9 seppe che l'avevano cacciato fuori; quando lo trov\u00f2, gli disse: \u00abTu, credi nel Figlio dell'uomo?\u00bb. Egli rispose: \u00abE chi \u00e8, Signore, perch\u00e9 io creda in lui?\u00bb. Gli disse Ges\u00f9: \u00abLo hai visto: \u00e8 colui che parla con te\u00bb. Ed egli disse: \u00abCredo, Signore!\u00bb. E si prostr\u00f2 dinanzi a lui.", "medita": "Nella quarta domenica di Quaresima meditiamo un altro brano tratto dall'evangelista Giovanni. Domenica scorsa l'interlocutrice del Maestro era una donna e samaritana: due caratteristiche che la ponevano ai margini della vita religiosa e sociale dei giudei. In questa pericope incontriamo un cieco di cui non conosciamo il nome e il gruppo di farisei.\nIl primo \u00e8 ritenuto un peccatore in quanto la cecit\u00e0 dalla nascita veniva letta come punizione; i secondi restano i principali avversari di Ges\u00f9, che tramano ripetutamente per porre fine all'insegnamento del Galileo.\nMa la scena si apre con discepoli che pongono una domanda forse oggi insensata, ma molto importante se collocata nel quadro dell'epoca. Pi\u00f9 che una richiesta chiedono un chiarimento; danno per scontato che la situazione in cui \u00e8 costretto a vivere il cieco nato \u00e8 dovuta al peccato commesso. Per loro \u00e8 un dato certo. Ma chi ha commesso il peccato? A loro interessa sapere se lo sono i genitori oppure lui stesso. Sono ingabbiati in un clima culturale e religioso cieco nei confronti delle persone. Il loro sguardo non \u00e8 posto sulle difficolt\u00e0 e ristrettezze della creatura di Dio.\nIl Nazareno risponde compiendo un segno: ridona la vista compiendo gesti che rimandano al sacramento del battesimo. Libera il cieco nato dallo stato che lo imprigionava; permette una vita sociale nuova e dignitosa capace anche di un nuovo rapporto con Dio perch\u00e9 ora avr\u00e0 l'accesso alla sinagoga e al tempio, prima vietati.\nI Farisei non comprendono pienamente le ragioni dell'opera compiuta dal Salvatore. L'Emmanuele compie una guarigione. \u00c8 un segno ampiamente usato e noto che, tuttavia, compie di sabato. Pi\u00f9 della rimozione fisica, viene rimproverato al Dio-con-noi il mancato rispetto del precetto di <i>shabbat</i>.\nAll'incapacit\u00e0 di comprendere dei farisei si contrappone la fede della persona guarita. Forse per convenienza, forse solo per ringraziamento, ma crede nel Risorto e lo riconosce Figlio dell'uomo. Un appellativo che rimanda a Dio.", "riflettere": "L'evangelista Giovanni non ci consegna molti segni compiuti da Ges\u00f9. Ma terminer\u00e0 il suo vangelo informando la Chiesa destinataria che il Maestro fece numerosi altri segni (Gv 20, 30--31). Ne riporta alcuni perch\u00e9 molto significativi. Le opere compiute dal Nazareno sono occasione per rivelare chi \u00e8, un insegnamento sempre valido per avvicinarsi a Lui: hanno, perci\u00f2, un valore cristologico. Chi apre gli occhi al cieco \u00e8 Colui che \u00e8 la Luce del mondo. \u00c8 il Dio-con-noi che ha preso carne e ci guida verso il Regno.", "preghfin": "O Cristo che tutti arricchisci,\ninvia in me la tua speranza;\ne fammi uscire dalla tenebra,\nverso la conoscenza della tua luce,\nperch\u00e9 io ti lodi con il cuore e non solo con la bocca.\n<i>(Isacco di Ninive, </i>Discorsi ascetici<i>)</i>"}