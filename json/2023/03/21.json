{"day": 21, "month": 3, "year": 2023, "weekday": 2, "date_str": "marted\u00ec 21 marzo 2023", "quotes": "Ez 47,1-9.12; Sal 45", "quote_vangelo": "secondo Giovanni (5,1-16)", "curatore": "Luigi Cioni, Massimo Salani", "prevangelo": "", "indications": "", "preghiniz": "In giorno di sabato Ges\u00f9 passava per i campi di grano,\ne i discepoli, camminando, cominciarono a strappare le spighe.\nI farisei gli dissero: \u00abVedi, perch\u00e9 essi fanno di sabato quel che non \u00e8 permesso?\u00bb.\nMa egli rispose loro: \u00abNon avete mai letto che cosa fece Davide\nquando si trov\u00f2 nel bisogno ed ebbe fame, lui e i suoi compagni?\nCome entr\u00f2 nella casa di Dio, sotto il sommo sacerdote Abiat\u00e0r,\ne mangi\u00f2 i pani dell'offerta, che soltanto ai sacerdoti \u00e8 lecito mangiare,\ne ne diede anche ai suoi compagni?\u00bb.\nE diceva loro: \u00abIl sabato \u00e8 stato fatto per l'uomo e non l'uomo per il sabato!\nPerci\u00f2 il Figlio dell'uomo \u00e8 signore anche del sabato\u00bb.\n<i>(Marco 2, 23--28)</i>", "vangelo": "Ricorreva una festa dei Giudei e Ges\u00f9 sal\u00ec a Gerusalemme. A Gerusalemme, presso la porta delle Pecore, vi \u00e8 una piscina, chiamata in ebraico Betzat\u00e0, con cinque portici, sotto i quali giaceva un grande numero di infermi, ciechi, zoppi e paralitici.\nSi trovava l\u00ec un uomo che da trentotto anni era malato. Ges\u00f9, vedendolo giacere e sapendo che da molto tempo era cos\u00ec, gli disse: \u00abVuoi guarire?\u00bb. Gli rispose il malato: \u00abSignore, non ho nessuno che mi immerga nella piscina quando l'acqua si agita. Mentre infatti sto per andarvi, un altro scende prima di me\u00bb. Ges\u00f9 gli disse: \u00ab\u00c0lzati, prendi la tua barella e cammina\u00bb. E all'istante quell'uomo guar\u00ec: prese la sua barella e cominci\u00f2 a camminare.\nQuel giorno per\u00f2 era un sabato. Dissero dunque i Giudei all'uomo che era stato guarito: \u00ab\u00c8 sabato e non ti \u00e8 lecito portare la tua barella\u00bb. Ma egli rispose loro: \u00abColui che mi ha guarito mi ha detto: \u201cPrendi la tua barella e cammina\u201d\u00bb. Gli domandarono allora: \u00abChi \u00e8 l'uomo che ti ha detto: \u201cPrendi e cammina\u201d?\u00bb. Ma colui che era stato guarito non sapeva chi fosse; Ges\u00f9 infatti si era allontanato perch\u00e9 vi era folla in quel luogo.\nPoco dopo Ges\u00f9 lo trov\u00f2 nel tempio e gli disse: \u00abEcco: sei guarito! Non peccare pi\u00f9, perch\u00e9 non ti accada qualcosa di peggio\u00bb. Quell'uomo se ne and\u00f2 e rifer\u00ec ai Giudei che era stato Ges\u00f9 a guarirlo. Per questo i Giudei perseguitavano Ges\u00f9, perch\u00e9 faceva tali cose di sabato.", "medita": "Il vangelo di oggi \u00e8 tratto dal quinto capitolo di Giovanni che sar\u00e0 meditato in tutta la sua estensione nei prossimi giorni. Nella pericope continua l'incomprensione tra quanti sono radicati sulle letture tratte dal Primo Testamento e vivono applicandole rigidamente e l'interpretazione che ne d\u00e0 il Maestro quando privilegia sempre la creatura.\nIl brano, come lo sar\u00e0 anche quello di domani, si sofferma (anche) sul \u201cquando\u201d avviene la scena della guarigione di un malato. Non sappiamo se fosse infermo, cieco, zoppo oppure paralitico. Ai Giudei non interessava sapere quale fosse la sua malattia, n\u00e9 sembra fossero nemmeno colpiti dal segno stra-ordinario di una guarigione avvenuta senza ricorso a medicine e a medici.\nGes\u00f9 di Nazaret, sanando una persona, non ha infranto la legge. Gli viene contestato il \u201cquando\u201d. Giovanni riporta per ben tre volte che il segno compiuto dal Salvatore avvenne di sabato. E questo per i Giudei era gravissimo. Pi\u00f9 dell'uomo malato e ora guarito, colpiva il mancato rispetto di <i>shabbat</i> da parte di quella strana persona che sempre pi\u00f9, ai loro occhi, costituiva un pericolo. Al punto che \u201ci Giudei perseguitavano Ges\u00f9, perch\u00e9 faceva tali cose di sabato\u201d.\nAnche in questo brano emerge la distanza tra il comandamento, pur presente nella Parola ricordata allo scriba: \u201cAmerai il tuo prossimo come te stesso\u201d, e la prassi religiosa. I Giudei arrivano a rimproverare addirittura il malato ora guarito, consapevoli, piuttosto, che era arrivato il momento di colpire il responsabile che con le parole e con i gesti non rispettava la legge.\nN\u00e9 i Giudei n\u00e9 il guarito hanno compreso che il Figlio di Dio era il portatore di una notizia diversa e buona: il Padre ama tutte le sue creature e a tutte rivolge il suo sguardo misericordioso perch\u00e9 desidera che nessuno sia escluso dal Regno.", "riflettere": "Ges\u00f9 non contesta il valore del sabato: pensiamo ai testi della Parola dove lo troviamo nella sinagoga a pregare ed insegnare. Il Salvatore, per\u00f2, lo considera uno strumento utile per costruire il rapporto con il Padre purch\u00e9 non dimentichi che prima viene l'uomo. \u00c8 la Luce che permette una visione diversa che prende corpo con un comandamento \u201cnuovo\u201d.\nGes\u00f9 nasce per salvare, e in alcuni casi guarire, le creature. Il sabato \u00e8 stato fatto per l'uomo, non l'uomo per il sabato.", "preghfin": "Carissimi, non vi scrivo un nuovo comandamento,\nma un comandamento antico, che avete ricevuto fin da principio.\nIl comandamento antico \u00e8 la parola che avete udito.\nE tuttavia \u00e8 un comandamento nuovo quello di cui vi scrivo,\nil che \u00e8 vero in lui e in voi, perch\u00e9 le tenebre stanno diradandosi e la vera luce gi\u00e0 risplende.\nChi dice di essere nella luce e odia suo fratello, \u00e8 ancora nelle tenebre.\nChi ama suo fratello, dimora nella luce e non v'\u00e8 in lui occasione di inciampo.\nMa chi odia suo fratello \u00e8 nelle tenebre, cammina nelle tenebre\ne non sa dove va, perch\u00e9 le tenebre hanno accecato i suoi occhi.\n<i>(Prima lettera di Giovanni 2, 7--11)</i>"}