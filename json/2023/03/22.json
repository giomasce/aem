{"day": 22, "month": 3, "year": 2023, "weekday": 3, "date_str": "mercoled\u00ec 22 marzo 2023", "quotes": "Is 49,8-15; Sal 144", "quote_vangelo": "secondo Giovanni (5,17-30)", "curatore": "Luigi Cioni, Massimo Salani", "prevangelo": "", "indications": "", "preghiniz": "In questi giorni, ha parlato a noi per mezzo del Figlio,\nche ha costituito erede di tutte le cose e per mezzo del quale ha fatto anche il mondo.\nQuesto Figlio, che \u00e8 irradiazione della sua gloria e impronta della sua sostanza\ne sostiene tutto con la potenza della sua parola,\ndopo aver compiuto la purificazione dei peccati\nsi \u00e8 assiso alla destra della maest\u00e0 nell'alto dei cieli.\n<i>(Lettera agli Ebrei 1, 2--3)</i>", "vangelo": "In quel tempo, Ges\u00f9 disse ai Giudei: \u00abIl Padre mio agisce anche ora e anch'io agisco\u00bb. Per questo i Giudei cercavano ancor pi\u00f9 di ucciderlo, perch\u00e9 non soltanto violava il sabato, ma chiamava Dio suo Padre, facendosi uguale a Dio.\nGes\u00f9 riprese a parlare e disse loro: \u00abIn verit\u00e0, in verit\u00e0 io vi dico: il Figlio da se stesso non pu\u00f2 fare nulla, se non ci\u00f2 che vede fare dal Padre; quello che egli fa, anche il Figlio lo fa allo stesso modo. Il Padre infatti ama il Figlio, gli manifesta tutto quello che fa e gli manifester\u00e0 opere ancora pi\u00f9 grandi di queste, perch\u00e9 voi ne siate meravigliati. Come il Padre risuscita i morti e d\u00e0 la vita, cos\u00ec anche il Figlio d\u00e0 la vita a chi egli vuole. Il Padre infatti non giudica nessuno, ma ha dato ogni giudizio al Figlio, perch\u00e9 tutti onorino il Figlio come onorano il Padre. Chi non onora il Figlio, non onora il Padre che lo ha mandato.\nIn verit\u00e0, in verit\u00e0 io vi dico: chi ascolta la mia parola e crede a colui che mi ha mandato, ha la vita eterna e non va incontro al giudizio, ma \u00e8 passato dalla morte alla vita.\nIn verit\u00e0, in verit\u00e0 io vi dico: viene l'ora \u2013 ed \u00e8 questa \u2013 in cui i morti udranno la voce del Figlio di Dio e quelli che l'avranno ascoltata, vivranno. Come infatti il Padre ha la vita in se stesso, cos\u00ec ha concesso anche al Figlio di avere la vita in se stesso, e gli ha dato il potere di giudicare, perch\u00e9 \u00e8 Figlio dell'uomo. Non meravigliatevi di questo: viene l'ora in cui tutti coloro che sono nei sepolcri udranno la sua voce e usciranno, quanti fecero il bene per una risurrezione di vita e quanti fecero il male per una risurrezione di condanna. Da me, io non posso fare nulla. Giudico secondo quello che ascolto e il mio giudizio \u00e8 giusto, perch\u00e9 non cerco la mia volont\u00e0, ma la volont\u00e0 di colui che mi ha mandato\u00bb.", "medita": "Il brano di oggi riprende e approfondisce quello di ieri. Giovanni continua a presentarci da una parte i Giudei, dall'altra Ges\u00f9; i primi saldi nella fede di Mos\u00e8, il secondo portatore della novit\u00e0 inaudita di un Figlio che si incarna e vuole farci conoscere il Padre, Dio misericordioso.\nNella pericope di ieri, i primi \u201clo perseguitavano\u201d; il testo di oggi ci consegna addirittura una sentenza di morte fondata su due accuse: il mancato rispetto del sabato e l'annuncio di presentarsi Figlio di quel Dio che Ges\u00f9 di Nazaret addirittura chiama Padre.\nLa distanza \u00e8 abissale, ma il Galileo, in uno dei passi pi\u00f9 importanti del vangelo sul rapporto tra Padre e Figlio, insegna a tutti noi che la buona notizia deve raggiungere tutti. Nessuno escluso.\nDio unico, \u00e8 accettato anche dai Giudei; ma il suo amore per le creature che l'ha spinto inviando l'unico Figlio a morire in croce per noi, questo \u00e8 rifiutato dai Giudei. La lieta notizia \u00e8 la venuta di chi pu\u00f2 farci conoscere davvero Dio Padre perch\u00e9 \u00e8 suo Figlio.\nIl Maestro introduce il suo messaggio per ben tre volte con \u201cIn verit\u00e0, in verit\u00e0 io vi dico\u201d. Si tratta di una formula che invita i lettori a prestare molta attenzione alle parole pronunciate perch\u00e9 capaci di accompagnarci verso il mistero, in questo caso, della fede nel Dio, Uno e Trino.\nConoscere il Padre \u00e8 possibile attraverso il Primo Testamento che narra le sue parole e i suoi gesti. Ma la storia di salvezza ci consegna la svolta anche cronologica (prima e dopo l'avvento di Cristo) quando il Figlio prendendo la nostra carne vive con noi e come noi. Parler\u00e0 (le parabole ad esempio) ed operer\u00e0 (pensiamo alle guarigioni) per farci conoscere la volont\u00e0 del Padre, che \u00e8 Dio misericordioso. I Giudei non potevano accettare questa prospettiva: il Messia atteso non risponde alla categoria \u201cFiglio di Dio\u201d. Del resto anche i suoi discepoli comprenderanno meglio Ges\u00f9 di Nazaret solo con l'aiuto dello Spirito Santo. Al quale dobbiamo affidarci per comprendere la profondit\u00e0 e la ricchezza della Parola.", "riflettere": "Ascoltare e meditare la Parola: perch\u00e9? \u201cChi ascolta la mia parola e crede a colui che mi ha mandato, ha la vita eterna\u201d: Giovanni ci consegna la risposta di Ges\u00f9 di Nazaret, l'unico vero esegeta ed interprete del Padre. Per entrare nel Regno non possiamo che ascoltare e meditare Colui che \u00e8 Dio e rimanendo Dio si \u00e8 fatto uomo.", "preghfin": "Egli \u00e8 immagine del Dio invisibile, generato prima di ogni creatura;\npoich\u00e9 per mezzo di lui sono state create tutte le cose,\nquelle nei cieli e quelle sulla terra, quelle visibili e quelle invisibili:\nTroni, Dominazioni, Principati e Potest\u00e0.\nTutte le cose sono state create per mezzo di lui e in vista di lui.\nEgli \u00e8 prima di tutte le cose e tutte sussistono in lui.\n<i>(Lettera ai Colossesi 1, 15)</i>"}