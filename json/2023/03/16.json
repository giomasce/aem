{"day": 16, "month": 3, "year": 2023, "weekday": 4, "date_str": "gioved\u00ec 16 marzo 2023", "quotes": "Ger 7,23-28; Sal 94", "quote_vangelo": "secondo Luca (11,14-23)", "curatore": "Luigi Cioni, Massimo Salani", "prevangelo": "", "indications": "", "preghiniz": "Venite, cantiamo al Signore,\nacclamiamo la roccia della nostra salvezza.\nAccostiamoci a lui per rendergli grazie,\na lui acclamiamo con canti di gioia.\nEntrate: prostr\u00e0ti, adoriamo,\nin ginocchio davanti al Signore che ci ha fatti.\n\u00abNon indurite il cuore come a Mer\u00ecba,\ncome nel giorno di Massa nel deserto,\ndove mi tentarono i vostri padri:\nmi misero alla prova\npur avendo visto le mie opere\u00bb.", "vangelo": "In quel tempo, Ges\u00f9 stava scacciando un demonio che era muto. Uscito il demonio, il muto cominci\u00f2 a parlare e le folle furono prese da stupore. Ma alcuni dissero: \u00ab\u00c8 per mezzo di Beelzeb\u00f9l, capo dei dem\u00f2ni, che egli scaccia i dem\u00f2ni\u00bb. Altri poi, per metterlo alla prova, gli domandavano un segno dal cielo.\nEgli, conoscendo le loro intenzioni, disse: \u00abOgni regno diviso in se stesso va in rovina e una casa cade sull'altra. Ora, se anche satana \u00e8 diviso in se stesso, come potr\u00e0 stare in piedi il suo regno? Voi dite che io scaccio i dem\u00f2ni per mezzo di Beelzeb\u00f9l. Ma se io scaccio i dem\u00f2ni per mezzo di Beelzeb\u00f9l, i vostri figli per mezzo di chi li scacciano? Per questo saranno loro i vostri giudici. Se invece io scaccio i dem\u00f2ni con il dito di Dio, allora \u00e8 giunto a voi il regno di Dio.\nQuando un uomo forte, bene armato, fa la guardia al suo palazzo, ci\u00f2 che possiede \u00e8 al sicuro. Ma se arriva uno pi\u00f9 forte di lui e lo vince, gli strappa via le armi nelle quali confidava e ne spartisce il bottino.\nChi non \u00e8 con me \u00e8 contro di me, e chi non raccoglie con me, disperde\u00bb.", "medita": "Ges\u00f9 si scontra con i suoi avversari e ci\u00f2 che ne risulta \u00e8 una tipica controversia rabbinica tra maestri di Israele. Quello che si discute \u00e8 se il potere di Ges\u00f9 derivi da Dio o da una qualche altra forza ultraterrena di cui in quel momento non si dubita. Tradotto in termini moderni: \u201csiamo di fronte a Dio o ad una qualche magia o inganno?\u201d. Ges\u00f9 discute come un rabbi e porta i suoi avversari ad una contraddizione: come un uomo non pu\u00f2 servire Dio e Satana, cos\u00ec Satana stesso non pu\u00f2 fare contemporaneamente il bene e il male. Anzi: lui sa di avere di fronte un nemico pi\u00f9 forte di lui che lo sconfigger\u00e0. Ma questo avverr\u00e0 solo se gli uomini sapranno riconoscere la mano di Dio all'opera, se sapranno mettersi alla sequela, se non cadranno nell'idolatria di scambiare Dio per un qualche idolo. Fosse anche la propria idea di Dio stesso, condizionando anche la fede con una ideologia individuale e personalistica. Una tentazione costante: mettere il proprio io al centro, sottoporre tutto al proprio vaglio come se fossimo noi stessi il criterio di ogni cosa.\nMa Ges\u00f9 ci ha mostrato c'\u00e8 un altro criterio da poter utilizzare: c'\u00e8 qualcosa che va oltre la nostra libert\u00e0, il nostro giudizio, anche oltre le nostre idee, ed \u00e8 la salvezza dell'alto. Ges\u00f9 ci ha indicato la via, verso la verit\u00e0 e la vita. Noi sappiamo che questa via porta alla croce, ma crediamo che ci conduca anche alla Resurrezione.", "riflettere": "I dubbi sulla nostra fede, sulla nostra chiamata, su chi conduca la nostra vita e ci possa rivelare una via di salvezza sono una costante della vita di tutti. Come cerchiamo di crescere, cercando le risposte dentro di noi, oppure chiedendo a Dio la sua Grazia? Ges\u00f9 ha detto che il Regno di Dio \u00e8 in mezzo a noi, tra i fratelli, quanto siamo capaci di condividere i nostri dubbi e le nostre difficolt\u00e0 all'interno della comunit\u00e0 o dei gruppi a cui apparteniamo?", "preghfin": "Hanno detto: \u201cDa ogni parte c'\u00e8 la luce di Dio\u201d.\nMa gridano gli uomini tutti: \u201cDov'\u00e8 quella luce?\u201d.\nL'ignaro guarda a ogni parte, a destra, a sinistra;\nma una Voce dice:\n\u201cGuarda soltanto, senza destra e sinistra!\u201d.\n<i>(Preghiera sufi Mevlana)</i>"}