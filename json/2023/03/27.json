{"day": 27, "month": 3, "year": 2023, "weekday": 1, "date_str": "luned\u00ec 27 marzo 2023", "quotes": "Dn 13,1-9.15-17.19-30.33-62; Sal 22", "quote_vangelo": "secondo Giovanni (8,1-11)", "curatore": "Luigi Cioni, Massimo Salani", "prevangelo": "", "indications": "", "preghiniz": "Questa parola di Ges\u00f9 \u00e8 eloquenza della giustizia:\nsi punisca la peccatrice,\nma non la puniscano i peccatori;\nsi adempia la Legge,\nma non la adempiano coloro che violano la Legge!\n<i>(Agostino, </i>Commento al vangelo secondo Giovanni<i> XXXIII, 5)</i>", "vangelo": "In quel tempo, Ges\u00f9 si avvi\u00f2 verso il monte degli Ulivi. Ma al mattino si rec\u00f2 di nuovo nel tempio e tutto il popolo andava da lui. Ed egli sedette e si mise a insegnare loro.\nAllora gli scribi e i farisei gli condussero una donna sorpresa in adulterio, la posero in mezzo e gli dissero: \u00abMaestro, questa donna \u00e8 stata sorpresa in flagrante adulterio. Ora Mos\u00e8, nella Legge, ci ha comandato di lapidare donne come questa. Tu che ne dici?\u00bb. Dicevano questo per metterlo alla prova e per avere motivo di accusarlo.\nMa Ges\u00f9 si chin\u00f2 e si mise a scrivere col dito per terra. Tuttavia, poich\u00e9 insistevano nell'interrogarlo, si alz\u00f2 e disse loro: \u00abChi di voi \u00e8 senza peccato, getti per primo la pietra contro di lei\u00bb. E, chinatosi di nuovo, scriveva per terra. Quelli, udito ci\u00f2, se ne andarono uno per uno, cominciando dai pi\u00f9 anziani.\nLo lasciarono solo, e la donna era l\u00e0 in mezzo. Allora Ges\u00f9 si alz\u00f2 e le disse: \u00abDonna, dove sono? Nessuno ti ha condannata?\u00bb. Ed ella rispose: \u00abNessuno, Signore\u00bb. E Ges\u00f9 disse: \u00abNeanch'io ti condanno; va' e d'ora in poi non peccare pi\u00f9\u00bb.", "medita": "In questi ultimi giorni del mese di marzo, mediteremo quasi interamente l'ottavo capitolo del vangelo di Giovanni. Il brano di oggi \u00e8 certamente tra i pi\u00f9 noti e perci\u00f2 commentati dell'intero Nuovo Testamento. L'episodio presenta Ges\u00f9 che, da ebreo osservante, frequenta il tempio dove lo attendono i suoi avversari di sempre: ad eccezione di alcuni singoli, sono il gruppo dei farisei e degli scribi.\nConosciamo dalla Parola meditata nei giorni scorsi come quest'ultimi tramassero contro il Nazareno. Lo perseguitarono, cercarono di ucciderlo, provarono a catturarlo. La pericope mostra il tentativo di screditare il messaggio dell'Emmanuele. L'occasione \u00e8 fornita da una donna trovata platealmente a commettere un peccato. Presentano una donna (Ges\u00f9, contrariamente al clima sociale e religioso dell'epoca ha frequentato molto le donne) peccatrice (quindi colpevole) posta di fronte al Maestro come Giudice. Esiste una legge che rimanda a Mos\u00e8 e che suona come una sentenza gi\u00e0 anticipata: il Salvatore applicher\u00e0 la legge e la condanner\u00e0 alla lapidazione? Verrebbero meno la novit\u00e0 e l'originalit\u00e0 dell'annuncio del vangelo! Il Salvatore le perdoner\u00e0 il peccato? Allora ripudierebbe clamorosamente la legge mosaica! La \u201cperdita di tempo\u201d nello scrivere per terra da parte del Galileo probabilmente fu inteso dagli avversari come una vittoria anticipata: finalmente Ges\u00f9 si trovava in difficolt\u00e0.\nNon and\u00f2 cos\u00ec. Le parole pronunciate dal Maestro sono un insegnamento per tutti noi e in quella scena rivolto al genere maschile: gli anziani (a loro spettava il primo lancio delle pietre) sapranno cogliere il messaggio e deporranno le pietre. Cosa avranno pensato i farisei e gli scribi? Non lo sappiamo. E la donna? Rivolger\u00e0 al Risorto due sole parole. Nessun ravvedimento, nessun ringraziamento, nessuna promessa di seguirlo. Lo apostrofa come \u201cSignore\u201d. Tanto basta: Ges\u00f9 nasce e muore per salvarci dai nostri peccati. Nessuno escluso.", "riflettere": "Cosa avranno capito gli anziani? Sappiamo dalla frequentazione della Parola che tutti siamo peccatori. Ma conosciamo anche che Dio misericordioso non ci abbandona: conosce le nostre debolezze e chiede di affidarci a lui, praticando quanto troviamo nell'unica preghiera che ci ha insegnato: \u201cRimetti a noi i nostri debiti, come anche noi li rimettiamo ai nostri debitori\u201d.", "preghfin": "Disse loro anche una parabola: \u00abPu\u00f2 forse un cieco guidare un altro cieco?\nNon cadranno tutt'e due in una buca?\nIl discepolo non \u00e8 da pi\u00f9 del maestro; ma ognuno ben preparato sar\u00e0 come il suo maestro.\nPerch\u00e9 guardi la pagliuzza che \u00e8 nell'occhio del tuo fratello,\ne non t'accorgi della trave che \u00e8 nel tuo?\nCome puoi dire al tuo fratello: Permetti che tolga la pagliuzza che \u00e8 nel tuo occhio,\ne tu non vedi la trave che \u00e8 nel tuo?\nIpocrita, togli prima la trave dal tuo occhio e allora potrai vederci bene\nnel togliere la pagliuzza dall'occhio del tuo fratello\u00bb.\n<i>(Luca 6, 39--42)</i>"}