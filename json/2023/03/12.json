{"day": 12, "month": 3, "year": 2023, "weekday": 7, "date_str": "domenica 12 marzo 2023", "quotes": "Es 17,3-7; Sal 94; Rm 5,1-2.5-8", "quote_vangelo": "secondo Giovanni (4,5-42)", "curatore": "Luigi Cioni, Massimo Salani", "prevangelo": "Riportiamo la forma breve del Vangelo di oggi", "indications": "Salterio: terza settimana", "preghiniz": "Venite, cantiamo al Signore,\nacclamiamo la roccia della nostra salvezza.\nAccostiamoci a lui per rendergli grazie,\na lui acclamiamo con canti di gioia.\nEntrate: prostr\u00e0ti, adoriamo,\nin ginocchio davanti al Signore che ci ha fatti.\n\u00c8 lui il nostro Dio\ne noi il popolo del suo pascolo,\nil gregge che egli conduce.", "vangelo": "In quel tempo, Ges\u00f9 giunse a una citt\u00e0 della Samar\u00eca chiamata Sicar, vicina al terreno che Giacobbe aveva dato a Giuseppe suo figlio: qui c'era un pozzo di Giacobbe. Ges\u00f9 dunque, affaticato per il viaggio, sedeva presso il pozzo. Era circa mezzogiorno. Giunge una donna samaritana ad attingere acqua. Le dice Ges\u00f9: \u00abDammi da bere\u00bb. I suoi discepoli erano andati in citt\u00e0 a fare provvista di cibi. Allora la donna samaritana gli dice: \u00abCome mai tu, che sei giudeo, chiedi da bere a me, che sono una donna samaritana?\u00bb. I Giudei infatti non hanno rapporti con i Samaritani.\nGes\u00f9 le risponde: \u00abSe tu conoscessi il dono di Dio e chi \u00e8 colui che ti dice: \u201cDammi da bere!\u201d, tu avresti chiesto a lui ed egli ti avrebbe dato acqua viva\u00bb. Gli dice la donna: \u00abSignore, non hai un secchio e il pozzo \u00e8 profondo; da dove prendi dunque quest'acqua viva? Sei tu forse pi\u00f9 grande del nostro padre Giacobbe, che ci diede il pozzo e ne bevve lui con i suoi figli e il suo bestiame?\u00bb.\nGes\u00f9 le risponde: \u00abChiunque beve di quest'acqua avr\u00e0 di nuovo sete; ma chi berr\u00e0 dell'acqua che io gli dar\u00f2, non avr\u00e0 pi\u00f9 sete in eterno. Anzi, l'acqua che io gli dar\u00f2 diventer\u00e0 in lui una sorgente d'acqua che zampilla per la vita eterna\u00bb. \u00abSignore \u2013 gli dice la donna \u2013, dammi quest'acqua, perch\u00e9 io non abbia pi\u00f9 sete e non continui a venire qui ad attingere acqua. Vedo che tu sei un profeta! I nostri padri hanno adorato su questo monte; voi invece dite che \u00e8 a Gerusalemme il luogo in cui bisogna adorare\u00bb. Ges\u00f9 le dice: \u00abCredimi, donna, viene l'ora in cui n\u00e9 su questo monte n\u00e9 a Gerusalemme adorerete il Padre. Voi adorate ci\u00f2 che non conoscete, noi adoriamo ci\u00f2 che conosciamo, perch\u00e9 la salvezza viene dai Giudei. Ma viene l'ora \u2013 ed \u00e8 questa \u2013 in cui i veri adoratori adoreranno il Padre in spirito e verit\u00e0: cos\u00ec infatti il Padre vuole che siano quelli che lo adorano. Dio \u00e8 spirito, e quelli che lo adorano devono adorare in spirito e verit\u00e0\u00bb. Gli rispose la donna: \u00abSo che deve venire il Messia, chiamato Cristo: quando egli verr\u00e0, ci annuncer\u00e0 ogni cosa\u00bb. Le dice Ges\u00f9: \u00abSono io, che parlo con te\u00bb.\nMolti Samaritani di quella citt\u00e0 credettero in lui. E quando i Samaritani giunsero da lui, lo pregavano di rimanere da loro ed egli rimase l\u00e0 due giorni. Molti di pi\u00f9 credettero per la sua parola e alla donna dicevano: \u00abNon \u00e8 pi\u00f9 per i tuoi discorsi che noi crediamo, ma perch\u00e9 noi stessi abbiamo udito e sappiamo che questi \u00e8 veramente il salvatore del mondo\u00bb.", "medita": "L'episodio dell'incontro di Ges\u00f9 con la Samaritana, narrato solamente nel Vangelo di Giovanni, \u00e8 ricchissimo di spunti esegetici ed anche educativi. Il Signore incontra una rappresentante di una parte di popolo separato, lontana, nemica. Eppure sappiamo quante volte nell'insegnamento di Ges\u00f9 la parola samaritano venga ad indicare modelli, almeno parziali, di comportamento. Attorno ai meriti dei padri (il pozzo di Giacobbe) pu\u00f2 avvenire un incontro tra diversi. Se i nostri dialoghi si svolgeranno sempre e soltanto tra uguali possiamo aspettarci davvero pochi frutti! Questo provoca gesti inaspettati, sorpresa e curiosit\u00e0. L'atteggiamento per noi pi\u00f9 strano \u00e8 che Ges\u00f9 conosce tutto della Samaritana, sa che la sua condotta non \u00e8 irreprensibile, ma non la giudica, le rivela soltanto che tutto potrebbe essere diverso se solo guardasse alla realt\u00e0 con occhi nuovi. E lei si apre alla sorpresa e alla novit\u00e0: prima di tutto cerca di trarne un vantaggio immediato, il non dover pi\u00f9 attingere al pozzo, poi passa a richieste pi\u00f9 teoriche, probabilmente per capire se chi ha di fronte \u00e8 solamente uno che vuole \u201cconvertirla\u201d oppure sta davvero annunciando una sapienza nuova. La risposta di Ges\u00f9 la spiazza nuovamente: l'obiettivo \u00e8 la verit\u00e0, il render culto a Dio fin nel profondo, non limitarsi a pratiche esteriori. La donna allora si apre alla fede, una fede che diventa immediatamente annuncio e testimonianza: venite e vedete voi stessi. Ed \u00e8 sicuramente strano che i samaritani vedono e hanno fede, mentre i giudei che avranno una testimonianza ben maggiore decideranno di uccidere il Cristo perch\u00e9 \u201c\u00e8 meglio che uno solo muoia che non tutto il popolo\u201d.\nAncora un volta non basta l'ascolto: occorre che la ricerca della verit\u00e0 avvenga nello Spirito!", "riflettere": "Ascolto, fede, testimonianza; questo \u00e8 il cammino di tutti noi. Anche per questo motivo sarebbe giusto non giudicare gli altri. Ciascuno nel suo percorso, con i suoi tempi, sta percorrendo questa strada. Siamo capaci di aiutare e guidare chi ci sta accanto?", "preghfin": "Ho bevuto a una fontana un'acqua chiara\nche \u00e8 venuta gi\u00f9 dal cielo.\nHo sognato una notte di tuffarmi nella luce del sole.\nE ho cercato dentro di me la verit\u00e0.\nEd ho capito, mio Signore, che sei tu la vera acqua,\nsei tu il mio sole, sei tu la verit\u00e0.\nTu ti siedi sul mio pozzo nel deserto,\ne mi chiedi un po' da bere.\nPer il sole che risplende a mezzogiorno ti rispondo.\nMa tu sai gi\u00e0 dentro me la verit\u00e0.\n<i>(canto liturgico)</i>"}