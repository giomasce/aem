{"day": 24, "month": 3, "year": 2023, "weekday": 5, "date_str": "venerd\u00ec 24 marzo 2023", "quotes": "Sap 2,1a.12-22; Sal 33", "quote_vangelo": "secondo Giovanni (7,1-2.10.25-30)", "curatore": "Luigi Cioni, Massimo Salani", "prevangelo": "", "indications": "", "preghiniz": "Voi conoscete ci\u00f2 che \u00e8 accaduto in tutta la Giudea,\nincominciando dalla Galilea,\ndopo il battesimo predicato da Giovanni;\ncio\u00e8 come Dio consacr\u00f2 in Spirito Santo e potenza Ges\u00f9 di Nazaret,\nil quale pass\u00f2 beneficando e risanando tutti coloro\nche stavano sotto il potere del diavolo,\nperch\u00e9 Dio era con lui.\n<i>(Atti degli Apostoli 10, 37--38)</i>", "vangelo": "In quel tempo, Ges\u00f9 se ne andava per la Galilea; infatti non voleva pi\u00f9 percorrere la Giudea, perch\u00e9 i Giudei cercavano di ucciderlo. Si avvicinava intanto la festa dei Giudei, quella delle Capanne. Quando i suoi fratelli salirono per la festa, vi sal\u00ec anche lui: non apertamente, ma quasi di nascosto.\nAlcuni abitanti di Gerusalemme dicevano: \u00abNon \u00e8 costui quello che cercano di uccidere? Ecco, egli parla liberamente, eppure non gli dicono nulla. I capi hanno forse riconosciuto davvero che egli \u00e8 il Cristo? Ma costui sappiamo di dov'\u00e8; il Cristo invece, quando verr\u00e0, nessuno sapr\u00e0 di dove sia\u00bb.\nGes\u00f9 allora, mentre insegnava nel tempio, esclam\u00f2: \u00abCerto, voi mi conoscete e sapete di dove sono. Eppure non sono venuto da me stesso, ma chi mi ha mandato \u00e8 veritiero, e voi non lo conoscete. Io lo conosco, perch\u00e9 vengo da lui ed egli mi ha mandato\u00bb.\nCercavano allora di arrestarlo, ma nessuno riusc\u00ec a mettere le mani su di lui, perch\u00e9 non era ancora giunta la sua ora.", "medita": "Dai brani precedenti sappiamo che i Giudei perseguitavano e addirittura cercavano di uccidere Ges\u00f9. Tornato in Galilea, la regione della sua residenza, il Nazareno, ebreo praticante, \u201csale\u201d a Gerusalemme in occasione di una festa. Non una qualsiasi: <i>sukkot</i>, la festa delle capanne, celebra la fuga dall'Egitto nel ricordo dei duri anni trascorsi nel deserto prima di rientrare nella Terra Promessa. Una festa solenne prescritta dalla Parola.\nAlcuni, riconoscendolo, lo ricordano ricercato e destinato alla condanna a morte. Chi desidera sfuggire al pericolo non si mette in mostra: e Ges\u00f9 insegna nel tempio! Non si nasconde.\nIl Maestro, come ieri, si rivolge ai frequentatori assidui della Parola, della sinagoga e del tempio, perch\u00e9 possedevano tutto per accogliere il messaggio del Galileo nato a Betlemme e residente a Nazaret.\nMa, ancorati alla lettera della Parola, dimenticano il comandamento, composto da due precetti, che sintetizza il Primo Testamento, dove si trova il profilo del Messia atteso ed ora incarnato. Un comandamento consegnato, non a caso, ad uno scriba. Il quale, pur appartenendo ad un gruppo avverso al Salvatore, lo comprende e lo accetta.\nMa ancora i Giudei tentano di arrestarlo, cio\u00e8 di mettere fine alla sua predicazione che incrinava la struttura religiosa dell'epoca (sadducei, farisei, scribi) e la fede: se \u201cviene da lui\u201d bestemmia perch\u00e9 disconosceva, alle loro orecchie, l'unicit\u00e0 di Dio.\nNon riusciranno a prenderlo: non \u00e8 una fuga quella dell'Agnello. Il Nazareno si sottrae perch\u00e9 continuer\u00e0 il tentativo di comunicare ai suoi amici, a quanti lo seguivano e a tutti noi che il premio finale, l'accesso al Regno attraverso la resurrezione, avverr\u00e0 solo abbracciando la croce: \u201cnon era ancora giunta la sua ora\u201d.\nGes\u00f9 di Nazaret, Figlio di Dio, nasce come un uomo e non sfugge la morte. Muore per tutti noi, perch\u00e9 la sua \u00e8 una morte redentiva: risorger\u00e0 aprendoci la strada che condurr\u00e0 alla vera vita.", "riflettere": "Giovanni nel prologo del Vangelo scrive che Ges\u00f9 di Nazaret, Figlio di Dio, mandato dal Padre per la nostra salvezza ha trovato molti ostacoli: \u201cnon l'hanno accolto\u201d. Il soggetto sono i Giudei? Non lo siamo anche noi ogni volta che fatichiamo ad accettare, se non rifiutare, che Dio \u00e8 misericordioso con tutti e che non privilegia qualcuno perch\u00e9 nessuno pu\u00f2 dirsi esente dal peccato?", "preghfin": "Veniva nel mondo la luce vera, quella che illumina ogni uomo.\nEgli era nel mondo, e il mondo fu fatto per mezzo di lui, eppure il mondo non lo riconobbe.\nVenne fra la sua gente, ma i suoi non l'hanno accolto.\nA quanti per\u00f2 l'hanno accolto, ha dato potere di diventare figli di Dio:\na quelli che credono nel suo nome, i quali non da sangue, n\u00e9 da volere di carne,\nn\u00e9 da volere di uomo, ma da Dio sono stati generati.\n<i>(Giovanni 1, 9--13)</i>"}