{"day": 1, "month": 3, "year": 2023, "weekday": 3, "date_str": "mercoled\u00ec 1 marzo 2023", "quotes": "Gio 3,1-10; Sal 50", "quote_vangelo": "secondo Luca (11,29-32)", "curatore": "Luigi Cioni, Massimo Salani", "prevangelo": "", "indications": "Tempo di quaresima\nSalterio: prima settimana", "preghiniz": "Piet\u00e0 di me, o Dio, nel tuo amore;\nnella tua grande misericordia\ncancella la mia iniquit\u00e0.\nLavami tutto dalla mia colpa,\ndal mio peccato rendimi puro.\nCrea in me, o Dio, un cuore puro,\nrinnova in me uno spirito saldo.\nNon scacciarmi dalla tua presenza\ne non privarmi del tuo santo spirito.\nTu non gradisci il sacrificio;\nse offro oloc\u00e0usti, tu non li accetti.\nUno spirito contrito \u00e8 sacrificio a Dio;\nun cuore contrito e affranto tu, o Dio, non disprezzi.", "vangelo": "In quel tempo, mentre le folle si accalcavano, Ges\u00f9 cominci\u00f2 a dire: \u00abQuesta generazione \u00e8 una generazione malvagia; essa cerca un segno, ma non le sar\u00e0 dato alcun segno, se non il segno di Giona. Poich\u00e9, come Giona fu un segno per quelli di N\u00ecnive, cos\u00ec anche il Figlio dell'uomo lo sar\u00e0 per questa generazione.\nNel giorno del giudizio, la regina del Sud si alzer\u00e0 contro gli uomini di questa generazione e li condanner\u00e0, perch\u00e9 ella venne dagli estremi confini della terra per ascoltare la sapienza di Salomone. Ed ecco, qui vi \u00e8 uno pi\u00f9 grande di Salomone.\nNel giorno del giudizio, gli abitanti di N\u00ecnive si alzeranno contro questa generazione e la condanneranno, perch\u00e9 essi alla predicazione di Giona si convertirono. Ed ecco, qui vi \u00e8 uno pi\u00f9 grande di Giona\u00bb.", "medita": "Ges\u00f9 contraddice e rimprovera coloro che, tra i presenti, ricercano un segno, una conferma alla loro fede. Una specie di assicurazione. Invita invece a saper leggere i segni dei tempi, a guardare alla propria realt\u00e0 con spirito di profezia. Quando parliamo del segno di Giona, giustamente ci riferiamo al fatto che il profeta dell'Antico Testamento \u00e8 stato \u201csepolto\u201d per tre giorni nel ventre del pesce e poi \u00e8 tornato alla vita, interpretandolo come un riferimento alla morte e resurrezione del Signore. Ma forse possiamo andare oltre e guardare all'intera vicenda di Giona per metterla in collegamento con la nostra vita. Il profeta sa di aver ricevuto una missione da Dio, e la rifiuta; scappa, si allontana da Dio. Costretto dalla tempesta, sa comunque vedere in essa un richiamo forte alla sua vocazione e sceglie la morte piuttosto che mettere in pericolo chi sta in quel momento accanto a lui. Gettato sulla spiaggia di Ninive e forzato alla sua missione svolge il suo compito e, invece di esser felice per la conversione dei niniviti, litiga con Dio perch\u00e9, a suo dire, lo ha mostrato bugiardo e inaffidabile ai loro occhi. Rifiuta la misericordia del Signore, pur di affermare la sua persona. Il segno dato a Giona, quindi, pu\u00f2 essere anche la possibilit\u00e0 di andare oltre la propria visione delle cose, guardare agli altri con gli occhi di Dio e vederli figli, amati, per cui si pu\u00f2 anche rischiare. Anche in mancanza di conferme o molto terrene assicurazioni.", "riflettere": "Quante volte, invece di saper leggere i tempi, discutiamo con Dio perch\u00e9 le cose non si sono svolte come a noi sembrava giusto? Quante volte confondiamo Dio con l'idea che abbiamo di Lui? Quante volte siamo incapaci di sentirci al centro del suo amore?", "preghfin": "Santo \u00e8 Dio, il padre di tutte le cose,\nSanto \u00e8 Dio,\nla volont\u00e0 del quale si compie per la sua propria potenza.\nSanto \u00e8 Dio che vuole essere conosciuto\ne che si fa conoscere da coloro che sono suoi.\nSanto sei Tu che hai formato gli esseri mediante le tua parola.\nTu sei santo e pi\u00f9 forte di ogni potere,\nTu sei santo e pi\u00f9 grande di ogni maest\u00e0,\nTu sei santo e superiore ad ogni lode.\n<i>(Preghiera antica greca)</i>"}