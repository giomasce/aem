{"day": 2, "month": 3, "year": 2023, "weekday": 4, "date_str": "gioved\u00ec 2 marzo 2023", "quotes": "Est 4,17n.p-r.aa-bb.gg-hh; Sal 137", "quote_vangelo": "secondo Matteo (7,7-12)", "curatore": "Luigi Cioni, Massimo Salani", "prevangelo": "Il commento di oggi \u00e8 proposto dal Centro Diocesano per le Vocazioni di Pisa", "indications": "", "preghiniz": "Dio di bont\u00e0 e di misericordia,\nche ci chiedi di collaborare alla tua opera di salvezza\nmanda numerosi e santi operai per la tua vigna,\nperch\u00e9 alla tua Chiesa non manchino mai annunciatori coraggiosi del Vangelo,\nsacerdoti che ti offrano anche con la vita il sacrificio dell'Eucarestia\ne che quali segni splendenti di Cristo buon pastore\nguidino il tuo popolo sulle strade della carit\u00e0.\nManda il tuo Spirito Santo a rinfrancare il cuore dei giovani,\nperch\u00e9 abbiano il coraggio di dirti s\u00ec quando li chiami al servizio dei fratelli,\nla perseveranza nel seguire Ges\u00f9 anche sulla via della croce\ne la gioia grande di essere nel mondo testimoni del tuo amore.\nO Maria, Madre dei sacerdoti, dona a tutti i membri della Chiesa pisana\nla tua stessa fedelt\u00e0 per testimoniare a tutti\nla gioia che nasce dall'incontro con Cristo che vive e regna nei secoli in eterno. Amen.\n<i>(Giovanni Paolo Benotto)</i>", "vangelo": "In quel tempo, Ges\u00f9 disse ai suoi discepoli: \u00abChiedete e vi sar\u00e0 dato; cercate e troverete, bussate e vi sar\u00e0 aperto. Perch\u00e9 chiunque chiede riceve, e chi cerca trova, e a chi bussa sar\u00e0 aperto.\nChi di voi, al figlio che gli chiede un pane, dar\u00e0 una pietra? E se gli chiede un pesce, gli dar\u00e0 una serpe?\nSe voi, dunque, che siete cattivi, sapete dare cose buone ai vostri figli, quanto pi\u00f9 il Padre vostro che \u00e8 nei cieli dar\u00e0 cose buone a quelli che gliele chiedono!\nTutto quanto volete che gli uomini facciano a voi, anche voi fatelo a loro: questa infatti \u00e8 la Legge e i Profeti\u00bb.", "medita": "Molto tempo fa mi trovavo a parlare con un amico al quale era stato appena diagnosticato un brutto male, difficilmente curabile. Esaurite le generiche parole di consolazione e di speranza che si usano in queste circostanze, gli raccomandai la preghiera. L'amico mi rispose che, non essendo praticante e neanche granch\u00e9 credente, gli sembrava \u201cmeschino\u201d rivolgersi a Dio solo nel momento del bisogno.\nQuesta risposta mi ha dato tanto da pensare. Innanzitutto per l'arroganza che implica. Come si pu\u00f2 cercare di accampare una qualche \u201cdignit\u00e0\u201d nei confronti di Dio? Ma se non immaginiamo Dio\u2014che ci crediamo o no\u2014come l'Essere che ci trascende in modo incommensurabile, di che Dio stiamo parlando? E quindi quale dignit\u00e0 pensiamo di poter avere nei suoi confronti? Quando ci rivolgiamo a Lui, per qualunque cosa e in qualunque forma e qualunque sia la nostra situazione di fede e di pratica religiosa, siamo comunque \u201cmeschini\u201d.\nMa poi, se il Dio del quale stiamo parlando \u00e8 amore, allora non pu\u00f2 che piacergli molto sentirsi chiedere aiuto, proprio come a un padre piace sentirsi chiedere qualcosa da un figlio. Ma non perch\u00e9 chiedere \u00e8 un atto di sottomissione, ma perch\u00e9 chiedere \u00e8 gi\u00e0 in s\u00e9 un atto di fiducia. Ed \u00e8 proprio questo Suo piacere di essere invocato che traspare dai ripetuti inviti a chiedere, nella pericope del Vangelo di oggi.\nE l'ultimo versetto invita anche noi a provare\u2014proprio come Dio!\u2014il piacere del dare. Il piacere di un dare persino senza esserne richiesti!", "riflettere": "A proposito del dare senza esserne richiesti, l'amico del quale parlavo \u00e8 guarito e, per quanto ne so, gode ancora di ottima salute!", "preghfin": "Padre buono, che da sempre, fin dal nostro concepimento,\nci hai chiamati a vivere la vocazione che Tu hai pensato per noi,\nsostieni e illumina con il tuo Spirito i tuoi figli\ne in particolare coloro che stanno vivendo la loro vocazione con difficolt\u00e0,\nsiano essi ministri ordinati, consacrati o sposi.\nTrovino conforto e risposte alle loro domande esistenziali\nanche attraverso la nostra assidua e quotidiana preghiera."}