{"day": 10, "month": 3, "year": 2023, "weekday": 5, "date_str": "venerd\u00ec 10 marzo 2023", "quotes": "Gn 37,3-4.12-13a.17b-28; Sal 104", "quote_vangelo": "secondo Matteo (21,33-43.45-46)", "curatore": "Luigi Cioni, Massimo Salani", "prevangelo": "", "indications": "", "preghiniz": "Il Signore chiam\u00f2 la carestia su quella terra,\ntogliendo il sostegno del pane.\nDavanti a loro mand\u00f2 un uomo,\nGiuseppe, venduto come schiavo.\nGli strinsero i piedi con ceppi,\nil ferro gli serr\u00f2 la gola,\nfinch\u00e9 non si avver\u00f2 la sua parola\ne l'oracolo del Signore ne prov\u00f2 l'innocenza.", "vangelo": "In quel tempo, Ges\u00f9 disse ai capi dei sacerdoti e agli anziani del popolo: \u00abAscoltate un'altra parabola: c'era un uomo che possedeva un terreno e vi piant\u00f2 una vigna. La circond\u00f2 con una siepe, vi scav\u00f2 una buca per il torchio e costru\u00ec una torre. La diede in affitto a dei contadini e se ne and\u00f2 lontano.\nQuando arriv\u00f2 il tempo di raccogliere i frutti, mand\u00f2 i suoi servi dai contadini a ritirare il raccolto. Ma i contadini presero i servi e uno lo bastonarono, un altro lo uccisero, un altro lo lapidarono.\nMand\u00f2 di nuovo altri servi, pi\u00f9 numerosi dei primi, ma li trattarono allo stesso modo. Da ultimo mand\u00f2 loro il proprio figlio dicendo: \u201cAvranno rispetto per mio figlio!\u201d. Ma i contadini, visto il figlio, dissero tra loro: \u201cCostui \u00e8 l'erede. Su, uccidiamolo e avremo noi la sua eredit\u00e0!\u201d. Lo presero, lo cacciarono fuori dalla vigna e lo uccisero.\nQuando verr\u00e0 dunque il padrone della vigna, che cosa far\u00e0 a quei contadini?\u00bb. Gli risposero: \u00abQuei malvagi, li far\u00e0 morire miseramente e dar\u00e0 in affitto la vigna ad altri contadini, che gli consegneranno i frutti a suo tempo\u00bb.\nE Ges\u00f9 disse loro: \u00abNon avete mai letto nelle Scritture: \u201cLa pietra che i costruttori hanno scartato \u00e8 diventata la pietra d'angolo; questo \u00e8 stato fatto dal Signore ed \u00e8 una meraviglia ai nostri occhi\u201d? Perci\u00f2 io vi dico: a voi sar\u00e0 tolto il regno di Dio e sar\u00e0 dato a un popolo che ne produca i frutti\u00bb.\nUdite queste parabole, i capi dei sacerdoti e i farisei capirono che parlava di loro. Cercavano di catturarlo, ma ebbero paura della folla, perch\u00e9 lo considerava un profeta.", "medita": "Un'altra parabola sul destino finale dell'uomo segue a quella di ieri. In questa, oltre al destino individuale, si pu\u00f2 leggere in trasparenza anche una considerazione sul popolo di Dio, a cui \u00e8 stata affidata la parola del Signore, una parola che costituisce, come il banchetto del ricco Epulone, una vera e propria ricchezza malvagia, se gestita in modo esclusivo, a solo vantaggio individuale e non comunicato alle altre nazioni. Chi ascoltava Ges\u00f9 in quel momento comprendeva benissimo tutto questo, vedeva la minaccia contenuta nelle sue parole. Una minaccia di sostituzione, di allontanamento dalla fonte del dono del Signore. E sicuramente questa volont\u00e0 universalistica di Ges\u00f9 \u00e8 stata uno dei motivi per cui il Tempio ha cercato la sua condanna. Un desiderio di esclusivit\u00e0 che condiziona molto anche il nostro tempo, la ricerca di essere di pi\u00f9, di possedere di pi\u00f9, di prevalere, a dispetto degli altri. E chi arriva ad insidiare il nostro campo, la nostra vigna \u00e8 un nemico, anche se fosse addirittura il legittimo proprietario. Uno sguardo curvo su di s\u00e9, che esclude, che relega lontano chi anche venisse a reclamare i propri diritti \u00e8 l'esatto opposto di ci\u00f2 che il Signore ci ha insegnato: chi ha accolto affamati e assetati, visitato infermi e carcerati, amato l'altro che viene a turbare le nostre sicurezze si sentir\u00e0 rivolgere dal Signore l'invito. \u201cVenite con me!\u201d.", "riflettere": "Quanto spazio ha nella nostra vita il desiderio di accoglienza, di inclusivit\u00e0, di confronto e dialogo? Quanta comprensione per il cuore dell'altro? Quanta ricerca e impegno per suo bene, invece che esclusivamente del nostro?", "preghfin": "Principe della pace, Ges\u00f9 Risorto,\nguarda benigno all'umanit\u00e0 intera.\nEssa da Te solo aspetta l'aiuto e il conforto alle sue ferite.\nTu sempre prediligi i piccoli, gli umili, i doloranti;\nsempre vai a cercare i peccatori.\nFa' che tutti Ti invochino e Ti trovino,\nper avere in Te la via, la verit\u00e0, la vita.\nConservaci la Tua pace,\no Agnello immolato per la nostra salvezza:\nAgnello di Dio, che togli i peccati del mondo,\ndona a noi la pace!\nAllontana dal cuore degli uomini\nci\u00f2 che pu\u00f2 mettere in pericolo la pace,\ne confermali nella verit\u00e0, nella giustizia, nell'amore dei fratelli.\n<i>(Papa Giovanni XXIII)</i>"}