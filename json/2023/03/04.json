{"day": 4, "month": 3, "year": 2023, "weekday": 6, "date_str": "sabato 4 marzo 2023", "quotes": "Dt 26,16-19; Sal 118", "quote_vangelo": "secondo Matteo (5,43-48)", "curatore": "Luigi Cioni, Massimo Salani", "prevangelo": "", "indications": "", "preghiniz": "Beato chi \u00e8 integro nella sua via\ne cammina nella legge del Signore.\nBeato chi custodisce i suoi insegnamenti\ne lo cerca con tutto il cuore.\nTu hai promulgato i tuoi precetti\nperch\u00e9 siano osservati interamente.\nSiano stabili le mie vie\nnel custodire i tuoi decreti.\nTi loder\u00f2 con cuore sincero,\nquando avr\u00f2 appreso i tuoi giusti giudizi.\nVoglio osservare i tuoi decreti:\nnon abbandonarmi mai.", "vangelo": "In quel tempo, Ges\u00f9 disse ai suoi discepoli: \u00abAvete inteso che fu detto: \u201cAmerai il tuo prossimo\u201d e odierai il tuo nemico. Ma io vi dico: amate i vostri nemici e pregate per quelli che vi perseguitano, affinch\u00e9 siate figli del Padre vostro che \u00e8 nei cieli; egli fa sorgere il suo sole sui cattivi e sui buoni, e fa piovere sui giusti e sugli ingiusti.\nInfatti, se amate quelli che vi amano, quale ricompensa ne avete? Non fanno cos\u00ec anche i pubblicani? E se date il saluto soltanto ai vostri fratelli, che cosa fate di straordinario? Non fanno cos\u00ec anche i pagani? Voi, dunque, siate perfetti come \u00e8 perfetto il Padre vostro celeste\u00bb.", "medita": "Questo brano di Ges\u00f9 mi ha sempre spaventato: \u201cSiate perfetti come Dio\u201d. Non \u00e8 possibile! \u00c8 una richiesta assurda e, in quanto tale, non realizzabile. Eppure non \u00e8 possibile nemmeno che il Signore ci abbia dato un comando che vada al di fuori della nostra limitatezza. Possiamo rifugiarci nell'escamotage classico di colui che afferma, pieno di fede, che ci\u00f2 che non \u00e8 possibile all'uomo, lo \u00e8 per Dio e quindi Lui sapr\u00e0 realizzare in noi ci\u00f2 che anche i nostri limiti rendono impossibile. Ed \u00e8 sicuramente vero: i Padri greci dicono che noi tutti siamo chiamati alla divinizzazione e che questo \u00e8 il nostro destino per Grazia. Eppure io credo che ci sia qualcosa in pi\u00f9. Il termine \u201cperfetto\u201d viene usato solamente da Matteo, in questo brano e un'altra volta: al capitolo 19 quando Ges\u00f9 chiama il giovane ricco. Qui lo invita ad essere perfetto donando tutti i suoi averi ai poveri; quindi \u201cperfetto\u201d, cio\u00e8 completo nel dono. Allora la perfezione che ci \u00e8 richiesta \u00e8 quella che Dio ha gi\u00e0 compiuto in Ges\u00f9 stesso: infinito nel dono, nell'amore. Spogliatosi di s\u00e9, della sua divinit\u00e0, per condividere la vita degli uomini ed amarli. Loro che hanno scelto di ribellarsi, di essere i suoi nemici. L'amore per il nemico non \u00e8 una scelta emozionale, ma solo la volont\u00e0 di andare oltre le rivendicazioni e le aspettative della nostra limitatezza umana, per scegliere la parte della perfezione di Dio.", "riflettere": "In questa domenica il Signore ci invita a riflettere sul fatto che la sua logica \u00e8 diversa dalla nostra e da quella del mondo che ci circonda e ci invita a scegliere l'ultimo posto. Abbiamo veramente capito che la gloria di Dio, e quindi la nostra, risiede unicamente nel servizio e nel dono?", "preghfin": "Signore,\nfa' tacere in noi ogni altra voce\nche non sia la tua,\naffinch\u00e9 non troviamo condanna\nnella tua parola,\nletta ma non accolta,\nmeditata ma non amata,\npregata ma non custodita,\ncontemplata ma non realizzata.\nManda il tuo Spirito Santo\nad aprire le nostre menti\ne a guarire i nostri cuori."}