{"day": 14, "month": 3, "year": 2023, "weekday": 2, "date_str": "marted\u00ec 14 marzo 2023", "quotes": "Dn 3,25.34-43; Sal 24", "quote_vangelo": "secondo Matteo (18,21-35)", "curatore": "Luigi Cioni, Massimo Salani", "prevangelo": "", "indications": "", "preghiniz": "Fammi conoscere, Signore, le tue vie,\ninsegnami i tuoi sentieri.\nGuidami nella tua fedelt\u00e0 e istruiscimi,\nperch\u00e9 sei tu il Dio della mia salvezza.\nRic\u00f2rdati, Signore, della tua misericordia\ne del tuo amore, che \u00e8 da sempre.\nRic\u00f2rdati di me nella tua misericordia,\nper la tua bont\u00e0, Signore.", "vangelo": "In quel tempo, Pietro si avvicin\u00f2 a Ges\u00f9 e gli disse: \u00abSignore, se il mio fratello commette colpe contro di me, quante volte dovr\u00f2 perdonargli? Fino a sette volte?\u00bb. E Ges\u00f9 gli rispose: \u00abNon ti dico fino a sette volte, ma fino a settanta volte sette.\nPer questo, il regno dei cieli \u00e8 simile a un re che volle regolare i conti con i suoi servi. Aveva cominciato a regolare i conti, quando gli fu presentato un tale che gli doveva diecimila talenti. Poich\u00e9 costui non era in grado di restituire, il padrone ordin\u00f2 che fosse venduto lui con la moglie, i figli e quanto possedeva, e cos\u00ec saldasse il debito. Allora il servo, prostrato a terra, lo supplicava dicendo: \u201cAbbi pazienza con me e ti restituir\u00f2 ogni cosa\u201d. Il padrone ebbe compassione di quel servo, lo lasci\u00f2 andare e gli condon\u00f2 il debito.\nAppena uscito, quel servo trov\u00f2 uno dei suoi compagni, che gli doveva cento denari. Lo prese per il collo e lo soffocava, dicendo: \u201cRestituisci quello che devi!\u201d. Il suo compagno, prostrato a terra, lo pregava dicendo: \u201cAbbi pazienza con me e ti restituir\u00f2\u201d. Ma egli non volle, and\u00f2 e lo fece gettare in prigione, fino a che non avesse pagato il debito.\nVisto quello che accadeva, i suoi compagni furono molto dispiaciuti e andarono a riferire al loro padrone tutto l'accaduto. Allora il padrone fece chiamare quell'uomo e gli disse: \u201cServo malvagio, io ti ho condonato tutto quel debito perch\u00e9 tu mi hai pregato. Non dovevi anche tu aver piet\u00e0 del tuo compagno, cos\u00ec come io ho avuto piet\u00e0 di te?\u201d. Sdegnato, il padrone lo diede in mano agli aguzzini, finch\u00e9 non avesse restituito tutto il dovuto. Cos\u00ec anche il Padre mio celeste far\u00e0 con voi se non perdonerete di cuore, ciascuno al proprio fratello\u00bb.", "medita": "Il tema del Vangelo di oggi \u00e8 evidentemente quello del perdono. Basterebbero i primi versetti perch\u00e9 il messaggio di Ges\u00f9 fosse chiaramente scolpito nelle nostre menti: non perdonare sette volte (numero che indica gi\u00e0 la completezza e la totalit\u00e0; Pietro \u00e8 gi\u00e0 stato molto generoso), ma settanta volte sette. Non esiste nessuno nel mondo ebraico che non vada con la mente al testo della Genesi (4, 24) in cui Lamec proclama una esasperazione della violenza: \u201cse Caino sar\u00e0 vendicato sette volte, io mi vendicher\u00f2 settantasette volte\u201d. Ges\u00f9 va ancora pi\u00f9 in l\u00e0, in una esasperazione di amore. Anche di fronte alla pretesa della violenza pi\u00f9 estrema il perdono deve prevalere, nessun limite. La parabola che segue non pu\u00f2 far altro che spiegare il perch\u00e9. Di fronte a Dio siamo sempre debitori; ci ha condonato un debito immenso che nessuno pu\u00f2 risolvere. Chi di noi decidesse di non perdonare al fratello che gli deve solo pochi spiccioli di fonte a ci\u00f2 che noi tutti abbiamo ricevuto avrebbe un comportamento indegno, tale da suscitare la reazione di tutti. A Dio dobbiamo la nostra vita, fisica e spirituale; a Dio dobbiamo la nostra liberazione, a Dio dobbiamo il senso della nostra esistenza stessa. Mostrargli la nostra gratitudine senza provare ad accogliere in essa il nostro fratello significa non aver compreso e mostrare semplicemente il nostro cuore indurito, il nostro animo meschino, la nostra vita ricaduta nella prigionia e nella schiavit\u00f9 del proprio s\u00e9 e del proprio peccato.", "riflettere": "Rendici Signore, capaci di comprendere i tuoi doni; rendici capaci di amore gratuito, rendici capaci di comprendere che avere accanto un fratello \u00e8 un dono. Rendici capaci di perdonare.", "preghfin": "Signore,\nsei il Dio vivo e amico\nche offre liberazione e futuro.\nAprici gli occhi e il cuore\naffinch\u00e9 possiamo accogliere la tua presenza\nmisteriosa, silenziosa e reale.\nTu sei sempre con noi;\nci liberi da ogni schiavit\u00f9 e ci fai camminare,\nci educhi e ci porti a quei traguardi,\nche tu solo conosci.\nL\u00e0 ti contempleremo faccia a faccia\ne vivremo con te per sempre.\nAmen.\n<i>(Angelo Casati)</i>"}