{"day": 7, "month": 3, "year": 2023, "weekday": 2, "date_str": "marted\u00ec 7 marzo 2023", "quotes": "Is 1,10.16-20; Sal 49", "quote_vangelo": "secondo Matteo (23,1-12)", "curatore": "Luigi Cioni, Massimo Salani", "prevangelo": "", "indications": "Santa Perpetua e Felicita", "preghiniz": "Perch\u00e9 vai ripetendo i miei decreti\ne hai sempre in bocca la mia alleanza,\ntu che hai in odio la disciplina\ne le mie parole ti getti alle spalle?\nHai fatto questo e io dovrei tacere?\nForse credevi che io fossi come te!\nTi rimprovero: pongo davanti a te la mia accusa.\nChi offre la lode in sacrificio, questi mi onora;\na chi cammina per la retta via\nmostrer\u00f2 la salvezza di Dio.", "vangelo": "In quel tempo, Ges\u00f9 si rivolse alla folla e ai suoi discepoli dicendo: \u00abSulla cattedra di Mos\u00e8 si sono seduti gli scribi e i farisei. Praticate e osservate tutto ci\u00f2 che vi dicono, ma non agite secondo le loro opere, perch\u00e9 essi dicono e non fanno. Legano infatti fardelli pesanti e difficili da portare e li pongono sulle spalle della gente, ma essi non vogliono muoverli neppure con un dito.  Tutte le loro opere le fanno per essere ammirati dalla gente: allargano i loro filatt\u00e8ri e allungano le frange; si compiacciono dei posti d'onore nei banchetti, dei primi seggi nelle sinagoghe, dei saluti nelle piazze, come anche di essere chiamati \u201crabb\u00ec\u201d dalla gente.\nMa voi non fatevi chiamare \u201crabb\u00ec\u201d, perch\u00e9 uno solo \u00e8 il vostro Maestro e voi siete tutti fratelli. E non chiamate \u201cpadre\u201d nessuno di voi sulla terra, perch\u00e9 uno solo \u00e8 il Padre vostro, quello celeste. E non fatevi chiamare \u201cguide\u201d, perch\u00e9 uno solo \u00e8 la vostra Guida, il Cristo.\nChi tra voi \u00e8 pi\u00f9 grande, sar\u00e0 vostro servo; chi invece si esalter\u00e0, sar\u00e0 umiliato e chi si umilier\u00e0 sar\u00e0 esaltato\u00bb.", "medita": "Le scelte dei farisei, in tutto il Vangelo di Matteo, sono sempre criticate da Ges\u00f9, tranne che in questo brano. Essere seduti sulla cattedra di Mos\u00e8, interpretare le sue parole \u00e8 ci\u00f2 che essi fanno bene, e quindi quello che dicono non \u00e8 sbagliato: va anzi osservato fino in fondo. Forse una tra le parole di Ges\u00f9 meno osservate in assoluto. Ci\u00f2 che Ges\u00f9 critica nei farisei \u00e8 che non fanno ci\u00f2 che predicano, vanno alla ricerca della approvazione delle folle e non mettono Dio, ma loro stessi, al primo posto. La legge antica non va abolita (come dice lo stesso evangelista nel capitolo 5), ma portata a compimento, ricondotta alle sue motivazioni originarie e impressa nell'interiorit\u00e0; fin nello Spirito. E questo lo pu\u00f2 fare solo chi non interpreta solo le parole antiche, ma che al cospetto del Padre ne ode delle nuove; un nuovo Mos\u00e8, cosa che Matteo afferma di Ges\u00f9. Come il grande padre di Israele, Ges\u00f9 scampa ad un massacro di bambini, torna dall'Egitto, va sul monte a parlare con le parole del Padre, vive la Pasqua con i suoi discepoli e, come un nuovo agnello, muore per la salvezza di tutti.\nE la logica che anima la sua rivelazione \u00e8 chiara: cercate l'ultimo posto, l'abbassamento e non l'esaltazione, quell'ultima sedia in cui il Signore verr\u00e0 a cercarvi per dire: \u201cAmico mio, viene accanto a me!\u201d.", "riflettere": "Quando preghiamo parliamo con Dio, ma ascoltiamo le sue richieste oppure soltanto i nostri desideri? Siamo dispensatori di saggezza o servi dei fratelli? Ascoltiamo ci\u00f2 che diciamo con la nostra intelligenza?", "preghfin": "Spirito Santo di Dio, soffio della nuova creazione:\nTu rinnovi la vita in noi,\nTu curi e ripari i nostri sogni feriti,\nTu salvi i nostri occhi dai sentieri senza uscita.\nTu decostruisci i vortici delle nostre paure,\ndissipi il pessimismo e la solitudine in cui ci imprigioniamo.\nNella profondit\u00e0 del nostro cuore insicuro\nillumini la certezza dell'amore incondizionato che Dio ha per noi.\nOgni giorno tu insegni alle nostre mani indecise\nl'arte e l'entusiasmo del dono.\nTu ci prepari ad essere artigiani della pace\ne ci mostri come tenere fermo il fragile filo della speranza.\nTu animi con la tua danza i quadranti della nostra anima\ne decifri la preghiera che il nostro silenzio mormora."}