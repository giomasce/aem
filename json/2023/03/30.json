{"day": 30, "month": 3, "year": 2023, "weekday": 4, "date_str": "gioved\u00ec 30 marzo 2023", "quotes": "Gn 17,3-9; Sal 104", "quote_vangelo": "secondo Giovanni (8,51-59)", "curatore": "Luigi Cioni, Massimo Salani", "prevangelo": "", "indications": "", "preghiniz": "Se uno dice: \u00abIo amo Dio\u00bb, ma odia suo fratello, \u00e8 bugiardo;\nperch\u00e9 chi non ama suo fratello che ha visto, non pu\u00f2 amare Dio che non ha visto.\nQuesto \u00e8 il comandamento che abbiamo ricevuto da lui:\nche chi ama Dio ami anche suo fratello.\n<i>(Prima lettera di Giovanni 4, 20--21)</i>", "vangelo": "In quel tempo, Ges\u00f9 disse ai Giudei: \u00abIn verit\u00e0, in verit\u00e0 io vi dico: \u201cSe uno osserva la mia parola, non vedr\u00e0 la morte in eterno\u201d\u00bb. Gli dissero allora i Giudei: \u00abOra sappiamo che sei indemoniato. Abramo \u00e8 morto, come anche i profeti, e tu dici: \u201cSe uno osserva la mia parola, non sperimenter\u00e0 la morte in eterno\u201d. Sei tu pi\u00f9 grande del nostro padre Abramo, che \u00e8 morto? Anche i profeti sono morti. Chi credi di essere?\u00bb.\nRispose Ges\u00f9: \u00abSe io glorificassi me stesso, la mia gloria sarebbe nulla. Chi mi glorifica \u00e8 il Padre mio, del quale voi dite: \u201c\u00c8 nostro Dio!\u201d, e non lo conoscete. Io invece lo conosco. Se dicessi che non lo conosco, sarei come voi: un mentitore. Ma io lo conosco e osservo la sua parola. Abramo, vostro padre, esult\u00f2 nella speranza di vedere il mio giorno; lo vide e fu pieno di gioia\u00bb.\nAllora i Giudei gli dissero: \u00abNon hai ancora cinquant'anni e hai visto Abramo?\u00bb. Rispose loro Ges\u00f9: \u00abIn verit\u00e0, in verit\u00e0 io vi dico: prima che Abramo fosse, Io Sono\u00bb.\nAllora raccolsero delle pietre per gettarle contro di lui; ma Ges\u00f9 si nascose e usc\u00ec dal tempio.", "medita": "Oggi meditiamo l'ultima pericope tratta dal capitolo ottavo di Giovanni. La discussione tra i Giudei e il Maestro continua sulla falsariga del brano di ieri. I primi evocano continuamente la figura di Abramo, amico di Dio, mentre il Nazareno insegna la continuit\u00e0 del suo messaggio con quello del padre della fede, pietra miliare della fede dei Giudei, annunciando, tuttavia, la novit\u00e0 del Regno di Dio inaugurata dalla sua venuta.\nDa una parte il ricorso alla Parola letta e vissuta secondo una ortoprassi rigida e letterale che impediva a molti di riconoscere Ges\u00f9 di Nazaret, Figlio del Padre; dall'altra il Signore che cerca di far cogliere il mistero profondo che l'accompagna introducendo le sue affermazioni per ben due volte, \u201cIn verit\u00e0, in verit\u00e0 io vi dico\u201d e concludendo il suo annuncio perentoriamente: \u201cprima che Abramo fosse, Io Sono\u201d.\nEmerge la forte contrapposizione tra i lettori della Parola, il Primo Testamento e l'Emmanuele che si presenta come il Verbo di Dio, lui stesso Parola. Ges\u00f9 non azzera l'esperienza del popolo eletto da Dio; non lo rinnega, n\u00e9 lo fece la sua famiglia. Giuseppe e Maria erano fedeli praticanti delle prassi di Israele. Ma \u00e8 portatore di molte novit\u00e0: i Giudei citati dall'evangelista Giovanni sono fedeli ai testi ricevuti da Dio per mezzo dei grandi patriarchi, dai profeti. Abramo, Mos\u00e8 e Davide costituiscono un punto fermo della relazione tra Dio e il popolo da lui chiamato.\nLa buona notizia portata dal Nazareno \u00e8 la Parola incarnata, Dio: \u00e8 Ges\u00f9 stesso che ha condiviso tutto con le creature del Padre tranne il peccato. Leggere la Parola \u00e8 fondamentale. Qui incontriamo (ieri come oggi) il Verbo stesso con cui tessere un rapporto per una relazione che richiede da parte nostra la conversione. \u00c8 accettare la venuta del Messia, Dio che nasce, vive, muore inchiodato sulla croce e poi risorge. Una Persona della santissima Trinit\u00e0 che si fa vicino e persona-fratello di tutti. In e con loro facciamo esperienza ogni giorno di Dio.", "riflettere": "La reazione dei Giudei non deve sorprenderci. Il Dio-con-noi scardina le nostre convinzioni, il nostro vivere e soprattutto il tentativo di seguire un Dio fatto a nostra immagine. I Giudei sono giustamente fedeli al Primo Testamento. Chi meglio del Salvatore pu\u00f2 consegnarci l'immagine del Padre, Dio misericordioso, che ama le sue creature al punto di inviare il Figlio per insegnarci l'amore per gli altri come se fossero noi stessi?", "preghfin": "Carissimi, amiamoci gli uni gli altri,\nperch\u00e9 l'amore \u00e8 da Dio e chiunque ama \u00e8 nato da Dio e conosce Dio.\nChi non ama non ha conosciuto Dio, perch\u00e9 Dio \u00e8 amore.\nIn questo si \u00e8 manifestato per noi l'amore di Dio:\nche Dio ha mandato il suo Figlio unigenito nel mondo\naffinch\u00e9, per mezzo di lui, vivessimo.\nIn questo \u00e8 l'amore: non che noi abbiamo amato Dio,\nma che egli ha amato noi, e ha mandato suo Figlio\nper essere il sacrificio propiziatorio per i nostri peccati.\nCarissimi, se Dio ci ha tanto amati,\nanche noi dobbiamo amarci gli uni gli altri.\n<i>(Prima lettera di Giovanni 4, 7--11)</i>"}