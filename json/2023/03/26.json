{"day": 26, "month": 3, "year": 2023, "weekday": 7, "date_str": "domenica 26 marzo 2023", "quotes": "Ez 37,12-14; Sal 129; Rm 8,8-11", "quote_vangelo": "secondo Giovanni (11,1-45)", "curatore": "Luigi Cioni, Massimo Salani", "prevangelo": "Riportiamo la forma breve del Vangelo di oggi", "indications": "Salterio: prima settimana", "preghiniz": "Risuscit\u00f2 un uomo colui che fece l'uomo;\negli infatti \u00e8 l'Unigenito del Padre, per mezzo del quale, come sapete, furon fatte tutte le cose.\nOra, se per mezzo di lui furon fatte le cose, fa meraviglia che per mezzo di lui sia risuscitato uno,\nquando ogni giorno tanti nascono per mezzo di lui?\n\u00c8 cosa pi\u00f9 grande creare gli uomini che risuscitarli.\n<i>(Agostino, </i>Commento al Vangelo di Giovanni<i>, omelia 49)</i>", "vangelo": "In quel tempo, le sorelle di Lazzaro mandarono dunque a dire a Ges\u00f9: \u00abSignore, ecco, colui che tu ami \u00e8 malato\u00bb.\nAll'udire questo, Ges\u00f9 disse: \u00abQuesta malattia non porter\u00e0 alla morte, ma \u00e8 per la gloria di Dio, affinch\u00e9 per mezzo di essa il Figlio di Dio venga glorificato\u00bb. Ges\u00f9 amava Marta e sua sorella e Lazzaro. Quando sent\u00ec che era malato, rimase per due giorni nel luogo dove si trovava. Poi disse ai discepoli: \u00abAndiamo di nuovo in Giudea!\u00bb.\nQuando Ges\u00f9 arriv\u00f2, trov\u00f2 Lazzaro che gi\u00e0 da quattro giorni era nel sepolcro. Marta dunque, come ud\u00ec che veniva Ges\u00f9, gli and\u00f2 incontro; Maria invece stava seduta in casa. Marta disse a Ges\u00f9: \u00abSignore, se tu fossi stato qui, mio fratello non sarebbe morto! Ma anche ora so che qualunque cosa tu chiederai a Dio, Dio te la conceder\u00e0\u00bb. Ges\u00f9 le disse: \u00abTuo fratello risorger\u00e0\u00bb. Gli rispose Marta: \u00abSo che risorger\u00e0 nella risurrezione dell'ultimo giorno\u00bb. Ges\u00f9 le disse: \u00abIo sono la risurrezione e la vita; chi crede in me, anche se muore, vivr\u00e0; chiunque vive e crede in me, non morir\u00e0 in eterno. Credi questo?\u00bb. Gli rispose: \u00abS\u00ec, o Signore, io credo che tu sei il Cristo, il Figlio di Dio, colui che viene nel mondo\u00bb.\nGes\u00f9 allora si commosse profondamente e, molto turbato, domand\u00f2: \u00abDove lo avete posto?\u00bb. Gli dissero: \u00abSignore, vieni a vedere!\u00bb. Ges\u00f9 scoppi\u00f2 in pianto. Dissero allora i Giudei: \u00abGuarda come lo amava!\u00bb. Ma alcuni di loro dissero: \u00abLui, che ha aperto gli occhi al cieco, non poteva anche far s\u00ec che costui non morisse?\u00bb.\nAllora Ges\u00f9, ancora una volta commosso profondamente, si rec\u00f2 al sepolcro: era una grotta e contro di essa era posta una pietra. Disse Ges\u00f9: \u00abTogliete la pietra!\u00bb. Gli rispose Marta, la sorella del morto: \u00abSignore, manda gi\u00e0 cattivo odore: \u00e8 l\u00ec da quattro giorni\u00bb. Le disse Ges\u00f9: \u00abNon ti ho detto che, se crederai, vedrai la gloria di Dio?\u00bb. Tolsero dunque la pietra. Ges\u00f9 allora alz\u00f2 gli occhi e disse: \u00abPadre, ti rendo grazie perch\u00e9 mi hai ascoltato. Io sapevo che mi dai sempre ascolto, ma l'ho detto per la gente che mi sta attorno, perch\u00e9 credano che tu mi hai mandato\u00bb. Detto questo, grid\u00f2 a gran voce: \u00abLazzaro, vieni fuori!\u00bb. Il morto usc\u00ec, i piedi e le mani legati con bende, e il viso avvolto da un sudario. Ges\u00f9 disse loro: \u00abLiber\u00e0telo e lasci\u00e0telo andare\u00bb.\nMolti dei Giudei che erano venuti da Maria, alla vista di ci\u00f2 che egli aveva compiuto, credettero in lui.", "medita": "La Parola di oggi richiama quella di domenica scorsa. La pericope di Giovanni, anche questo un testo molto lungo, \u00e8 conosciuto, giustamente, per molte ragioni. Tra queste, mette in rilievo la frequentazione di Ges\u00f9 con una cerchia di amici non necessariamente discepoli. Ma non per questo meno credenti! Anzi.\nIl Figlio di Dio che si fa carne umana \u00e8 il Dio-con-noi, l'Emmanuele che vive veramente in tutto, tranne che nel peccato, la condizione delle creature del Padre. La sua vicinanza con Lazzero lo porter\u00e0 a piangerne la morte. Una realt\u00e0 da tutti conosciuta e vissuta anche dal Nazareno. Nella cerchia familiare di Lazzaro sono presenti anche due sorelle: il Galileo aveva tessuto una relazione anche con una famiglia, il cui legame emerge anche in altri passi dei Vangeli.\nNel brano che stiamo meditando nella sua forma breve, leggiamo di Maria seduta in casa. Ma \u00e8 una figura certo non secondaria. Come lo \u00e8 Marta che, oltre ad essere loquace, ci consegna una matura professione di fede. Lo riconosce come Cristo, come il messia tanto atteso dai Giudei, lo accetta come il Figlio di Dio capace di operare qualunque segno. Non rimprovera l'assenza di Ges\u00f9 nei giorni che precedettero la morte di Lazzaro: sta proclamando l'onnipotenza del Salvatore. Non ha chiesto ragioni del suo tergiversare per ben due giorni. Accetta e ama.\nDiversamente da Marta, altri, richiamando il gesto compiuto nei confronti del cieco nato, lontani dalla fede richiesta, sono fermi al mancato segno che avrebbe salvato Lazzaro. Perch\u00e9 ha non beneficiato della sua amicizia? Perch\u00e9 non \u00e8 intervenuto? Potremmo attualizzare: perch\u00e9 non manifesta le sue opere a tutti noi?\nMarta ha una fede forte; gli altri mettono in dubbio l'azione del Maestro. Marta crede nella resurrezione; gli altri vorrebbero rivedere in vita Lazzaro. Marta sa che il fratello una volta risorto raggiunger\u00e0 il Regno e vivr\u00e0 la vita eterna; gli altri vorrebbero rivederlo vivo, dimenticando che poi dovr\u00e0 comunque morire ancora. Ma \u201cmolti credettero in lui\u201d.", "riflettere": "La fede di Marta \u00e8 tale da riconoscere il valore del segno compiuto dal suo amico Ges\u00f9. L'opera compiuta dal Salvatore \u00e8 un prezioso insegnamento del Maestro che tocca il profondo di tutti noi: \u201cIo sono la risurrezione e la vita; chi crede in me, anche se muore, vivr\u00e0; chiunque vive e crede in me, non morir\u00e0 in eterno\u201d. Il Risorto pone a Marta una domanda che \u00e8 rivolta a tutti noi: crediamo a questo?", "preghfin": "E il Signore soggiunse: \u00abAvete udito ci\u00f2 che dice il giudice disonesto.\nE Dio non far\u00e0 giustizia ai suoi eletti che gridano giorno e notte verso di lui,\ne li far\u00e0 a lungo aspettare? Vi dico che far\u00e0 loro giustizia prontamente.\nMa il Figlio dell'uomo, quando verr\u00e0, trover\u00e0 la fede sulla terra?\u00bb.\n<i>(Luca 18, 6--8)</i>"}