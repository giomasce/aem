{"day": 28, "month": 3, "year": 2023, "weekday": 2, "date_str": "marted\u00ec 28 marzo 2023", "quotes": "Nm 21,4-9; Sal 101", "quote_vangelo": "secondo Giovanni (8,21-30)", "curatore": "Luigi Cioni, Massimo Salani", "prevangelo": "", "indications": "", "preghiniz": "Voi sapete che non a prezzo di cose corruttibili, come l'argento e l'oro,\nfoste liberati dalla vostra vuota condotta ereditata dai vostri padri,\nma con il sangue prezioso di Cristo, come di agnello senza difetti e senza macchia.\nEgli fu predestinato gi\u00e0 prima della fondazione del mondo,\nma si \u00e8 manifestato negli ultimi tempi per voi.\nE voi per opera sua credete in Dio, che l'ha risuscitato dai morti\ne gli ha dato gloria e cos\u00ec la vostra fede e la vostra speranza sono fisse in Dio.\n<i>(Prima lettera di Pietro 1, 18--21)</i>", "vangelo": "In quel tempo, Ges\u00f9 disse ai farisei: \u00abIo vado e voi mi cercherete, ma morirete nel vostro peccato. Dove vado io, voi non potete venire\u00bb. Dicevano allora i Giudei: \u00abVuole forse uccidersi, dal momento che dice: \u201cDove vado io, voi non potete venire\u201d?\u00bb.\nE diceva loro: \u00abVoi siete di quaggi\u00f9, io sono di lass\u00f9; voi siete di questo mondo, io non sono di questo mondo. Vi ho detto che morirete nei vostri peccati; se infatti non credete che Io Sono, morirete nei vostri peccati\u00bb.\nGli dissero allora: \u00abTu, chi sei?\u00bb. Ges\u00f9 disse loro: \u00abProprio ci\u00f2 che io vi dico. Molte cose ho da dire di voi, e da giudicare; ma colui che mi ha mandato \u00e8 veritiero, e le cose che ho udito da lui, le dico al mondo\u00bb. Non capirono che egli parlava loro del Padre.\nDisse allora Ges\u00f9: \u00abQuando avrete innalzato il Figlio dell'uomo, allora conoscerete che Io Sono e che non faccio nulla da me stesso, ma parlo come il Padre mi ha insegnato. Colui che mi ha mandato \u00e8 con me: non mi ha lasciato solo, perch\u00e9 faccio sempre le cose che gli sono gradite\u00bb. A queste sue parole, molti credettero in lui.", "medita": "La pericope di oggi si pone in continuit\u00e0 con il brano meditato ieri. Il Maestro si rivolge direttamente al gruppo dei farisei e poi chiamer\u00e0 in causa anche i Giudei. Forse cercavano di capire chi fosse Ges\u00f9 o, molto probabilmente, tentano ancora di trovare nelle sue parole le ragioni per ucciderlo.\nIl vangelo di Giovanni spesso riporta le parole del Nazareno servendosi di un lessico che intende richiamare l'attenzione: abbiamo gi\u00e0 incontrato: \u201cIn verit\u00e0, in verit\u00e0 io vi dico\u201d; oggi per ben due volte, il Salvatore di presenta come \u201cIo Sono\u201d. Maiuscolo, non minuscolo.\nI farisei e i Giudei, conoscitori delle letture, non potevano che sobbalzare a queste parole. Esse richiamano l'episodio in cui Mos\u00e8, chiedendo a Dio quale nome dovesse indicare agli ebrei che desideravano rivolgersi a Lui, si sent\u00ec rispondere \u201cIo sono colui che sono\u201d.\nSubito dopo la qualifica di \u201cIo Sono\u201d viene posta la domanda diretta al Risorto su chi effettivamente fosse. Una domanda legittima. Pilato e le persone che videro i suoi gesti e sentirono le sue parole fecero altrettanto. Non diversamente tutti i suoi amici, Ges\u00f9 fece la stessa domanda anche al gruppo a lui pi\u00f9 vicino: \u201cChi dite che io sia?\u201d.\nLa sua relazione con Dio Padre non poteva essere compresa nella sua profondit\u00e0, ma l'invito a ricorrere alla Parola, letta e vissuta con lo sguardo di Ges\u00f9, metteva nelle condizioni di avvicinarsi alla comprensione della buona novella. Non sar\u00e0 cos\u00ec.\nChi si autopresentava come \u201cIo Sono\u201d morir\u00e0 in croce per vincere il peccato delle creature. Ci\u00f2 che impediva la costruzione di una vera relazione con il Padre in vista dell'ingresso nel Regno sar\u00e0 rimosso con la sua morte redentrice. Ges\u00f9 accetter\u00e0 di essere \u201cinnalzato\u201d, cio\u00e8 crocifisso. \u00c8 il Salvatore di tutti. Anche di coloro che non lo hanno conosciuto: \u201cdiscese agli inferi\u201d e da Risorto aprir\u00e0 le porte alla gioia perenne. Come \u00e8 possibile credere a tutto questo? Eppure: molti credettero in lui.", "riflettere": "Come i Giudei anche noi chiediamo: \u201cTu, chi sei?\u201d. Ges\u00f9 dice di s\u00e9 stesso nel vangelo di Giovanni di essere la Via, la Verit\u00e0, la Vita. \u00c8 anche il Buon Pastore. \u00c8 il Figlio del Padre misericordioso inviato a noi per guidarci sulla strada che conduce al Regno. \u00c8 l'Emmanuele, il Dio-con-noi.", "preghfin": "Lo spirito del Signore Dio \u00e8 su di me perch\u00e9 il Signore mi ha consacrato con l'unzione;\nmi ha mandato a portare il lieto annunzio ai miseri, a fasciare le piaghe dei cuori spezzati,\na proclamare la libert\u00e0 degli schiavi, la scarcerazione dei prigionieri,\na promulgare l'anno di misericordia del Signore,\nun giorno di vendetta per il nostro Dio, per consolare tutti gli afflitti.\n<i>(Isaia 61, 1--2)</i>"}