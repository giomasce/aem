{"day": 29, "month": 3, "year": 2023, "weekday": 3, "date_str": "mercoled\u00ec 29 marzo 2023", "quotes": "Dn 3,14-20.46-50.91-92.95; Dn 3,52-56", "quote_vangelo": "secondo Giovanni (8,31-42)", "curatore": "Luigi Cioni, Massimo Salani", "prevangelo": "", "indications": "", "preghiniz": "Poi il Signore apparve a lui alle Querce di Mamre,\nmentre egli sedeva all'ingresso della tenda nell'ora pi\u00f9 calda del giorno.\nEgli alz\u00f2 gli occhi e vide che tre uomini stavano in piedi presso di lui.\nAppena li vide, corse loro incontro dall'ingresso della tenda e si prostr\u00f2 fino a terra,\ndicendo: \u00abMio signore, se ho trovato grazia ai tuoi occhi,\nnon passar oltre senza fermarti dal tuo servo.\nSi vada a prendere un po' di acqua, lavatevi i piedi e accomodatevi sotto l'albero.\nPermettete che vada a prendere un boccone di pane e rinfrancatevi il cuore;\ndopo, potrete proseguire, perch\u00e9 \u00e8 ben per questo che voi siete passati dal vostro servo\u00bb.\n<i>(Genesi 18, 1--5)</i>", "vangelo": "In quel tempo, Ges\u00f9 disse a quei Giudei che gli avevano creduto: \u00abSe rimanete nella mia parola, siete davvero miei discepoli; conoscerete la verit\u00e0 e la verit\u00e0 vi far\u00e0 liberi\u00bb. Gli risposero: \u00abNoi siamo discendenti di Abramo e non siamo mai stati schiavi di nessuno. Come puoi dire: \u201cDiventerete liberi\u201d?\u00bb.\nGes\u00f9 rispose loro: \u00abIn verit\u00e0, in verit\u00e0 io vi dico: chiunque commette il peccato \u00e8 schiavo del peccato. Ora, lo schiavo non resta per sempre nella casa; il figlio vi resta per sempre. Se dunque il Figlio vi far\u00e0 liberi, sarete liberi davvero. So che siete discendenti di Abramo. Ma intanto cercate di uccidermi perch\u00e9 la mia parola non trova accoglienza in voi. Io dico quello che ho visto presso il Padre; anche voi dunque fate quello che avete ascoltato dal padre vostro\u00bb.\nGli risposero: \u00abIl padre nostro \u00e8 Abramo\u00bb. Disse loro Ges\u00f9: \u00abSe foste figli di Abramo, fareste le opere di Abramo. Ora invece voi cercate di uccidere me, un uomo che vi ha detto la verit\u00e0 udita da Dio. Questo, Abramo non l'ha fatto. Voi fate le opere del padre vostro\u00bb.\nGli risposero allora: \u00abNoi non siamo nati da prostituzione; abbiamo un solo padre: Dio!\u00bb. Disse loro Ges\u00f9: \u00abSe Dio fosse vostro padre, mi amereste, perch\u00e9 da Dio sono uscito e vengo; non sono venuto da me stesso, ma lui mi ha mandato\u00bb.", "medita": "Dopo le controversie verso scribi, farisei e Giudei, nel testo di oggi il Maestro si rivolge ad un pubblico di \u201ccredenti\u201d. Sono giudei che, colpiti dalla personalit\u00e0 e dal messaggio di Ges\u00f9, ritengono necessario avvicinarlo per comprendere meglio la buona novella portata dal Nazareno. Forse, addirittura, avevano chiesto di entrare nel gruppo pi\u00f9 ristretto dei seguaci per divenirne veri discepoli.\nNon sono impreparati: provengono dall'Ebraismo, conoscono le scritture e quindi la figura decisiva di Abramo, il padre della fede per eccellenza al quale anche il Galileo dovrebbe riconoscere una certa superiorit\u00e0.\nNella sua predicazione il Verbo di Dio non chiede di accantonare Abramo n\u00e9 vuole sostituirsi al grande patriarca. Invita piuttosto a seguirne le tracce e l'esempio ricorrendo alla Parola.\nRitroviamo ancora l'invito dell'Emmanuele introdotto da \u201cIn verit\u00e0, in verit\u00e0 io vi dico\u201d: il Figlio conosce il Padre e solo Lui pu\u00f2 offrirci come raggiungere il Regno. La figura di Abramo \u00e8 propedeutica per comprendere il messaggio di Ges\u00f9 di Nazaret, che offre l'unica parola di verit\u00e0 che ci libera dalle nostre false convinzioni donandoci la capacit\u00e0 di svincolarci dal peccato.\nChi cita Abramo deve ricordare la scena di Genesi quando il patriarca accolse senza indugio (per fede) tre personaggi a lui del tutto sconosciuti. Offr\u00ec loro quello che poteva: senza interessi, senza pretendere contraccambio, senza paura. Per ospitalit\u00e0 e per fede.\nI Giudei che a lui giustamente guardano come padre della fede sono invece ancora legati a quelle prassi (come il sabato) che non regalano la libert\u00e0 all'uomo ma lo incatenano impedendogli di adorare Dio come Lui desidera, riconoscendolo nelle sorelle e nei fratelli, negli ultimi e negli afflitti.", "riflettere": "Abramo \u00e8 padre della fede. E Sara? Come i Giudei e come noi, non ha una fede forte e dubita, sorride, non crede del tutto. Increduli anche i discepoli che solo dopo, vedendo il Risorto e ricchi dello Spirito Santo, riuscirono a comprendere e vivere il messaggio predicato dal Maestro. Il Verbo \u00e8 il Salvatore capace di rimettere a tutti i peccati: \u201cC'\u00e8 forse qualche cosa impossibile per il Signore?\u201d.", "preghfin": "Il Signore riprese: \u00abTorner\u00f2 da te fra un anno a questa data e allora Sara, tua moglie, avr\u00e0 un figlio\u00bb.\nIntanto Sara stava ad ascoltare all'ingresso della tenda ed era dietro di lui.\nAbramo e Sara erano vecchi, avanti negli anni;\nera cessato a Sara ci\u00f2 che avviene regolarmente alle donne.\nAllora Sara rise dentro di s\u00e9 e disse:\n\u00abAvvizzita come sono dovrei provare il piacere, mentre il mio signore \u00e8 vecchio!\u00bb.\nMa il Signore disse ad Abramo: \u00abPerch\u00e9 Sara ha riso dicendo:\nPotr\u00f2 davvero partorire, mentre sono vecchia? C'\u00e8 forse qualche cosa impossibile per il Signore?\nAl tempo fissato torner\u00f2 da te alla stessa data e Sara avr\u00e0 un figlio\u00bb.\nAllora Sara neg\u00f2: \u00abNon ho riso!\u00bb, perch\u00e9 aveva paura; ma quegli disse: \u00abS\u00ec, hai proprio riso\u00bb.\n<i>(Genesi 18, 10--15)</i>"}