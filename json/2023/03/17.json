{"day": 17, "month": 3, "year": 2023, "weekday": 5, "date_str": "venerd\u00ec 17 marzo 2023", "quotes": "Os 14,2-10; Sal 80", "quote_vangelo": "secondo Marco (12,28b-34)", "curatore": "Luigi Cioni, Massimo Salani", "prevangelo": "", "indications": "", "preghiniz": "Se uno dice: \u00abIo amo Dio\u00bb e odia suo fratello, \u00e8 un bugiardo.\nChi infatti non ama il proprio fratello che vede,\nnon pu\u00f2 amare Dio che non vede.\nE questo \u00e8 il comandamento che abbiamo da lui:\nchi ama Dio, ami anche suo fratello.\n<i>(Prima lettera di Giovanni 4, 20--21)</i>", "vangelo": "In quel tempo, si avvicin\u00f2 a Ges\u00f9 uno degli scribi e gli domand\u00f2: \u00abQual \u00e8 il primo di tutti i comandamenti?\u00bb. Ges\u00f9 rispose: \u00abIl primo \u00e8: \u201cAscolta, Israele! Il Signore nostro Dio \u00e8 l'unico Signore; amerai il Signore tuo Dio con tutto il tuo cuore e con tutta la tua anima, con tutta la tua mente e con tutta la tua forza\u201d. Il secondo \u00e8 questo: \u201cAmerai il tuo prossimo come te stesso\u201d. Non c'\u00e8 altro comandamento pi\u00f9 grande di questi\u00bb.\nLo scriba gli disse: \u00abHai detto bene, Maestro, e secondo verit\u00e0, che Egli \u00e8 unico e non vi \u00e8 altri all'infuori di lui; amarlo con tutto il cuore, con tutta l'intelligenza e con tutta la forza e amare il prossimo come se stesso vale pi\u00f9 di tutti gli oloc\u00e0usti e i sacrifici\u00bb. Vedendo che egli aveva risposto saggiamente, Ges\u00f9 gli disse: \u00abNon sei lontano dal regno di Dio\u00bb. E nessuno aveva pi\u00f9 il coraggio di interrogarlo.", "medita": "La pericope dell'evangelista Marco ci consegna il dialogo tra uno scriba e il Nazareno. Non sappiamo le ragioni che spingono il primo a cercare il Maestro. Conosciamo dalla Parola come \u201cgli scribi\u201d siano spesso presentati accanto a sadducei e farisei, cio\u00e8 a gruppi che avversavano Ges\u00f9 e trovavano il suo insegnamento scandaloso e spesso blasfemo.\nLo scriba vuole mettere alla prova il Maestro quando chiede quale sia il comandamento pi\u00f9 importante, cio\u00e8 il primo di una lunga serie di precetti che egli senz'altro gi\u00e0 conosceva e praticava. La risposta di Ges\u00f9, soprattutto nella battuta finale del racconto evangelico, consegna un insegnamento articolato.\nIl Galileo, infatti, propone allo scriba non un comandamento, bens\u00ec due. Non uno pi\u00f9 importante dell'altro, ma due precetti che il Signore ci invita a considerare come un unico comandamento. Se noi amiamo Dio, non possiamo che amare gli altri perch\u00e9 anch'essi, come noi, figli dello stesso Padre.\nIeri come oggi il rapporto che abbiamo con le sorelle e i fratelli, anche condividendo la stessa fede, \u00e8 frequentemente conflittuale. La parabola del \u201cBuon Samaritano\u201d ci ricorda le stesse difficolt\u00e0 verso i \u201cdiversi\u201d e i \u201cnemici\u201d provate dai giudei nei confronti dei samaritani e da noi, spesso, nei confronti degli \u201caltri\u201d.\nAlla luce di questa realt\u00e0, la risposta che lo scriba rivolge al Risorto \u00e8 sorprendente. Egli faceva parte di quei gruppi che ritenevano esclusi da ogni prospettiva di salvezza gli impuri, gli \u201caltri\u201d, i pagani, cio\u00e8 coloro che non appartenevano al popolo eletto. Eppure le sue parole mostrano una vicinanza al messaggio dell'Emmanuele, fondando le sue affermazioni sulla Parola ben conosciuta da scribi e farisei. Come fare altre domande a Colui che \u00e8 la Parola stessa di Dio?", "riflettere": "Cosa \u00e8 centrale nella nostra fede perch\u00e9 poi la si possa vivere nella quotidianit\u00e0? Quella dello scriba \u00e8 una \u201ctestimonianza\u201d non completa ma importante: l'annuncio del Salvatore, cifra di quel Regno dove tutti sono chiamati a farne parte, impone una conversione radicale. Siamo lontani da Dio Padre misericordioso tutte le volte che non sappiamo rispondere alla domanda: \u201cChi \u00e8 il mio prossimo?\u201d.", "preghfin": "Se vuoi tranquillamente attrarre il prossimo che ami come te stesso,\nattrailo a quel bene che non soffre diminuzioni per la moltitudine dei partecipanti:\nquel bene che\u2014qualunque sia il numero dei possessori\u2014\nrimane integro per tutti e per ciascuno.\nSe non ami un simile bene, come potrai amare il prossimo come te stesso?\nMa qual \u00e8 questo bene? Lo trovi nel primo e pi\u00f9 grande precetto:\n<i>Amerai il Signore tuo Dio con tutto il tuo cuore,</i>\n<i>con tutta la tua anima e con tutta la tua mente.</i>\nQuando infatti comincerai ad amare Dio,\nallora comincerai ad amare te stesso.\n<i>(Agostino, </i>Epistola 90/A<i>, 8--9)</i>"}