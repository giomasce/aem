{"day": 13, "month": 7, "year": 2023, "weekday": 4, "date_str": "gioved\u00ec 13 luglio 2023", "quotes": "Gn 44,18-21.23b-29;45,1-5; Sal 104", "quote_vangelo": "secondo Matteo (10,7-15)", "curatore": "Flavia e Tommaso Tamburrini", "prevangelo": "", "indications": "", "preghiniz": "Chiam\u00f2 la carestia su quella terra,\ntogliendo il sostegno del pane.\nDavanti a loro mand\u00f2 un uomo,\nGiuseppe, venduto come schiavo.\nGli strinsero i piedi con ceppi,\nil ferro gli serr\u00f2 la gola,\nfinch\u00e9 non si avver\u00f2 la sua parola\ne l'oracolo del Signore ne prov\u00f2 l'innocenza.\nIl re mand\u00f2 a scioglierlo,\nil capo dei popoli lo fece liberare;\nlo costitu\u00ec signore del suo palazzo,\ncapo di tutti i suoi averi.\n<i>(Salmo 104)</i>", "vangelo": "In quel tempo, disse Ges\u00f9 ai suoi apostoli: \u00abStrada facendo, predicate, dicendo che il regno dei cieli \u00e8 vicino. Guarite gli infermi, risuscitate i morti, purificate i lebbrosi, scacciate i dem\u00f2ni.\nGratuitamente avete ricevuto, gratuitamente date. Non procuratevi oro n\u00e9 argento n\u00e9 denaro nelle vostre cinture, n\u00e9 sacca da viaggio, n\u00e9 due tuniche, n\u00e9 sandali, n\u00e9 bastone, perch\u00e9 chi lavora ha diritto al suo nutrimento.\nIn qualunque citt\u00e0 o villaggio entriate, domandate chi l\u00e0 sia degno e rimanetevi finch\u00e9 non sarete partiti.\nEntrando nella casa, rivolgetele il saluto. Se quella casa ne \u00e8 degna, la vostra pace scenda su di essa; ma se non ne \u00e8 degna, la vostra pace ritorni a voi. Se qualcuno poi non vi accoglie e non d\u00e0 ascolto alle vostre parole, uscite da quella casa o da quella citt\u00e0 e scuotete la polvere dei vostri piedi. In verit\u00e0 io vi dico: nel giorno del giudizio la terra di S\u00f2doma e Gomorra sar\u00e0 trattata meno duramente di quella citt\u00e0\u00bb.", "medita": "Ges\u00f9, dopo aver invitato i discepoli a rivolgersi prima alle pecore perdute di Israele, in questa seconda parte dell'invio dei discepoli spiega nel dettaglio le modalit\u00e0 della missione. Parte dall'obiettivo, che \u00e8 annunciare che il regno dei cieli \u00e8 vicino: questa \u00e8 la novit\u00e0 principale portata da Ges\u00f9 nella sua epoca, in cui tutti credevano che mancasse ancora molto tempo per la venuta del regno. Il regno \u00e8 gi\u00e0 qui, in mezzo a noi: possiamo viverlo nella nostra vita. E lo dobbiamo annunciare con una testimonianza concreta fatta di accoglienza, di gratuit\u00e0, di semplicit\u00e0. La pace che deriva da questo orientamento, la convivenza basata su questi principi \u00e8 gi\u00e0 di per s\u00e9 il regno di Dio. La conclusione cos\u00ec decisa d\u00e0 ancora pi\u00f9 valore al modello proposto: come si pu\u00f2 rifiutare una proposta che \u00e8 cos\u00ec profondamente radicata nel cuore dell'uomo?", "riflettere": "Cosa significa nella mia vita la richiesta di non portare niente con me nella missione? A chi rivolgo l'annuncio di pace del regno di Dio?", "preghfin": "L'importante non \u00e8 quanto facciamo,\nbens\u00ec l'amore che poniamo in quello che facciamo.\nGes\u00f9 non ha detto: \u201cAmate il mondo intero\u201d,\nma ha detto: \u201cAmatevi l'un l'altro\u201d.\nNon si pu\u00f2 che amare uno per volta.\nSe uno guarda la quantit\u00e0, si perde.\nE mentre si ferma a parlare della fame,\nqualcuno al suo fianco sta morendo.\nLa fame non \u00e8 di solo pane.\nC'\u00e8 fame d'amore, di essere amati, di amare.\nUna fame terribile quella dell'amore!\n<i>(Madre Teresa di Calcutta)</i>"}