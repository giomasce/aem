{"day": 29, "month": 7, "year": 2023, "weekday": 6, "date_str": "sabato 29 luglio 2023", "quotes": "1Gv 4,7-16; Sal 33", "quote_vangelo": "secondo Giovanni (11,19-27) (<i>opp</i> Lc 10,38-42)", "curatore": "Flavia e Tommaso Tamburrini", "prevangelo": "", "indications": "Santa Marta", "preghiniz": "Guardate a lui e sarete raggianti,\ni vostri volti non dovranno arrossire.\nQuesto povero grida e il Signore lo ascolta,\nlo salva da tutte le sue angosce.\nL'angelo del Signore si accampa\nattorno a quelli che lo temono, e li libera.\nGustate e vedete com'\u00e8 buono il Signore;\nbeato l'uomo che in lui si rifugia.\nTemete il Signore, suoi santi:\nnulla manca a coloro che lo temono.\nI leoni sono miseri e affamati,\nma a chi cerca il Signore non manca alcun bene.\n<i>(Salmo 33)</i>", "vangelo": "In quel tempo, molti Giudei erano venuti da Marta e Maria a consolarle per il fratello. Marta dunque, come ud\u00ec che veniva Ges\u00f9, gli and\u00f2 incontro; Maria invece stava seduta in casa.\nMarta disse a Ges\u00f9: \u00abSignore, se tu fossi stato qui, mio fratello non sarebbe morto! Ma anche ora so che qualunque cosa tu chiederai a Dio, Dio te la conceder\u00e0\u00bb.\nGes\u00f9 le disse: \u00abTuo fratello risorger\u00e0\u00bb. Gli rispose Marta: \u00abSo che risorger\u00e0 nella risurrezione dell'ultimo giorno\u00bb.\nGes\u00f9 le disse: \u00abIo sono la risurrezione e la vita; chi crede in me, anche se muore, vivr\u00e0; chiunque vive e crede in me, non morir\u00e0 in eterno. Credi questo?\u00bb. Gli rispose: \u00abS\u00ec, o Signore, io credo che tu sei il Cristo, il Figlio di Dio, colui che viene nel mondo\u00bb.", "medita": "Due modi di reagire diversi di fronte alla morte: quello di Marta e quello di Maria. Ges\u00f9 si trova immerso nel dolore di Marta e di coloro che le stanno accanto. L'angoscia di Marta si traduce in movimento, in una corsa verso colui che nella sua disperazione la pu\u00f2 accogliere. Sa che trover\u00e0 braccia che la possono stringere e consolare nel pianto e cela in s\u00e9 il desiderio di un Dio che esaudisca i suoi desideri.\nMaria invece \u00e8 in casa: forse chiusa nel suo dolore, bloccata dalle paure e dal senso di solitudine, o forse immersa nella preghiera e nella fiducia di una resurrezione oltre la morte.\n\u00c8 in queste situazioni che il Signore \u00e8 vicino, viene a incontrarci con passione e chiede ancora una volta di aprire gli orizzonti: credere e vivere in lui \u00e8 la Resurrezione e la Vita.", "riflettere": "Nei momenti di difficolt\u00e0 credo che ci sia Dio accanto a me o lo metto in discussione? Come reagisco di fronte alla morte?", "preghfin": "Con fiducia ci rivolgiamo a te.\nTi confidiamo le nostre difficolt\u00e0 e sofferenze.\nAiutaci a riconoscere nella nostra esistenza\nla presenza luminosa del Signore\ncome tu l'hai ospitato e servito nella casa di Betania.\nCon la tua testimonianza, pregando e operando il bene\nhai saputo combattere il male;\naiuta anche noi a respingere ci\u00f2 che \u00e8 male,\ne tutto ci\u00f2 che vi conduce.\nAiutaci a vivere i sentimenti e gli atteggiamenti di Ges\u00f9\ne a rimanere con Lui nell'amore del Padre,\nper diventare costruttori di pace e di giustizia,\nsempre pronti ad accogliere e soccorrere gli altri.\nProteggi le nostre famiglie,\nsostieni il nostro cammino e mantieni ferma\nla nostra speranza in Cristo, risurrezione di vita.\nAmen.\n<i>(Preghiera a Santa Marta)</i>"}