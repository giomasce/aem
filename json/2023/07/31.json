{"day": 31, "month": 7, "year": 2023, "weekday": 1, "date_str": "luned\u00ec 31 luglio 2023", "quotes": "Es 32,15-24.30-34; Sal 105", "quote_vangelo": "secondo Matteo (13,31-35)", "curatore": "Flavia e Tommaso Tamburrini", "prevangelo": "", "indications": "Sant'Ignazio di Loyola", "preghiniz": "Buono e retto \u00e8 il Signore,\nindica ai peccatori la via giusta;\nguida i poveri secondo giustizia,\ninsegna ai poveri la sua via.\nTutti i sentieri del Signore sono amore e fedelt\u00e0\nper chi custodisce la sua alleanza e i suoi precetti.\nPer il tuo nome, Signore,\nperdona la mia colpa, anche se \u00e8 grande.\nC'\u00e8 un uomo che teme il Signore?\nGli indicher\u00e0 la via da scegliere.\nEgli riposer\u00e0 nel benessere,\nla sua discendenza posseder\u00e0 la terra.\n<i>(Salmo 24)</i>", "vangelo": "In quel tempo, Ges\u00f9 espose alla folla un'altra parabola, dicendo: \u00abIl regno dei cieli \u00e8 simile a un granello di senape, che un uomo prese e semin\u00f2 nel suo campo. Esso \u00e8 il pi\u00f9 piccolo di tutti i semi ma, una volta cresciuto, \u00e8 pi\u00f9 grande delle altre piante dell'orto e diventa un albero, tanto che gli uccelli del cielo vengono a fare il nido fra i suoi rami\u00bb.\nDisse loro un'altra parabola: \u00abIl regno dei cieli \u00e8 simile al lievito, che una donna prese e mescol\u00f2 in tre misure di farina, finch\u00e9 non fu tutta lievitata\u00bb.\nTutte queste cose Ges\u00f9 disse alle folle con parabole e non parlava ad esse se non con parabole, perch\u00e9 si compisse ci\u00f2 che era stato detto per mezzo del profeta: \u00abAprir\u00f2 la mia bocca con parabole, proclamer\u00f2 cose nascoste fin dalla fondazione del mondo\u00bb.", "medita": "Ges\u00f9 paragona il Regno dei Cieli a un chicco di senape e al lievito. Tutti si aspettavano qualcosa di altamente visibile, di spettacolare. Invece abbiamo due immagini di cose piccole, che per avere un senso devono sparire. Ecco una prima lezione di umilt\u00e0: Dio si fa da parte, perch\u00e9 protagonista \u00e8 la sua Creazione. Il chicco di senape deve scomparire nella terra, il lievito nella farina: in un certo senso devono morire per dare vita a qualcosa di pi\u00f9 grande, di cui sono artefici indispensabili ma invisibili nel risultato finale. Dovrebbe essere questa la nostra vocazione: \u201cscomparire\u201d nel mondo affinch\u00e9 esso rinasca a nuova vita. L'albero \u00e8 il pi\u00f9 grande di tutte le altre piante e la farina \u00e8 tutta lievitata: il progetto nasce da qualcosa di piccolo ma \u00e8 ambizioso, totalizzante. Dovremmo pensarci quando, presi dallo sconforto, ci sembra che Dio sia scomparso dal mondo: forse lo cerchiamo nelle cose grandi?\nLa piccolezza di Dio \u00e8 la sua grandezza: Ges\u00f9 che nasce nella stalla, figlio di un falegname, Ges\u00f9 che lava i piedi ai suoi discepoli. \u00c8 illuminante sul modo in cui siamo chiamati a stare nel mondo, piccoli artefici del Regno di Dio.", "riflettere": "Come vivo i miei servizi? Riesco a scomparire, a essere umile? Ho fiducia nella presenza di Dio nel mondo?", "preghfin": "Prendi, Signore, e ricevi tutta la mia libert\u00e0,\nla memoria, l'intelligenza, la volont\u00e0.\nPrendi, Signore, e ricevi tutto quello che ho e possiedo.\nTu me lo hai donato, Signore; a te lo rendo, a te lo affido.\nTutto \u00e8 tuo, Dio mio: di tutto disponi secondo il tuo volere.\nDammi il tuo amore e la tua grazia: questo mi basta.\nNon ti chiedo altro, Signore, Dio mio.\n<i>(Sant'Ignazio di Loyola)</i>"}