{"day": 15, "month": 7, "year": 2023, "weekday": 6, "date_str": "sabato 15 luglio 2023", "quotes": "Gn 49,29-33;50,15-26a; Sal 104", "quote_vangelo": "secondo Matteo (10,24-33)", "curatore": "Flavia e Tommaso Tamburrini", "prevangelo": "", "indications": "San Bonaventura", "preghiniz": "Il Signore \u00e8 il mio pastore: non manco di nulla.\nSu pascoli erbosi mi fa riposare, ad acque tranquille mi conduce.\nRinfranca l'anima mia.\nMi guida per il giusto cammino a motivo del suo nome.\nAnche se vado per una valle oscura,\nnon temo alcun male, perch\u00e9 tu sei con me.\nIl tuo bastone e il tuo vincastro mi danno sicurezza.\nDavanti a me tu prepari una mensa\nsotto gli occhi dei miei nemici.\nUngi di olio il mio capo; il mio calice trabocca.\nS\u00ec, bont\u00e0 e fedelt\u00e0 mi saranno compagne\ntutti i giorni della mia vita,\nabiter\u00f2 ancora nella casa del Signore per lunghi giorni.\n<i>(Salmo 23)</i>", "vangelo": "In quel tempo, disse Ges\u00f9 ai suoi apostoli: \u00abUn discepolo non \u00e8 pi\u00f9 grande del maestro, n\u00e9 un servo \u00e8 pi\u00f9 grande del suo signore; \u00e8 sufficiente per il discepolo diventare come il suo maestro e per il servo come il suo signore. Se hanno chiamato Beelzeb\u00f9l il padrone di casa, quanto pi\u00f9 quelli della sua famiglia!\nNon abbiate dunque paura di loro, poich\u00e9 nulla vi \u00e8 di nascosto che non sar\u00e0 svelato n\u00e9 di segreto che non sar\u00e0 conosciuto. Quello che io vi dico nelle tenebre voi ditelo nella luce, e quello che ascoltate all'orecchio voi annunciatelo dalle terrazze.\nE non abbiate paura di quelli che uccidono il corpo, ma non hanno potere di uccidere l'anima; abbiate paura piuttosto di colui che ha il potere di far perire nella Ge\u00e8nna e l'anima e il corpo.\nDue passeri non si vendono forse per un soldo? Eppure nemmeno uno di essi cadr\u00e0 a terra senza il volere del Padre vostro. Perfino i capelli del vostro capo sono tutti contati. Non abbiate dunque paura: voi valete pi\u00f9 di molti passeri!\nPerci\u00f2 chiunque mi riconoscer\u00e0 davanti agli uomini, anch'io lo riconoscer\u00f2 davanti al Padre mio che \u00e8 nei cieli; chi invece mi rinnegher\u00e0 davanti agli uomini, anch'io lo rinnegher\u00f2 davanti al Padre mio che \u00e8 nei cieli\u00bb.", "medita": "Per sconfiggere la paura occorre trovare il coraggio. Ma dove si trova il coraggio? Ges\u00f9 ci dice che si trova nella Provvidenza: Dio \u00e8 vostro Padre, si prende cura di voi, non gli sfugge niente (sa anche quanti capelli abbiamo in testa), fidatevi! Per cui il coraggio ci \u00e8 dato dalla fiducia in Dio, e la fede vince la paura.\nUna paura diventa il nostro destino quando non la affrontiamo: affrontarla significa farla diventare un passaggio e non un fine. I discepoli hanno paura della fine che faranno, hanno paura che sia la stessa che poi far\u00e0 Ges\u00f9. Fare la fine di Cristo non significa semplicemente andare a finire in croce, ma ricordarsi che la fine di Cristo non \u00e8 la croce, ma la Resurrezione. Passare tutta la vita cercando di scappare dalla croce significa scappare da ci\u00f2 che \u00e8 davanti a me.\nLa croce non \u00e8 solo chiodi, ma tutto ci\u00f2 che si affaccia nella mia vita e che mi costringe a stare inchiodato senza poter andare via. Tutto quello da cui scappiamo ci insegue sempre, tutto quello che affrontiamo passa. Non dobbiamo avere paura di fare la fine di Cristo, dobbiamo fare Pasqua, passaggio, resurrezione.", "riflettere": "Nella mia vita mi sento inchiodato? Riesco ad affrontare i miei chiodi? Ho il coraggio di liberarmi dalle mie paure?", "preghfin": "Signore Ges\u00f9:\ntu mi chiami per nome\ne mi invii a lavorare su questa terra.\nRendimi fratello universale,\ncon un cuore aperto a tutto il mondo.\nRendimi capace di trasmettere\nla Buona Novella del tuo Regno.\nFammi essere aperto\nalle chiamate degli altri e vicino ai loro problemi.\nConcedimi la tua pace,\nindicami le vie della pace,\naffinch\u00e9 possa annunciarla desiderarla e realizzarla sempre.\nMantienimi unito a Te,\nSignore della Missione.\n<i>(Preghiera del missionario)</i>"}