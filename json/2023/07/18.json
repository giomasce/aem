{"day": 18, "month": 7, "year": 2023, "weekday": 2, "date_str": "marted\u00ec 18 luglio 2023", "quotes": "Es 2,1-15; Sal 68", "quote_vangelo": "secondo Matteo (11,20-24)", "curatore": "Flavia e Tommaso Tamburrini", "prevangelo": "", "indications": "", "preghiniz": "Affondo in un abisso di fango,\nnon ho nessun sostegno;\nsono caduto in acque profonde\ne la corrente mi travolge.\nMa io rivolgo a te la mia preghiera,\nSignore, nel tempo della benevolenza.\nO Dio, nella tua grande bont\u00e0, rispondimi,\nnella fedelt\u00e0 della tua salvezza.\nIo sono povero e sofferente:\nla tua salvezza, Dio, mi ponga al sicuro.\nLoder\u00f2 il nome di Dio con un canto,\nlo magnificher\u00f2 con un ringraziamento.\nVedano i poveri e si rallegrino;\nvoi che cercate Dio, fatevi coraggio,\nperch\u00e9 il Signore ascolta i miseri\ne non disprezza i suoi che sono prigionieri.\n<i>(Salmo 68)</i>", "vangelo": "In quel tempo, Ges\u00f9 si mise a rimproverare le citt\u00e0 nelle quali era avvenuta la maggior parte dei suoi prodigi, perch\u00e9 non si erano convertite: \u00abGuai a te, Coraz\u00ecn! Guai a te, Bets\u00e0ida! Perch\u00e9, se a Tiro e a Sid\u00f2ne fossero avvenuti i prodigi che ci sono stati in mezzo a voi, gi\u00e0 da tempo esse, vestite di sacco e cosparse di cenere, si sarebbero convertite. Ebbene, io vi dico: nel giorno del giudizio, Tiro e Sid\u00f2ne saranno trattate meno duramente di voi.\nE tu, Caf\u00e0rnao, sarai forse innalzata fino al cielo? Fino agli inferi precipiterai! Perch\u00e9, se a S\u00f2doma fossero avvenuti i prodigi che ci sono stati in mezzo a te, oggi essa esisterebbe ancora! Ebbene, io vi dico: nel giorno del giudizio, la terra di S\u00f2doma sar\u00e0 trattata meno duramente di te!\u00bb.", "medita": "Ges\u00f9 rimprovera le citt\u00e0 in cui aveva fatto pi\u00f9 prodigi, perch\u00e9 non si erano convertite. Il problema non \u00e8 di chi non si converte non avendo visto nulla, ma di chi non si converte avendo visto. Anche nella nostra vita spesso \u00e8 cos\u00ec: dalle persone a cui dedichi pi\u00f9 attenzione, pi\u00f9 cura, pi\u00f9 tempo, non arrivano frutti buoni.\nDio ha perso molto tempo con noi e noi abbiamo pensato di poter continuare a vivere come prima, che tanto Dio ci accompagna fino all'infinito e sia lui ad aggiustare le cose, comprendere e perdonare. Questo non \u00e8 un atto di fede, ma una presunzione di salvezza. Ges\u00f9 precisa che prima o poi ci sar\u00e0 presentato il conto, vorrebbe spingerci ad avere una fede autentica, senza dimenticare che \u00e8 la Grazia di Dio a salvarci.\nCambiando mentalit\u00e0, occorre guardare le cose diversamente e scegliere diversamente, ovvero secondo la Parola. Dio ci chiama a cambiare il modo di vivere, a metterlo al centro della nostra vita e a non seguire le mode del mondo; a fare gesti di pentimento e di conversione, affinch\u00e9 possiamo salvarci; il rischio di finire come S\u00f2doma e Gom\u00f2rra \u00e8 vicino, perch\u00e9 esse furono distrutte a causa dei loro peccati.", "riflettere": "Abbiamo cambiato mentalit\u00e0 e orientiamo le nostre scelte al Vangelo? Sentiamo che nella nostra comunit\u00e0 viviamo seguendo la parola di Ges\u00f9?", "preghfin": "Signore Ges\u00f9,\nche hai chiamato chi hai voluto,\nchiama molti di noi\na lavorare per Te,\na lavorare con Te.\nTu, che hai illuminato con la tua parola\nquelli che hai chiamati\ne li hai sostenuti nelle difficolt\u00e0,\nilluminaci con il dono della fede in te.\nE se chiami qualcuno di noi,\nper consacrarlo tutto a Te,\nil tuo amore riscaldi questa vocazione\nfin dal suo nascere\ne la faccia crescere e perseverare\nsino alla fine.\nAmen.\n<i>(San Giovanni Paolo II)</i>"}