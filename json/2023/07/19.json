{"day": 19, "month": 7, "year": 2023, "weekday": 3, "date_str": "mercoled\u00ec 19 luglio 2023", "quotes": "Es 3,1-6.9-12; Sal 102", "quote_vangelo": "secondo Matteo (11,25-27)", "curatore": "Flavia e Tommaso Tamburrini", "prevangelo": "", "indications": "", "preghiniz": "Benedici il Signore, anima mia,\nquanto \u00e8 in me benedica il suo santo nome.\nBenedici il Signore, anima mia,\nnon dimenticare tutti i suoi benefici.\nEgli perdona tutte le tue colpe,\nguarisce tutte le tue infermit\u00e0,\nsalva dalla fossa la tua vita,\nti circonda di bont\u00e0 e misericordia\nIl Signore compie cose giuste,\ndifende i diritti di tutti gli oppressi.\nHa fatto conoscere a Mos\u00e8 le sue vie,\nle sue opere ai figli d'Israele.\n<i>(Salmo 102)</i>", "vangelo": "In quel tempo, Ges\u00f9 disse: \u00abTi rendo lode, Padre, Signore del cielo e della terra, perch\u00e9 hai nascosto queste cose ai sapienti e ai dotti e le hai rivelate ai piccoli. S\u00ec, o Padre, perch\u00e9 cos\u00ec hai deciso nella tua benevolenza.\nTutto \u00e8 stato dato a me dal Padre mio; nessuno conosce il Figlio se non il Padre, e nessuno conosce il Padre se non il Figlio e colui al quale il Figlio vorr\u00e0 rivelarlo\u00bb.", "medita": "Ges\u00f9 loda il Padre perch\u00e9 ha nascosto le verit\u00e0 ai saggi e agli intelligenti, mentre le ha rivelate ai fanciulli. A chi \u00e8 saggio o intelligente ai propri occhi, Dio nasconde le verit\u00e0 del suo regno. Nessun uomo arriva a conoscere Dio mediante la propria intelligenza: \u00e8 Dio che nasconde o rivela la Verit\u00e0. Chiunque si crede saggio \u00e8 uno stolto e non pu\u00f2 mai arrivare a Dio, finch\u00e9 non si umilia e accetta la via stabilita da Dio.\nDio si rivela ai \u201cpiccoli fanciulli\u201d, ovvero agli uomini umili, che il mondo considera di poco valore. Un piccolo fanciullo sa di avere bisogno dei grandi. Ha fede, crede quello che i genitori gli dicono. Non deve fare i suoi ragionamenti, gli basta che essi gli dicano qualcosa, e per lui \u00e8 vero. Dio rivela le sue verit\u00e0 alle persone che sono cos\u00ec, che hanno una semplice fede in Lui.\nChi \u00e8 cos\u00ec crede, per fede, che Dio perdona completamente il peccatore: non deve fare i suoi ragionamenti, crede umilmente in quello che Dio dichiara. La salvezza arriva quando smettiamo di cercare di capire come avviene ogni cosa, e accettiamo semplicemente, per fede, l'offerta della salvezza.", "riflettere": "Sono umile nella mia vita e mi affido a Dio? Mi capita di poter pensare che posso predeterminare il mio cammino dimenticandomi di Lui?", "preghfin": "O Signore, fa' di me uno strumento della tua Pace:\ndove \u00e8 odio, fa' che io porti l'Amore;\ndove \u00e8 offesa, che io porti il Perdono;\ndove \u00e8 discordia, che io porti l'Unione;\ndove \u00e8 errore, che io porti la Verit\u00e0;\ndove \u00e8 disperazione, che io porti la Speranza;\ndove \u00e8 tristezza, che io porti la Gioia;\ndove sono le tenebre, che io porti la Luce.\nO Maestro, fa' che io non cerchi tanto\ndi essere consolato, quanto di consolare;\ndi essere compreso, quanto di comprendere;\ndi essere amato, quanto di amare.\nPoich\u00e9 \u00e8 dando che si riceve;\nperdonando che si \u00e8 perdonati;\nmorendo che si risuscita a Vita Eterna.\n<i>(San Francesco)</i>"}