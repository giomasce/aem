{"day": 25, "month": 7, "year": 2023, "weekday": 2, "date_str": "marted\u00ec 25 luglio 2023", "quotes": "2Cor 4,7-15; Sal 125", "quote_vangelo": "secondo Matteo (20,20-28)", "curatore": "Flavia e Tommaso Tamburrini", "prevangelo": "", "indications": "San Giacomo", "preghiniz": "Quando il Signore ristabil\u00ec la sorte di Sion,\nci sembrava di sognare.\nAllora la nostra bocca si riemp\u00ec di sorriso,\nla nostra lingua di gioia.\nAllora si diceva tra le genti:\n\u00abIl Signore ha fatto grandi cose per loro\u00bb.\nGrandi cose ha fatto il Signore per noi:\neravamo pieni di gioia.\nRistabilisci, Signore, la nostra sorte,\ncome i torrenti del Negheb.\nChi semina nelle lacrime\nmieter\u00e0 nella gioia.\nNell'andare, se ne va piangendo,\nportando la semente da gettare,\nma nel tornare, viene con gioia,\nportando i suoi covoni.\n<i>(Salmo 125)</i>", "vangelo": "In quel tempo, si avvicin\u00f2 a Ges\u00f9 la madre dei figli di Zebed\u00e8o con i suoi figli e si prostr\u00f2 per chiedergli qualcosa. Egli le disse: \u00abChe cosa vuoi?\u00bb. Gli rispose: \u00abDi' che questi miei due figli siedano uno alla tua destra e uno alla tua sinistra nel tuo regno\u00bb. Rispose Ges\u00f9: \u00abVoi non sapete quello che chiedete. Potete bere il calice che io sto per bere?\u00bb. Gli dicono: \u00abLo possiamo\u00bb. Ed egli disse loro: \u00abIl mio calice, lo berrete; per\u00f2 sedere alla mia destra e alla mia sinistra non sta a me concederlo: \u00e8 per coloro per i quali il Padre mio lo ha preparato\u00bb.\nGli altri dieci, avendo sentito, si sdegnarono con i due fratelli. Ma Ges\u00f9 li chiam\u00f2 a s\u00e9 e disse: \u00abVoi sapete che i governanti delle nazioni d\u00f3minano su di esse e i capi le opprimono. Tra voi non sar\u00e0 cos\u00ec; ma chi vuole diventare grande tra voi, sar\u00e0 vostro servitore e chi vuole essere il primo tra voi, sar\u00e0 vostro schiavo. Come il Figlio dell'uomo, che non \u00e8 venuto per farsi servire, ma per servire e dare la propria vita in riscatto per molti\u00bb.", "medita": "In questa Parola emerge un difetto dell'uomo: il desiderio di primeggiare, di essere tra i prescelti. Tale desiderio \u00e8 molto forte, ma dobbiamo sempre constatare se questo desiderio che sta dentro di noi \u00e8 secondo Dio, e allora va alimentato, o se non \u00e8 secondo Dio, e va distrutto. I posti sono preparati da Dio e distribuiti da Dio, nessuno di noi pu\u00f2 pretendere un posto che non gli \u00e8 stato preparato e dato da Dio; bisogna solo aspettare.\nLa risposta di Ges\u00f9 a quella madre ci provoca anche su un altro aspetto: i primi posti sono legati all'idea di maggior servizio e maggiore responsabilit\u00e0, non sono un traguardo a cui mirare solo per il gusto di essere tra i prescelti. Chi ha la forza di soffrire avr\u00e0 da Dio la forza di stare ai primi posti, ma chi non ha la forza di soffrire non star\u00e0 mai ai primi posti. Accettiamo ci\u00f2 che Dio ci d\u00e0 e doniamo agli altri, perch\u00e9 quello che abbiamo ci \u00e8 stato donato da Dio.", "riflettere": "Desidero primeggiare in famiglia o nel lavoro o tra le persone che conosco? Accetto il posto che Dio mi d\u00e0?", "preghfin": "Io ti amo\nnon perch\u00e9 puoi darmi il paradiso\no condannarmi all'inferno,\nma perch\u00e9 sei il mio Dio.\nTi amo perch\u00e9 Tu sei Tu.\n<i>(San Francesco Saverio)</i>"}