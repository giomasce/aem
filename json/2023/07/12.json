{"day": 12, "month": 7, "year": 2023, "weekday": 3, "date_str": "mercoled\u00ec 12 luglio 2023", "quotes": "Gn 41,55-57;42,5-7a.17-24a; Sal 32", "quote_vangelo": "secondo Matteo (10,1-7)", "curatore": "Flavia e Tommaso Tamburrini", "prevangelo": "", "indications": "", "preghiniz": "Lodate il Signore con la cetra,\ncon l'arpa a dieci corde a lui cantate.\nCantate al Signore un canto nuovo,\ncon arte suonate la cetra e acclamate.\nIl Signore annulla i disegni delle nazioni,\nrende vani i progetti dei popoli.\nMa il disegno del Signore sussiste per sempre,\ni progetti del suo cuore per tutte le generazioni.\nEcco, l'occhio del Signore \u00e8 su chi lo teme,\nsu chi spera nel suo amore,\nper liberarlo dalla morte\ne nutrirlo in tempo di fame.\n<i>(Salmo 32)</i>", "vangelo": "In quel tempo, chiamati a s\u00e9 i suoi dodici discepoli, Ges\u00f9 diede loro potere sugli spiriti impuri per scacciarli e guarire ogni malattia e ogni infermit\u00e0.\nI nomi dei dodici apostoli sono: primo, Simone, chiamato Pietro, e Andrea suo fratello; Giacomo, figlio di Zebed\u00e8o, e Giovanni suo fratello; Filippo e Bartolomeo; Tommaso e Matteo il pubblicano; Giacomo, figlio di Alfeo, e Taddeo; Simone il Cananeo e Giuda l'Iscariota, colui che poi lo trad\u00ec.\nQuesti sono i Dodici che Ges\u00f9 invi\u00f2, ordinando loro: \u00abNon andate fra i pagani e non entrate nelle citt\u00e0 dei Samaritani; rivolgetevi piuttosto alle pecore perdute della casa d'Israele. Strada facendo, predicate, dicendo che il regno dei cieli \u00e8 vicino\u00bb.", "medita": "Ges\u00f9 convoca i discepoli per la missione. La convocazione \u00e8 a chiamata: per nome o con un nome nuovo in quanto i discepoli sono addirittura \u201csuoi\u201d. Con la chiamata i discepoli vivono un cambio di appartenenza perch\u00e9 adesso appartengono a Ges\u00f9. Il compito o la missione del discepolo \u00e8 seguire Ges\u00f9, il Maestro, formando comunit\u00e0 con lui e svolgendo la stessa missione di Ges\u00f9: scacciare gli spiriti immondi, guarire ogni sorta di malattie e di infermit\u00e0.\nI dodici discepoli sono tutti diversi: eccola, la Chiesa di Dio. Bella perch\u00e9 diversa, straordinaria perch\u00e9 unita solo dal desiderio di Dio. I discepoli hanno un compito, come noi lo abbiamo: dire alle pecore smarrite di Israele che Dio si \u00e8 avvicinato, che si \u00e8 fatto vivo accanto a noi, che bisogna svegliarsi, accorgersi. Ges\u00f9 chiede di andare prima dalle pecore di Israele, poi dagli altri. La Chiesa, noi credenti, siamo i primi a dover essere evangelizzati, a dover ricevere la buona notizia della presenza di Dio.\nConvertiamo i nostri cuori, anzitutto, per poter dire al mondo con credibilit\u00e0 che \u00e8 amato senza condizioni, infinitamente. Nella Chiesa ciascuno ha una precisa identit\u00e0 e una specifica missione. Una \u00e8 la Chiesa e unica la missione, ma tutti devono partecipare e ciascuno deve fare la sua parte. Il nome nuovo infatti ci caratterizza nel nostro ruolo che siamo chiamati a trovare nella Chiesa per dare il nostro contributo reale al raggiungimento dell'obiettivo comune.", "riflettere": "La sua chiamata ha un duplice scopo: formare comunit\u00e0 ed andare in missione. Come vivo nella mia vita questa duplice finalit\u00e0? Cosa faccio per vivere la Chiesa? Come divulgo la Parola di Ges\u00f9?", "preghfin": "Oggi, o Dio, noi ti preghiamo: mandaci oggi il tuo Spirito\ne sia per noi un fuoco ardente e luminoso,\nillumini le nostre tenebre e ravvivi una volta ancora il nostro amore.\nSia per noi un alito soave, consoli e tranquillizzi\nla nostra pusillanime trepidazione per futuro.\nSia per noi una brezza forte,\nci faccia navigare arditamente\ne indirizzi a nuovi orizzonti il nostro cammino.\nSia per noi tempesta che rende l'aria pura.\nSia per noi acqua, che fa crescere fiori nuovi dopo la siccit\u00e0.\nO Signore della nostra vita e della nostra storia,\nil tuo Spirito ci faccia toccare con mano che l'antica missione,\nche in verit\u00e0 tu ci hai affidato,\npu\u00f2 ancora trasformare il mondo in questi tempi nuovi.\n<i>(Hermann Schal\u00fcck)</i>"}