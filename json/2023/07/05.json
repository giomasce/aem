{"day": 5, "month": 7, "year": 2023, "weekday": 3, "date_str": "mercoled\u00ec 5 luglio 2023", "quotes": "Gn 21,5.8-20; Sal 33", "quote_vangelo": "secondo Matteo (8,28-34)", "curatore": "Flavia e Tommaso Tamburrini", "prevangelo": "", "indications": "", "preghiniz": "Questo povero grida e il Signore lo ascolta,\nlo salva da tutte le sue angosce.\nL'angelo del Signore si accampa\nattorno a quelli che lo temono, e li libera.\nTemete il Signore, suoi santi:\nnulla manca a coloro che lo temono.\nI leoni sono miseri e affamati,\nma a chi cerca il Signore non manca alcun bene.\nVenite, figli, ascoltatemi:\nvi insegner\u00f2 il timore del Signore.\nChi \u00e8 l'uomo che desidera la vita\ne ama i giorni in cui vedere il bene?\n<i>(Salmo 33)</i>", "vangelo": "In quel tempo, giunto Ges\u00f9 all'altra riva, nel paese dei Gadar\u00e8ni, due indemoniati, uscendo dai sepolcri, gli andarono incontro; erano tanto furiosi che nessuno poteva passare per quella strada. Ed ecco, si misero a gridare: \u00abChe vuoi da noi, Figlio di Dio? Sei venuto qui a tormentarci prima del tempo?\u00bb.\nA qualche distanza da loro c'era una numerosa mandria di porci al pascolo; e i dem\u00f2ni lo scongiuravano dicendo: \u00abSe ci scacci, mandaci nella mandria dei porci\u00bb. Egli disse loro: \u00abAndate!\u00bb. Ed essi uscirono, ed entrarono nei porci: ed ecco, tutta la mandria si precipit\u00f2 gi\u00f9 dalla rupe nel mare e morirono nelle acque.\nI mandriani allora fuggirono e, entrati in citt\u00e0, raccontarono ogni cosa e anche il fatto degli indemoniati. Tutta la citt\u00e0 allora usc\u00ec incontro a Ges\u00f9: quando lo videro, lo pregarono di allontanarsi dal loro territorio.", "medita": "Ges\u00f9 incontra i demoni che vanno contro di lui, aggredendolo verbalmente. A differenza dei discepoli che si pongono la domanda sull'identit\u00e0 di Ges\u00f9, i demoni lo riconoscono subito senza esitazione: \u00e8 il Figlio di Dio. I demoni riconoscono la superiorit\u00e0 di Ges\u00f9, cercano un accordo, chiedendo di poter restare sul territorio nei corpi dei porci e Ges\u00f9 li asseconda.\nPu\u00f2 sembrare che Ges\u00f9 faccia un patto con i demoni, ma in realt\u00e0 questa concessione \u00e8 un tranello che nasconde la sconfitta definitiva. Il precipitare della mandria di porci posseduti dai demoni nelle acque del mare ci conferma la fine del male, sconfitto dal bene. I demoni, che avevano cercato scampo entrando nei porci, sono precipitati definitivamente nel luogo della loro perdizione, negli abissi del mare.\nAlla luce di ci\u00f2, non esiste alcuna possibilit\u00e0 di compromesso tra Ges\u00f9 e satana. Ges\u00f9, che scaccia i demoni con la potenza della sua parola, resta per\u00f2 impotente di fronte agli uomini che non comprendono il beneficio di liberazione che aveva portato loro.\nInfatti i mandriani fuggono in citt\u00e0, raccontano a tutti l'episodio e chiedono a Ges\u00f9 di allontanarsi dalla citt\u00e0. Come Ges\u00f9 ha cacciato i demoni, cos\u00ec gli uomini cacciano lui. I demoni in questo brano, come spesso nella vita, sbarrano la strada, ma dobbiamo ricordarci che Cristo pu\u00f2 liberare ogni strada. L'Amore di Dio ci aiuta a trasformare il male in bene, gli ostacoli in opportunit\u00e0.", "riflettere": "Accettiamo la presenza del male e lo affrontiamo? Come affrontiamo gli ostacoli e le difficolt\u00e0 che incontriamo quotidianamente?", "preghfin": "Non temere, perch\u00e9 io sono con te;\nnon smarrirti, perch\u00e9 io sono il tuo Dio.\nTi rendo forte e anche ti vengo in aiuto\ne ti sostengo con la destra vittoriosa.\n<i>(Isaia)</i>"}