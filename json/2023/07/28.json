{"day": 28, "month": 7, "year": 2023, "weekday": 5, "date_str": "venerd\u00ec 28 luglio 2023", "quotes": "Es 20,1-17; Sal 18", "quote_vangelo": "secondo Matteo (13,18-23)", "curatore": "Flavia e Tommaso Tamburrini", "prevangelo": "", "indications": "", "preghiniz": "La legge del Signore \u00e8 perfetta,\nrinfranca l'anima;\nla testimonianza del Signore \u00e8 stabile,\nrende saggio il semplice.\nI precetti del Signore sono retti,\nfanno gioire il cuore;\nil comando del Signore \u00e8 limpido,\nillumina gli occhi.\nIl timore del Signore \u00e8 puro,\nrimane per sempre;\ni giudizi del Signore sono fedeli,\nsono tutti giusti.\nPi\u00f9 preziosi dell'oro,\ndi molto oro fino,\npi\u00f9 dolci del miele\ne di un favo stillante.\n<i>(Salmo 18)</i>", "vangelo": "In quel tempo, Ges\u00f9 disse ai suoi discepoli: \u00abVoi dunque ascoltate la parabola del seminatore. Ogni volta che uno ascolta la parola del Regno e non la comprende, viene il Maligno e ruba ci\u00f2 che \u00e8 stato seminato nel suo cuore: questo \u00e8 il seme seminato lungo la strada. Quello che \u00e8 stato seminato sul terreno sassoso \u00e8 colui che ascolta la Parola e l'accoglie subito con gioia, ma non ha in s\u00e9 radici ed \u00e8 incostante, sicch\u00e9, appena giunge una tribolazione o una persecuzione a causa della Parola, egli subito viene meno. Quello seminato tra i rovi \u00e8 colui che ascolta la Parola, ma la preoccupazione del mondo e la seduzione della ricchezza soffocano la Parola ed essa non d\u00e0 frutto. Quello seminato sul terreno buono \u00e8 colui che ascolta la Parola e la comprende; questi d\u00e0 frutto e produce il cento, il sessanta, il trenta per uno\u00bb.", "medita": "\u00c8 sempre Ges\u00f9 a condurre i discepoli alla pista buona per la comprensione della parabola. Poi attraverso i discepoli sar\u00e0 la chiesa ad essere guidata nella comprensione della Parola di Ges\u00f9.\nTuttavia ci sono degli impedimenti alla comprensione. La strada \u00e8 il terreno degli indifferenti: trasformato dai passanti in sentiero battuto si dimostra del tutto negativo per far crescere il seme. Il terreno pietroso, quello dei soggetti ostinati dalle proprie convinzioni e dall'indifferenza, d\u00e0 spazio al maligno. L'immagine del seme che cade sulle pietre, sui sassi, e tra rovi sta a indicare il cuore immerso in una vita superficiale e mondana, che impedisce alla Parola di fruttificare.\nIl terreno buono: \u00e8 il cuore che ascolta e comprende la Parola; questo fa frutto. Tale rendimento \u00e8 opera della Parola nel cuore accogliente. Si tratta della comprensione profonda della Parola che agisce su cuori che si fanno coinvolgere e trasformare.", "riflettere": "L'ascolto della Parola di Dio mi porta alla comprensione profonda o rimane solo un esercizio intellettuale? Sono un cuore accogliente, disponibile per arrivare ad una comprensione piena della Parola?", "preghfin": "Concedimi Signore, di stare alla Tua presenza\ne di adorarti nel profondo del cuore.\nAiutami a far silenzio,\nintorno a me e dentro di me,\nper poter meglio ascoltare la Tua voce.\nIspira Tu i miei pensieri,\nsentimenti, desideri e decisioni\naffinch\u00e9 io cerchi, sempre ed unicamente,\nquello che \u00e8 pi\u00f9 gradito a Te.\nSpirito Santo, dono del Padre,\ncrea in me un cuore nuovo,\nlibero per donarmi senza riserve,\nseguendo Cristo umile e povero.\nMaria, Madre di Ges\u00f9 e Madre della Chiesa,\nmodello di disponibilit\u00e0 alla voce di Dio,\naiuta la mia preghiera con la tua preghiera."}