{"day": 11, "month": 7, "year": 2023, "weekday": 2, "date_str": "marted\u00ec 11 luglio 2023", "quotes": "Prv 2,1-9; Sal 33", "quote_vangelo": "secondo Matteo (19,27-29)", "curatore": "Flavia e Tommaso Tamburrini", "prevangelo": "", "indications": "San Benedetto", "preghiniz": "Benedir\u00f2 il Signore in ogni tempo,\nsulla mia bocca sempre la sua lode.\nIo mi glorio nel Signore:\ni poveri ascoltino e si rallegrino.\nMagnificate con me il Signore,\nesaltiamo insieme il suo nome.\nHo cercato il Signore: mi ha risposto\ne da ogni mia paura mi ha liberato.\n<i>(Salmo 33)</i>", "vangelo": "In quel tempo, Pietro, disse a Ges\u00f9: \u00abEcco, noi abbiamo lasciato tutto e ti abbiamo seguito; che cosa dunque ne avremo?\u00bb.\nE Ges\u00f9 disse loro: \u00abIn verit\u00e0 io vi dico: voi che mi avete seguito, quando il Figlio dell'uomo sar\u00e0 seduto sul trono della sua gloria, alla rigenerazione del mondo, siederete anche voi su dodici troni a giudicare le dodici trib\u00f9 d'Israele. Chiunque avr\u00e0 lasciato case, o fratelli, o sorelle, o padre, o madre, o figli, o campi per il mio nome, ricever\u00e0 cento volte tanto e avr\u00e0 in eredit\u00e0 la vita eterna\u00bb.", "medita": "Questa domanda di Pietro, che ci suona cos\u00ec familiare e quasi provocatoria, in realt\u00e0 nasconde un grande insegnamento: ricordarsi continuamente il senso ultimo di quello che si sta facendo ci mette al riparo dalle abitudini, dal fare le cose solo sulla scorta di una scelta iniziale. Pietro, come noi, ha bisogno di una prospettiva concreta per andare avanti. Ges\u00f9 gli promette che rispetto a quanto avr\u00e0 lasciato ricever\u00e0 cento volte tanto.\nNon si tratta di una rinuncia materiale ai legami familiari o alle ricchezze, che potrebbe sembrare estrema e riservata a pochi, quanto piuttosto la scelta di non cercare la felicit\u00e0 nel possesso di cose o persone: allora avremo in cambio una felicit\u00e0 cento volte superiore a quella del possedere, che \u00e8 effimera. Proprio oggi abbiamo davanti il grande esempio di San Benedetto che in nome di questa promessa ha rivoluzionato la sua vita, rinunciando a tutto per seguire Ges\u00f9.\nIl cambio di prospettiva che chiede Ges\u00f9 \u00e8 apparentemente una privazione, ma porta con s\u00e9 il dono della gioia piena, perch\u00e9 risponde alla nostra chiamata pi\u00f9 profonda e ha a che fare con ci\u00f2 che siamo e non con ci\u00f2 che abbiamo.", "riflettere": "In cosa ricerco la felicit\u00e0? Sono disposto a \u201clasciare tutto\u201d per seguire Ges\u00f9?", "preghfin": "Padre buono, ti prego:\ndammi un'intelligenza che ti comprenda,\nun animo che ti gusti,\nuna pensosit\u00e0 che ti cerchi,\nuna sapienza che ti trovi,\nuno spirito che ti conosca,\nun cuore che ti ami,\nun pensiero che sia rivolto a te,\ndegli occhi che ti guardino,\nuna parola che ti piaccia,\nuna pazienza che ti segua,\nuna perseveranza che ti aspetti.\n<i>(San Benedetto)</i>"}