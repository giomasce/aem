{"day": 6, "month": 7, "year": 2023, "weekday": 4, "date_str": "gioved\u00ec 6 luglio 2023", "quotes": "Gn 22,1-19; Sal 114", "quote_vangelo": "secondo Matteo (9,1-8)", "curatore": "Flavia e Tommaso Tamburrini", "prevangelo": "Il commento di oggi \u00e8 proposto dal Centro Diocesano per le Vocazioni di Pisa", "indications": "", "preghiniz": "Dio di bont\u00e0 e di misericordia,\nche ci chiedi di collaborare alla tua opera di salvezza,\nmanda numerosi e santi operai per la tua vigna,\nperch\u00e9 alla tua Chiesa non manchino mai annunciatori coraggiosi del Vangelo,\nsacerdoti che ti offrano anche con la vita il sacrificio dell'Eucarestia\ne che quali segni splendenti di Cristo buon pastore,\nguidino il tuo popolo sulle strade della carit\u00e0.\nManda il tuo Spirito Santo a rinfrancare il cuore dei giovani,\nperch\u00e9 abbiano il coraggio di dirti s\u00ec quando li chiami al servizio dei fratelli,\nla perseveranza nel seguire Ges\u00f9 anche sulla via della croce\ne la gioia grande di essere nel mondo testimoni del tuo amore.\nO Maria, Madre dei sacerdoti, dona a tutti i membri della Chiesa pisana\nla tua stessa fedelt\u00e0 per testimoniare a tutti\nla gioia che nasce dall'incontro con Cristo che vive e regna nei secoli in eterno. Amen.\n<i>(Giovanni Paolo Benotto)</i>", "vangelo": "In quel tempo, salito su una barca, Ges\u00f9 pass\u00f2 all'altra riva e giunse nella sua citt\u00e0. Ed ecco, gli portavano un paralitico disteso su un letto. Ges\u00f9, vedendo la loro fede, disse al paralitico: \u00abCoraggio, figlio, ti sono perdonati i peccati\u00bb.\nAllora alcuni scribi dissero fra s\u00e9: \u00abCostui bestemmia\u00bb. Ma Ges\u00f9, conoscendo i loro pensieri, disse: \u00abPerch\u00e9 pensate cose malvagie nel vostro cuore? Che cosa infatti \u00e8 pi\u00f9 facile: dire \u201cTi sono perdonati i peccati\u201d, oppure dire \u201c\u00c0lzati e cammina\u201d? Ma, perch\u00e9 sappiate che il Figlio dell'uomo ha il potere sulla terra di perdonare i peccati: \u00c0lzati \u2013 disse allora al paralitico \u2013, prendi il tuo letto e va' a casa tua\u00bb. Ed egli si alz\u00f2 e and\u00f2 a casa sua.\nLe folle, vedendo questo, furono prese da timore e resero gloria a Dio che aveva dato un tale potere agli uomini.", "medita": "Ges\u00f9, tornato a Cafarnao, si trova davanti un gruppo di persone che gli presenta un paralitico. Ma nessuno parla e allora Ges\u00f9 si rivolge direttamente al paralitico con una parola di conforto e, con sorpresa di tutti\u2014cominciando da noi lettori per non parlare di chi era presente\u2014, perdona i suoi peccati, ignorando apparentemente la sua infermit\u00e0. E la sorpresa aumenta a dismisura se rileggiamo le poche parole del racconto: il perdono dei peccati del paralitico non solo non corrisponde ad alcuna richiesta esplicita ma neanche ad alcun gesto di pentimento da parte sua. L'unico movente al quale possiamo riferire quel perdono \u00e8 la \u201cfede\u201d dei portatori (traduzione pi\u00f9 appropriata sarebbe forse stata \u201cfiducia\u201d). Dunque i portatori, anche se non era certo in loro potere concedere il perdono dei peccati, ne sono stati comunque la causa. E se l'hanno fatto loro vuol dire che il potere di <i>far salvare</i> gli altri ce l'abbiamo anche tutti noi. Ne \u00e8 conferma la frase conclusiva dell'episodio: \u201cLe folle\u2026 resero gloria a Dio che aveva dato un tale potere agli uomini\u201d.\nLa guarigione arriva dopo, quasi un fatto secondario, ma anche questa \u00e8 sorprendente, perch\u00e9 la motivazione diretta non sembra essere il bene del paralitico, ma la dimostrazione del potere di Ges\u00f9 agli scribi, acidi censori. Ma intanto il paralitico, obbedendo a Ges\u00f9, \u201c\u2026 si alz\u00f2 e and\u00f2 a casa sua\u201d.", "riflettere": "Con la nostra intercessione abbiamo il potere di salvare le anime degli altri. Siamo quindi chiamati a farlo ogni volta che ne abbiamo l'occasione. Non vergognamoci mai di chiedere ad altri di intercedere per noi. Per il bene nostro e di coloro che pregheranno per noi.", "preghfin": "Preghiamo il nostro Padre che \u00e8 nei cieli\nperch\u00e9 susciti nei cuori di tutte le persone di buona volont\u00e0\nla vocazione all'accompagnamento nella fede dei fratelli.\nIn particolare, preghiamo per gli educatori\ne i catechisti della nostra Chiesa Pisana,\nperch\u00e9 siano testimoni credibili della fede nel Signore morto e risorto\ne aiutino cos\u00ec i fratelli a loro affidati a camminare incontro al Signore."}