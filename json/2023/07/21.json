{"day": 21, "month": 7, "year": 2023, "weekday": 5, "date_str": "venerd\u00ec 21 luglio 2023", "quotes": "Es 11,10-12,14; Sal 115", "quote_vangelo": "secondo Matteo (12,1-8)", "curatore": "Flavia e Tommaso Tamburrini", "prevangelo": "", "indications": "", "preghiniz": "Che cosa render\u00f2 al Signore,\nper tutti i benefici che mi ha fatto?\nAlzer\u00f2 il calice della salvezza\ne invocher\u00f2 il nome del Signore.\nAgli occhi del Signore \u00e8 preziosa\nla morte dei suoi fedeli.\nIo sono tuo servo, figlio della tua schiava:\ntu hai spezzato le mie catene.\nA te offrir\u00f2 un sacrificio di ringraziamento\ne invocher\u00f2 il nome del Signore.\nAdempir\u00f2 i miei voti al Signore\ndavanti a tutto il suo popolo.\n<i>(Salmo 115)</i>", "vangelo": "In quel tempo, Ges\u00f9 pass\u00f2, in giorno di sabato, fra campi di grano e i suoi discepoli ebbero fame e cominciarono a cogliere delle spighe e a mangiarle. Vedendo ci\u00f2, i farisei gli dissero: \u00abEcco, i tuoi discepoli stanno facendo quello che non \u00e8 lecito fare di sabato\u00bb.\nMa egli rispose loro: \u00abNon avete letto quello che fece Davide, quando lui e i suoi compagni ebbero fame? Egli entr\u00f2 nella casa di Dio e mangiarono i pani dell'offerta, che n\u00e9 a lui n\u00e9 ai suoi compagni era lecito mangiare, ma ai soli sacerdoti. O non avete letto nella Legge che nei giorni di sabato i sacerdoti nel tempio v\u00ecolano il sabato e tuttavia sono senza colpa? Ora io vi dico che qui vi \u00e8 uno pi\u00f9 grande del tempio. Se aveste compreso che cosa significhi: \u201cMisericordia io voglio e non sacrifici\u201d, non avreste condannato persone senza colpa. Perch\u00e9 il Figlio dell'uomo \u00e8 signore del sabato\u00bb.", "medita": "I discepoli non osservano il sabato perch\u00e9 stanno cogliendo e mangiando delle spighe. I Farisei chiedono spiegazioni a Ges\u00f9 e lui riporta il sabato alla sua vera funzione di spazio da dedicare a Dio. La vera misura dell'osservanza del sabato, cio\u00e8 del proprio rapporto con Dio, non \u00e8 il culto con tutte le sue prescrizioni, ma la misericordia che si manifesta nelle opere d'amore verso i bisognosi. Onorare Dio non \u00e8 in conflitto con i sogni dell'uomo.\nLa misericordia che si preoccupa della fame del prossimo \u00e8 pi\u00f9 importante del sacrificio, cio\u00e8 dell'osservanza puramente letterale della legge del sabato. Il giorno dedicato al Signore deve essere un giorno di misericordia accolta e donata.\nLa parola misericordia significa avere il cuore nella miseria degli altri: la persona misericordiosa deve stare molto vicino alla sofferenza delle persone, deve identificarsi con loro. La parola sacrificio significa fare s\u00ec che una cosa sia consacrata: il sacrificio pi\u00f9 gradito a Dio \u00e8 mettersi al servizio dei fratelli per sollevarli dalla miseria.", "riflettere": "Mi sento di sollevare gli altri dalla miseria? Rispetto i precetti della Chiesa come fini a se stessi o mi proietto sui bisogni degli altri?", "preghfin": "Rientrate nei vostri cuori,\nvoi che siete lontani da Dio,\ne aderite a Dio che vi ha creato.\nRimanete stabilmente con Lui e sarete salvi;\nriposate in Lui e avrete pace.\nDove volete andare? In cerca di sofferenze?\nDove volete andare? Il bene che desiderate viene da Lui.\n<i>(Sant'Agostino)</i>"}