{"day": 27, "month": 7, "year": 2023, "weekday": 4, "date_str": "gioved\u00ec 27 luglio 2023", "quotes": "Es 19,1-2.9-11.16-20b; Dn 3,52-56", "quote_vangelo": "secondo Matteo (13,10-17)", "curatore": "Flavia e Tommaso Tamburrini", "prevangelo": "", "indications": "", "preghiniz": "Benedetto sei tu, Signore, Dio dei padri nostri,\ndegno di lode e di gloria nei secoli.\nBenedetto il tuo nome glorioso e santo,\ndegno di lode e di gloria nei secoli.\nBenedetto sei tu nel tuo tempio santo glorioso,\ndegno di lode e di gloria nei secoli.\nBenedetto sei tu nel trono del tuo regno,\ndegno di lode e di gloria nei secoli.\nBenedetto sei tu che penetri con lo sguardo gli abissi\ne siedi sui cherubini,\ndegno di lode e di gloria nei secoli.\nBenedetto sei tu nel firmamento del cielo,\ndegno di lode e di gloria nei secoli.\n<i>(Daniele 3)</i>", "vangelo": "In quel tempo, i discepoli si avvicinarono a Ges\u00f9 e gli dissero: \u00abPerch\u00e9 a loro parli con parabole?\u00bb.\nEgli rispose loro: \u00abPerch\u00e9 a voi \u00e8 dato conoscere i misteri del regno dei cieli, ma a loro non \u00e8 dato. Infatti a colui che ha, verr\u00e0 dato e sar\u00e0 nell'abbondanza; ma a colui che non ha, sar\u00e0 tolto anche quello che ha. Per questo a loro parlo con parabole: perch\u00e9 guardando non vedono, udendo non ascoltano e non comprendono.\nCos\u00ec si compie per loro la profezia di Isa\u00eca che dice: \u201cUdrete, s\u00ec, ma non comprenderete, guarderete, s\u00ec, ma non vedrete.  Perch\u00e9 il cuore di questo popolo \u00e8 diventato insensibile, sono diventati duri di orecchi e hanno chiuso gli occhi, perch\u00e9 non vedano con gli occhi, non ascoltino con gli orecchi e non comprendano con il cuore e non si convertano e io li guarisca!\u201d.\nBeati invece i vostri occhi perch\u00e9 vedono e i vostri orecchi perch\u00e9 ascoltano. In verit\u00e0 io vi dico: molti profeti e molti giusti hanno desiderato vedere ci\u00f2 che voi guardate, ma non lo videro, e ascoltare ci\u00f2 che voi ascoltate, ma non lo ascoltarono!\u00bb.", "medita": "Ges\u00f9 parla per parabole e i discepoli gli chiedono il perch\u00e9. Ges\u00f9 vuole semplificare perch\u00e9 loro (le folle) anche se guardano non vedono, anche se odono non ascoltano e non comprendono.\nI beati sono i discepoli, ovvero coloro che non solo ascoltano, ma si lasciano anche interrogare da ci\u00f2 che ricevono. \u00c8 importante lasciarsi mettere in discussione dalla Parola, purificare il cuore e convertirsi quotidianamente.\nI discepoli sono beati perch\u00e9 hanno aperto il cuore alla rivelazione e per questo i loro occhi vedono profondamente e le orecchie ascoltano profondamente e possono godere di felicit\u00e0 piena.", "riflettere": "Mi lascio interrogare profondamente dalla Parola di Dio? La comprensione del messaggio di Dio \u00e8 sufficiente per mettere in pratica dei gesti concreti?", "preghfin": "Il frutto del silenzio \u00e8 la preghiera.\nIl frutto della preghiera \u00e8 la fede.\nIl frutto della fede \u00e8 l'amore.\nIl frutto dell'amore \u00e8 il servizio.\nIl frutto del servizio \u00e8 la pace.\n<i>(Madre Teresa di Calcutta)</i>"}