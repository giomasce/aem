{"day": 3, "month": 7, "year": 2023, "weekday": 1, "date_str": "luned\u00ec 3 luglio 2023", "quotes": "Ef 2,19-22; Sal 116", "quote_vangelo": "secondo Giovanni (20,24-29)", "curatore": "Flavia e Tommaso Tamburrini", "prevangelo": "", "indications": "San Tommaso", "preghiniz": "Ascolta, Signore, la mia voce.\nIo grido: abbi piet\u00e0 di me, rispondimi!\nIl mio cuore ripete il tuo invito:\n\u201cCercate il mio volto!\u201d.\nIl tuo volto, Signore, io cerco.\nNon nascondermi il tuo volto,\nnon respingere con ira il tuo servo.\nSei tu il mio aiuto, non lasciarmi,\nnon abbandonarmi, Dio della mia salvezza.\nMio padre e mia madre mi hanno abbandonato,\nma il Signore mi ha raccolto.\n<i>(Salmo 26)</i>", "vangelo": "Tommaso, uno dei Dodici, chiamato D\u00ecdimo, non era con loro quando venne Ges\u00f9. Gli dicevano gli altri discepoli: \u00abAbbiamo visto il Signore!\u00bb. Ma egli disse loro: \u00abSe non vedo nelle sue mani il segno dei chiodi e non metto il mio dito nel segno dei chiodi e non metto la mia mano nel suo fianco, io non credo\u00bb.\nOtto giorni dopo i discepoli erano di nuovo in casa e c'era con loro anche Tommaso. Venne Ges\u00f9, a porte chiuse, stette in mezzo e disse: \u00abPace a voi!\u00bb. Poi disse a Tommaso: \u00abMetti qui il tuo dito e guarda le mie mani; tendi la tua mano e mettila nel mio fianco; e non essere incredulo, ma credente!\u00bb. Gli rispose Tommaso: \u00abMio Signore e mio Dio!\u00bb. Ges\u00f9 gli disse: \u00abPerch\u00e9 mi hai veduto, tu hai creduto; beati quelli che non hanno visto e hanno creduto!\u00bb.", "medita": "Tommaso non crede finch\u00e9 non vede e non tocca e cos\u00ec sembra pensare per otto giorni. Ges\u00f9 lo accontenta e, oltre a farsi vedere, si fa toccare, sembra che accetti la sfida di Tommaso. Un'esperienza concreta che mette Tommaso nelle condizioni di non avere pi\u00f9 dubbi e di non poter mettere assolutamente in discussione la resurrezione di Ges\u00f9. Tommaso quindi vede Ges\u00f9, sperimenta la sua presenza e tocca profondamente le sue ferite e, dopo tutto ci\u00f2, Ges\u00f9 indica esplicitamente a tutti la via di santificazione, ovvero la fede \u201ccieca\u201d.\nGes\u00f9 sembra comprendere le perplessit\u00e0 del discepolo e di tutti coloro che la penseranno come lui, e questo apparire nuovamente proprio in presenza di Tommaso (che le altre volte era assente) fa s\u00ec che tutti possano vivere la sua esperienza. Ges\u00f9, in questa occasione, appare di fronte ai discepoli in casa, quando tutti sono riuniti e a porte chiuse. La chiusura delle porte non impedisce l'apparizione di Ges\u00f9 che porta pace e serenit\u00e0 e non impedisce l'esperienza profonda che far\u00e0 Tommaso.\nAnche nella nostra vita ci capiter\u00e0 che quando saremo riuniti, anche con le porte chiuse, Ges\u00f9 sar\u00e0 in mezzo a noi. L'apparizione ai discepoli alla presenza di Tommaso, l'incredulo, \u00e8 stata necessaria. I discepoli, infatti, negli incontri precedenti avevano riconosciuto Ges\u00f9 come uomo; tramite la concretezza di Tommaso lo riconoscono come Dio, che si \u00e8 incarnato per amore e che ha dato la vita per tutti noi, affinch\u00e9 potessimo annunciarlo al mondo intero, senza pi\u00f9 timori.", "riflettere": "Negli incontri con gli altri percepisco la presenza del Signore? Cerco una relazione autentica con Dio, come ha fatto Tommaso? Riconosco il Ges\u00f9 risorto nelle persone intorno a noi?", "preghfin": "Signore, dammi fede:\nfede nella tua grazia, nella tua misericordia,\nnella tua Provvidenza che vigila, dirige, permette;\ndammi fede nel bene, nella bont\u00e0, nell'opera alla quale\ntu mi hai chiamato a collaborare,\nfede nell'infinitamente piccolo, che tu,\ncon la fecondit\u00e0 misteriosa della tua grazia,\npuoi trasformare nell'infinitamente grande.\nChe io creda che nulla avviene invano,\nche il pi\u00f9 piccolo atto compiuto per tuo amore\nha un valore grande dinanzi a te.\nO Dio, crediamo nella tua parola.\nO Dio, speriamo nelle tue promesse.\nO Dio, ti amiamo sopra ad ogni cosa.\nO Dio, concedi a tutti la tua pace.\nAmen.\n<i>(San Francesco)</i>"}