{"day": 30, "month": 7, "year": 2023, "weekday": 7, "date_str": "domenica 30 luglio 2023", "quotes": "1Re 3,5.7-12; Sal 118; Rm 8,28-30", "quote_vangelo": "secondo Matteo (13,44-52)", "curatore": "Flavia e Tommaso Tamburrini", "prevangelo": "", "indications": "Salterio: prima settimana", "preghiniz": "La mia parte \u00e8 il Signore:\nho deciso di osservare le tue parole.\nBene per me \u00e8 la legge della tua bocca,\npi\u00f9 di mille pezzi d'oro e d'argento.\nIl tuo amore sia la mia consolazione,\nsecondo la promessa fatta al tuo servo.\nVenga a me la tua misericordia e io avr\u00f2 vita,\nperch\u00e9 la tua legge \u00e8 la mia delizia.\nPerci\u00f2 amo i tuoi comandi,\npi\u00f9 dell'oro, dell'oro pi\u00f9 fino.\nPer questo io considero retti tutti i tuoi precetti\ne odio ogni falso sentiero.\n<i>(Salmo 118)</i>", "vangelo": "In quel tempo Ges\u00f9 disse ai suoi discepoli: \u00abIl regno dei cieli \u00e8 simile a un tesoro nascosto nel campo; un uomo lo trova e lo nasconde; poi va, pieno di gioia, vende tutti i suoi averi e compra quel campo.\nIl regno dei cieli \u00e8 simile anche a un mercante che va in cerca di perle preziose; trovata una perla di grande valore, va, vende tutti i suoi averi e la compra.\nAncora, il regno dei cieli \u00e8 simile a una rete gettata nel mare, che raccoglie ogni genere di pesci. Quando \u00e8 piena, i pescatori la tirano a riva, si mettono a sedere, raccolgono i pesci buoni nei canestri e buttano via i cattivi. Cos\u00ec sar\u00e0 alla fine del mondo. Verranno gli angeli e separeranno i cattivi dai buoni e li getteranno nella fornace ardente, dove sar\u00e0 pianto e stridore di denti.\nAvete compreso tutte queste cose?\u00bb. Gli risposero: \u00abS\u00ec\u00bb. Ed egli disse loro: \u00abPer questo ogni scriba, divenuto discepolo del regno dei cieli, \u00e8 simile a un padrone di casa che estrae dal suo tesoro cose nuove e cose antiche\u00bb.", "medita": "Ges\u00f9 ci offre ancora delle immagini per farci capire il senso della sua missione e del disegno di Dio. Sia l'uomo che trova il tesoro nel campo che il mercante che trova la perla si rendono immediatamente conto del valore immenso di ci\u00f2 che hanno scoperto e, senza esitazione, vanno a vendere tutto ci\u00f2 che hanno per entrarne in possesso: capiscono che ne vale la pena. Il messaggio per noi \u00e8 chiarissimo: qualunque sia il valore di ci\u00f2 che abbiamo, non \u00e8 paragonabile alla gioia di seguire il disegno di Dio. Riecheggiano tutti i \u201cVai e lascia tutto quello che hai!\u201d pronunciati da Ges\u00f9 che adesso sembra aggiungere a quell'invito la rassicurazione che varr\u00e0 la pena lasciare tutto.\nGes\u00f9 ci offre anche un'altra immagine in continuit\u00e0 con la parabola della zizzania, che ci fa riflettere su due fronti: da un lato ribadisce che non siamo noi a dover separare i pesci buoni dai cattivi, ma siamo chiamati a essere la rete, a pescare senza giudicare; dall'altro lato ci ricorda anche che il momento in cui verranno separati i pesci buoni da quelli cattivi arriver\u00e0, cos\u00ec come alla mietitura verranno separati il grano e la zizzania. Quindi Ges\u00f9 ci dice di guardare pi\u00f9 a noi stessi che agli altri e che non \u00e8 il nostro compito giudicare, ma ribadisce che la differenza tra buoni e cattivi esiste: siamo chiamati alla scelta di essere pesci buoni, di seguirlo.", "riflettere": "Qual \u00e8 il valore che do alla presenza di Dio nella mia vita? Ho compreso il valore che ha rispetto a tutto il resto?", "preghfin": "Donami la grazia di raccogliermi\nnel piccolo paradiso della mia anima,\ndove Tu hai stabilito la Tua dimora.\nL\u00ec permettimi di cercarti,\nl\u00ec sento che mi sei pi\u00f9 vicino\nche in qualsiasi altro luogo,\ne l\u00ec Tu prepari la mia anima\na entrare in intimit\u00e0 con Te.\nSignore, aiutami ad allontanare i miei sensi dalle cose esteriori,\nrendili docili ai comandi della mia volont\u00e0,\ndi modo che quando vorr\u00f2 conversare con Te si ritirino immediatamente,\ncome api che si chiudono nell'alveare per fare il miele.\n<i>(Santa Teresa d'Avila)</i>"}