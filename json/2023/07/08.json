{"day": 8, "month": 7, "year": 2023, "weekday": 6, "date_str": "sabato 8 luglio 2023", "quotes": "Gn 27,1-5.15-29; Sal 134", "quote_vangelo": "secondo Matteo (9,14-17)", "curatore": "Flavia e Tommaso Tamburrini", "prevangelo": "", "indications": "", "preghiniz": "Ma il Signore disse a Samuele:\n\u00abNon badare al suo aspetto\nn\u00e9 alla sua statura, perch\u00e9 io l'ho scartato;\ninfatti il Signore non bada a ci\u00f2 che colpisce lo sguardo dell'uomo:\nl'uomo guarda all'apparenza,\nma il Signore guarda al cuore\u00bb.\n<i>(Primo libro di Samuele)</i>", "vangelo": "In quel tempo, si avvicinarono a Ges\u00f9 i discepoli di Giovanni e gli dissero: \u00abPerch\u00e9 noi e i farisei digiuniamo molte volte, mentre i tuoi discepoli non digiunano?\u00bb.\nE Ges\u00f9 disse loro: \u00abPossono forse gli invitati a nozze essere in lutto finch\u00e9 lo sposo \u00e8 con loro? Ma verranno giorni quando lo sposo sar\u00e0 loro tolto, e allora digiuneranno. Nessuno mette un pezzo di stoffa grezza su un vestito vecchio, perch\u00e9 il rattoppo porta via qualcosa dal vestito e lo strappo diventa peggiore. N\u00e9 si versa vino nuovo in otri vecchi, altrimenti si spaccano gli otri e il vino si spande e gli otri vanno perduti. Ma si versa vino nuovo in otri nuovi, e cos\u00ec l'uno e gli altri si conservano\u00bb.", "medita": "Perch\u00e9 Ges\u00f9 lascia liberi i suoi discepoli di non praticare il digiuno? Ges\u00f9 considera il digiuno un lutto e si assimila allo sposo. Quando lo sposo si trova con i suoi amici, cio\u00e8 durante la festa delle nozze, loro non hanno bisogno di digiunare, anzi festeggiano con lui. Quando Ges\u00f9 \u00e8 con i discepoli \u00e8 festa, la festa delle nozze, e quindi non devono digiunare, ma un giorno lo sposo andr\u00e0 via e allora sar\u00e0 un giorno di lutto e in quel momento, se vorranno, potranno digiunare. Ges\u00f9 allude evidentemente al momento della sua morte.\nL'esempio del pezzo di stoffa grezza su vestito nuovo e del vino nuovo in otri nuovi significa che quello che conta \u00e8 non perdere di vista l'obiettivo. Il vino di Ges\u00f9 \u00e8 nuovo, porta la vita, la gioia, la felicit\u00e0, non si pu\u00f2 chiudere questa novit\u00e0 in otri vecchi, in vecchie pratiche. Alla luce di ci\u00f2, ogni pratica spirituale o religiosa ha senso se si ha presente l'obiettivo, altrimenti \u00e8 fine a se stessa. Le pratiche si fanno non perch\u00e9 vanno fatte, ma solo se hanno a che fare con il Signore, altrimenti bisogna avere il coraggio di fermarsi e interromperle.\nCapiamo quindi che i nostri gesti non devono essere apparenza o formalit\u00e0, perch\u00e9 altrimenti perdono il loro senso. Occorre digiunare dalle liti, dalla violenza, dall'attaccamento ai beni materiali, dalla prepotenza, dal desiderio di apparire e da mettere il proprio io al centro di tutto.", "riflettere": "Riusciamo ad avere sempre presente l'obiettivo della nostra vita e delle nostre azioni? Nei nostri comportamenti puntiamo all'apparenza o alla sostanza?", "preghfin": "O alto e glorioso Dio,\nillumina le tenebre del cuore mio.\nDammi una fede retta,\nsperanza certa,\ncarit\u00e0 perfetta,\numilt\u00e0 profonda.\nDammi, Signore,\nsenno e discernimento\nper compiere la tua vera\ne santa volont\u00e0.\nAmen.\n<i>(San Francesco)</i>"}