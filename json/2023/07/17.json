{"day": 17, "month": 7, "year": 2023, "weekday": 1, "date_str": "luned\u00ec 17 luglio 2023", "quotes": "Es 1,8-14.22; Sal 123", "quote_vangelo": "secondo Matteo (10,34-11,1)", "curatore": "Flavia e Tommaso Tamburrini", "prevangelo": "", "indications": "", "preghiniz": "Se il Signore non fosse stato per noi\u2014lo dica Israele\u2014,\nse il Signore non fosse stato per noi, quando eravamo assaliti,\nallora ci avrebbero inghiottiti vivi,\nquando divamp\u00f2 contro di noi la loro collera.\nAllora le acque ci avrebbero travolti,\nun torrente ci avrebbe sommersi;\nallora ci avrebbero sommersi acque impetuose.\nSia benedetto il Signore, che non ci ha consegnati in preda ai loro denti.\nSiamo stati liberati come un passero dal laccio dei cacciatori:\nil laccio si \u00e8 spezzato e noi siamo scampati.\nIl nostro aiuto \u00e8 nel nome del Signore: egli ha fatto cielo e terra.\n<i>(Salmo 123)</i>", "vangelo": "In quel tempo, Ges\u00f9 disse ai suoi apostoli: \u00abNon crediate che io sia venuto a portare pace sulla terra; sono venuto a portare non pace, ma spada. Sono infatti venuto a separare l'uomo da suo padre e la figlia da sua madre e la nuora da sua suocera; e nemici dell'uomo saranno quelli della sua casa.\nChi ama padre o madre pi\u00f9 di me, non \u00e8 degno di me; chi ama figlio o figlia pi\u00f9 di me, non \u00e8 degno di me; chi non prende la propria croce e non mi segue, non \u00e8 degno di me. Chi avr\u00e0 tenuto per s\u00e9 la propria vita, la perder\u00e0, e chi avr\u00e0 perduto la propria vita per causa mia, la trover\u00e0.\nChi accoglie voi accoglie me, e chi accoglie me accoglie colui che mi ha mandato. Chi accoglie un profeta perch\u00e9 \u00e8 un profeta, avr\u00e0 la ricompensa del profeta, e chi accoglie un giusto perch\u00e9 \u00e8 un giusto, avr\u00e0 la ricompensa del giusto. Chi avr\u00e0 dato da bere anche un solo bicchiere d'acqua fresca a uno di questi piccoli perch\u00e9 \u00e8 un discepolo, in verit\u00e0 io vi dico: non perder\u00e0 la sua ricompensa\u00bb.\nQuando Ges\u00f9 ebbe terminato di dare queste istruzioni ai suoi dodici discepoli, part\u00ec di l\u00e0 per insegnare e predicare nelle loro citt\u00e0.", "medita": "Ges\u00f9 non \u00e8 venuto per portare pace, ma spada: non significa che Ges\u00f9 fosse a favore della separazione e del conflitto, ma che la Parola da lui annunciata, la sua venuta, portava divisione, separazione.\nEra ci\u00f2 che stava succedendo, infatti, nelle famiglie e nelle comunit\u00e0: molta divisione, molta discussione, conseguenza dell'annuncio della Parola di Ges\u00f9, perch\u00e9 alcuni accettavano, altri negavano. Oggi succede la stessa cosa: molte volte il professare la Parola diventa \u201csegno di contraddizione\u201d e di divisione. Persone che per anni sono vissute comode nella routine della loro vita cristiana non vogliono lasciarsi scomodare dalle \u201cinnovazioni\u201d.\nGes\u00f9 precisa chi \u00e8 degno di Lui: invita quindi i discepoli a superare la chiusura individualistica della piccola famiglia e ad ampliarla alla dimensione della comunit\u00e0.\nCaricarsi la croce suppone un taglio radicale con il sistema iniquo del mondo in cui viviamo. Avere il coraggio di dare la vita: si sente realizzato nella vita solo chi \u00e8 capace di darla totalmente agli altri. Chi invece vuole conservarla, la perde. Questo secondo consiglio conferma l'esperienza umana pi\u00f9 profonda: la fonte di vita sta nel dono della vita. Dando si riceve.\nGes\u00f9 ci invita a lasciarci andare: il tener stretti figli, madri e padri, il legarsi al cordone ombelicale delle relazioni umane e l'incaponirsi a controllare la nostra stessa vita ci impedisce di seguirlo appieno.", "riflettere": "Ho avuto qualche esperienza in cui mi sono sentito ricompensato per un atto di donazione o di gratuit\u00e0 agli altri? Nella mia vita mi focalizzo sui bisogni miei e della mia famiglia o mi apro ad accogliere i bisogni della comunit\u00e0?", "preghfin": "Signore, insegnami la route:\nl'attenzione alle piccole cose;\nal passo di chi cammina con me\nper non fare pi\u00f9 lungo il mio;\nalla parola ascoltata\nperch\u00e9 non sia dono che cade nel vuoto;\nagli occhi di chi mi sta vicino\nper indovinare la gioia e dividerla,\nper indovinare la tristezza\ne avvicinarmi in punta di piedi,\nper cercare insieme la nuova gioia.\nSignore, insegnami la route:\nla strada su cui si cammina insieme;\ninsieme nella semplicit\u00e0 di essere quello che si \u00e8;\ninsieme nella gioia di aver ricevuto tutto da Te;\ninsieme nel tuo amore.\nSignore, insegnami la route,\nTu che sei la strada e la gioia.\n<i>(Preghiera tradizionale scout)</i>"}