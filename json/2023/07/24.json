{"day": 24, "month": 7, "year": 2023, "weekday": 1, "date_str": "luned\u00ec 24 luglio 2023", "quotes": "Es 14,5-18; Es 15,1-6", "quote_vangelo": "secondo Matteo (12,38-42)", "curatore": "Flavia e Tommaso Tamburrini", "prevangelo": "", "indications": "", "preghiniz": "Voglio cantare al Signore,\nperch\u00e9 ha mirabilmente trionfato:\ncavallo e cavaliere\nha gettato nel mare.\nMia forza e mio canto \u00e8 il Signore,\negli \u00e8 stato la mia salvezza.\n\u00c8 il mio Dio: lo voglio lodare,\nil Dio di mio padre: lo voglio esaltare!\n<i>(Esodo 15)</i>", "vangelo": "In quel tempo, alcuni scribi e farisei dissero a Ges\u00f9: \u00abMaestro, da te vogliamo vedere un segno\u00bb. Ed egli rispose loro: \u00abUna generazione malvagia e adultera pretende un segno! Ma non le sar\u00e0 dato alcun segno, se non il segno di Giona il profeta. Come infatti Giona rimase tre giorni e tre notti nel ventre del pesce, cos\u00ec il Figlio dell'uomo rester\u00e0 tre giorni e tre notti nel cuore della terra.\nNel giorno del giudizio, quelli di N\u00ecnive si alzeranno contro questa generazione e la condanneranno, perch\u00e9 essi alla predicazione di Giona si convertirono. Ed ecco, qui vi \u00e8 uno pi\u00f9 grande di Giona! Nel giorno del giudizio, la regina del Sud si alzer\u00e0 contro questa generazione e la condanner\u00e0, perch\u00e9 ella venne dagli estremi confini della terra per ascoltare la sapienza di Salomone. Ed ecco, qui vi \u00e8 uno pi\u00f9 grande di Salomone!\u00bb.", "medita": "Alcuni scribi e farisei chiedono a Ges\u00f9 di vedere un segno pi\u00f9 convincente di quelli che egli ha compiuto fino ad allora, ma Ges\u00f9 rifiuta sdegnosamente questa pretesa: non dar\u00e0 loro alcun segno, se non il segno di Giona profeta, cio\u00e8 la Resurrezione. Ges\u00f9 \u00e8 il segno pi\u00f9 grande.\nC'\u00e8 un invito per ciascuno di noi a capire, con umilt\u00e0, che solo un cuore convertito, rivolto a Dio, \u00e8 in grado di ricevere, interpretare e vedere questo segnale che \u00e8 Ges\u00f9. Infatti cosa ce ne facciamo di un segno?\nIl Signore ci chiede semplicemente di accogliere quanto la vita ogni giorno ci presenta e cogliere quello che possiamo fare per servire questa vita. Non lasciamoci travolgere dai fatti, dimentichi delle belle cose che il Signore ogni giorno compie per noi. Non lasciamo che le vicende di ogni giorno ci soffochino. Non accontentiamoci di criticarle, ma cerchiamo in esse quale \u00e8 la via.", "riflettere": "Critichiamo quello che ci capita nella vita o lo accogliamo? Sopprimiamo le nostre ansie e la nostra aggressivit\u00e0, camminando serenamente insieme agli altri?", "preghfin": "Mio Signore e mio Dio, togli da me\ntutto ci\u00f2 che mi allontana da Te.\nMio Signore e mio Dio,\ndammi tutto ci\u00f2\nche mi conduce a Te.\nMio Signore e mio Dio,\ntoglimi a me\ne dammi tutto a Te.\n<i>(San Nicola di Fl\u00fce)</i>"}