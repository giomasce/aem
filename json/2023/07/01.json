{"day": 1, "month": 7, "year": 2023, "weekday": 6, "date_str": "sabato 1 luglio 2023", "quotes": "Gn 18,1-15; Lc 1,46-55", "quote_vangelo": "secondo Matteo (8,5-17)", "curatore": "Flavia e Tommaso Tamburrini", "prevangelo": "", "indications": "Tempo ordinario\nSalterio: quarta settimana", "preghiniz": "Benedetto il Signore,\nche per me ha fatto meraviglie di grazia\nin una citt\u00e0 fortificata.\nIo dicevo, nel mio sgomento:\n\u201cSono escluso dalla tua presenza\u201d.\nTu invece hai ascoltato la voce della mia preghiera\nquando a te gridavo aiuto.\nAmate il Signore, voi tutti suoi fedeli;\nil Signore protegge chi ha fiducia in lui\ne ripaga in abbondanza chi opera con superbia.\nSiate forti, rendete saldo il vostro cuore,\nvoi tutti che sperate nel Signore.\n<i>(Salmo 30)</i>", "vangelo": "In quel tempo, entrato Ges\u00f9 in Caf\u00e0rnao, gli venne incontro un centurione che lo scongiurava e diceva: \u00abSignore, il mio servo \u00e8 in casa, a letto, paralizzato e soffre terribilmente\u00bb. Gli disse: \u00abVerr\u00f2 e lo guarir\u00f2\u00bb. Ma il centurione rispose: \u00abSignore, io non sono degno che tu entri sotto il mio tetto, ma di' soltanto una parola e il mio servo sar\u00e0 guarito. Pur essendo anch'io un subalterno, ho dei soldati sotto di me e dico a uno: \u201cVa'!\u201d, ed egli va; e a un altro: \u201cVieni!\u201d, ed egli viene; e al mio servo: \u201cFa' questo!\u201d, ed egli lo fa\u00bb.\nAscoltandolo, Ges\u00f9 si meravigli\u00f2 e disse a quelli che lo seguivano: \u00abIn verit\u00e0 io vi dico, in Israele non ho trovato nessuno con una fede cos\u00ec grande! Ora io vi dico che molti verranno dall'oriente e dall'occidente e siederanno a mensa con Abramo, Isacco e Giacobbe nel regno dei cieli, mentre i figli del regno saranno cacciati fuori, nelle tenebre, dove sar\u00e0 pianto e stridore di denti\u00bb. E Ges\u00f9 disse al centurione: \u00abVa', avvenga per te come hai creduto\u00bb. In quell'istante il suo servo fu guarito.\nEntrato nella casa di Pietro, Ges\u00f9 vide la suocera di lui che era a letto con la febbre. Le tocc\u00f2 la mano e la febbre la lasci\u00f2; poi ella si alz\u00f2 e lo serviva.\nVenuta la sera, gli portarono molti indemoniati ed egli scacci\u00f2 gli spiriti con la parola e guar\u00ec tutti i malati, perch\u00e9 si compisse ci\u00f2 che era stato detto per mezzo del profeta Isa\u00eca: \u201cEgli ha preso le nostre infermit\u00e0 e si \u00e8 caricato delle malattie\u201d.", "medita": "Il centurione cerca Ges\u00f9, spinto dal desiderio di salvare il suo servo. Si rompono diversi schemi: non \u00e8 il Ges\u00f9 che incontra, chiama, guarisce. Non \u00e8 da un centurione che ci si aspetterebbe amore e compassione per un servo che probabilmente non gli ha neanche chiesto di intercedere per lui. Un uomo di religione diversa, che forse ha solo sentito parlare di Ges\u00f9, abituato a comandare, si mette in posizione di sottomissione ma anche di affidamento. Lo muove il desiderio di Dio che abita nel suo cuore, cos\u00ec come in quello di ogni uomo.\nLe parole e i comportamenti di questo insolito discepolo riescono a meravigliare Ges\u00f9, colpito da questo uomo coraggioso e umile, che si sente gi\u00e0 amato e che si affida a Lui con speranza. Il centurione, dimostrando una fede maggiore di tanti altri discepoli, diventa loro esempio e maestro.\n\u00c8 a questo punto che Ges\u00f9 si muove verso di lui e lo accontenta: il servo guarisce e la vita del centurione probabilmente non sar\u00e0 pi\u00f9 la stessa perch\u00e9 ha incontrato Dio.\nLa preghiera e la fede guariscono le paure e le malattie: anche noi oggi con la nostra fede possiamo far entrare Dio nella vita di chi abbiamo intorno.", "riflettere": "Quanto ci facciamo carico dei problemi altrui? Nelle nostre preghiere chiediamo per noi stessi o per gli altri? Affidiamo a Ges\u00f9 le nostre paure come il centurione preoccupato per il suo servo?", "preghfin": "Padre, mi affido alle tue mani,\ndisponi di me secondo la tua volont\u00e0, qualunque essa sia.\nIo ti ringrazio. Sono disposto a tutto.\nAccetto tutto, purch\u00e9 la tua volont\u00e0 si compia in me\ne in tutte le tue creature. Non desidero nient'altro, Padre.\nTi affido la mia anima, te la dono con tutto l'amore di cui sono capace,\nperch\u00e9 ti amo e sento il bisogno di donarmi a te di rimettermi fra le tue mani,\nsenza limiti, senza misura, con una fiducia infinita\nperch\u00e9 tu sei mio Padre.\n<i>(Charles de Foucauld)</i>"}