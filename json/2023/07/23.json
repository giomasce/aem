{"day": 23, "month": 7, "year": 2023, "weekday": 7, "date_str": "domenica 23 luglio 2023", "quotes": "Sap 12,13.16-19; Sal 85; Rm 8,26-27", "quote_vangelo": "secondo Matteo (13,24-43)", "curatore": "Flavia e Tommaso Tamburrini", "prevangelo": "", "indications": "Santa Brigida\nSalterio: quarta settimana", "preghiniz": "Tu sei buono, Signore, e perdoni, sei pieno di misericordia con chi t'invoca.\nPorgi l'orecchio, Signore, alla mia preghiera e sii attento alla voce delle mie suppliche.\nTutte le genti che hai creato verranno e si prostreranno davanti a te, Signore,\nper dare gloria al tuo nome.\nGrande tu sei e compi meraviglie: tu solo sei Dio.\n<i>(Salmo 85)</i>", "vangelo": "In quel tempo, Ges\u00f9 espose alla folla un'altra parabola, dicendo: \u00abIl regno dei cieli \u00e8 simile a un uomo che ha seminato del buon seme nel suo campo. Ma, mentre tutti dormivano, venne il suo nemico, semin\u00f2 della zizzania in mezzo al grano e se ne and\u00f2. Quando poi lo stelo crebbe e fece frutto, spunt\u00f2 anche la zizzania. Allora i servi andarono dal padrone di casa e gli dissero: \u201cSignore, non hai seminato del buon seme nel tuo campo? Da dove viene la zizzania?\u201d. Ed egli rispose loro: \u201cUn nemico ha fatto questo!\u201d. E i servi gli dissero: \u201cVuoi che andiamo a raccoglierla?\u201d. \u201cNo, rispose, perch\u00e9 non succeda che, raccogliendo la zizzania, con essa sradichiate anche il grano. Lasciate che l'una e l'altro crescano insieme fino alla mietitura e al momento della mietitura dir\u00f2 ai mietitori: Raccogliete prima la zizzania e legatela in fasci per bruciarla; il grano invece ripon\u00e8telo nel mio granaio\u201d\u00bb.\nEspose loro un'altra parabola, dicendo: \u00abIl regno dei cieli \u00e8 simile a un granello di senape, che un uomo prese e semin\u00f2 nel suo campo. Esso \u00e8 il pi\u00f9 piccolo di tutti i semi ma, una volta cresciuto, \u00e8 pi\u00f9 grande delle altre piante dell'orto e diventa un albero, tanto che gli uccelli del cielo vengono a fare il nido fra i suoi rami\u00bb.\nDisse loro un'altra parabola: \u00abIl regno dei cieli \u00e8 simile al lievito, che una donna prese e mescol\u00f2 in tre misure di farina, finch\u00e9 non fu tutta lievitata\u00bb.\nTutte queste cose Ges\u00f9 disse alle folle con parabole e non parlava ad esse se non con parabole, perch\u00e9 si compisse ci\u00f2 che era stato detto per mezzo del profeta: \u00abAprir\u00f2 la mia bocca con parabole, proclamer\u00f2 cose nascoste fin dalla fondazione del mondo\u00bb.\nPoi conged\u00f2 la folla ed entr\u00f2 in casa; i suoi discepoli gli si avvicinarono per dirgli: \u00abSpiegaci la parabola della zizzania nel campo\u00bb. Ed egli rispose: \u00abColui che semina il buon seme \u00e8 il Figlio dell'uomo. Il campo \u00e8 il mondo e il seme buono sono i figli del Regno. La zizzania sono i figli del Maligno e il nemico che l'ha seminata \u00e8 il diavolo. La mietitura \u00e8 la fine del mondo e i mietitori sono gli angeli. Come dunque si raccoglie la zizzania e la si brucia nel fuoco, cos\u00ec avverr\u00e0 alla fine del mondo. Il Figlio dell'uomo mander\u00e0 i suoi angeli, i quali raccoglieranno dal suo regno tutti gli scandali e tutti quelli che commettono iniquit\u00e0 e li getteranno nella fornace ardente, dove sar\u00e0 pianto e stridore di denti. Allora i giusti splenderanno come il sole nel regno del Padre loro. Chi ha orecchi, ascolti!\u00bb.", "medita": "Ges\u00f9 continua a parlare in parabole per spiegare il Regno: la zizzania, il granello di senape e il lievito. Poi su richiesta dei discepoli torna sulla parabola della zizzania e la spiega esplicitamente. Dice che il campo \u00e8 il mondo, il grano buono \u00e8 stato seminato da Lui e la zizzania dal diavolo. Ges\u00f9 ci invita a guardare il buon grano che cresce piuttosto che guardare solo la zizzania. Quante volte noi perdiamo il tempo a guardare pi\u00f9 le cose che non vanno nel mondo piuttosto che guardare e valorizzare tutto il bene che vi \u00e8 spesso nascosto.\nGes\u00f9 ci esorta a far convivere grano e zizzania ma non confonde il bene e il male: il bene viene da lui mentre il male dal diavolo. Per\u00f2 ci presenta un Dio paziente e misericordioso, che sa che concedendo tempo alla conversione anche ci\u00f2 che \u00e8 male pu\u00f2 cambiare in bene. Lui meglio di noi conosce il male, ma sa anche vedere i germogli del bene dove noi non li vediamo, e sa aspettarne i frutti con pazienza.", "riflettere": "Nel valutare la nostra vita siamo pessimisti o ottimisti? Abbiamo visto persone intorno a noi avere dei cambiamenti in positivo? Cosa facciamo noi per provare a cambiare e a migliorarci?", "preghfin": "Concedimi, Dio di misericordia\nche io con fervore desideri,\ncon prudenza ricerchi,\ncon sincerit\u00e0 riconosca\ned in perfetta guisa adempia quel che a Te piace\nin onore e gloria del Tuo Nome Santissimo.\nAprimi Tu il sentiero della Vita,\ne quanto da me vuoi, fa' che io sappia,\nfa' che io operi come occorre e conviene all'anima mia.\n<i>(San Tommaso d'Aquino)</i>"}