{"day": 10, "month": 7, "year": 2023, "weekday": 1, "date_str": "luned\u00ec 10 luglio 2023", "quotes": "Gn 28,10-22a; Sal 90", "quote_vangelo": "secondo Matteo (9,18-26)", "curatore": "Flavia e Tommaso Tamburrini", "prevangelo": "", "indications": "", "preghiniz": "Chi abita al riparo dell'Altissimo\npasser\u00e0 la notte all'ombra dell'Onnipotente.\nIo dico al Signore: \u00abMio rifugio e mia fortezza,\nmio Dio in cui confido\u00bb.\nEgli ti liberer\u00e0 dal laccio del cacciatore,\ndalla peste che distrugge.\nTi coprir\u00e0 con le sue penne,\nsotto le sue ali troverai rifugio;\nla sua fedelt\u00e0 ti sar\u00e0 scudo e corazza.\n\u00abLo liberer\u00f2, perch\u00e9 a me si \u00e8 legato,\nlo porr\u00f2 al sicuro, perch\u00e9 ha conosciuto il mio nome.\nMi invocher\u00e0 e io gli dar\u00f2 risposta;\nnell'angoscia io sar\u00f2 con lui\u00bb.\n<i>(Salmo 90)</i>", "vangelo": "In quel tempo, [mentre Ges\u00f9 parlava,] giunse uno dei capi, gli si prostr\u00f2 dinanzi e disse: \u00abMia figlia \u00e8 morta proprio ora; ma vieni, imponi la tua mano su di lei ed ella vivr\u00e0\u00bb. Ges\u00f9 si alz\u00f2 e lo segu\u00ec con i suoi discepoli.\nEd ecco, una donna, che aveva perdite di sangue da dodici anni, gli si avvicin\u00f2 alle spalle e tocc\u00f2 il lembo del suo mantello. Diceva infatti tra s\u00e9: \u00abSe riuscir\u00f2 anche solo a toccare il suo mantello, sar\u00f2 salvata\u00bb. Ges\u00f9 si volt\u00f2, la vide e disse: \u00abCoraggio, figlia, la tua fede ti ha salvata\u00bb. E da quell'istante la donna fu salvata.\nArrivato poi nella casa del capo e veduti i flautisti e la folla in agitazione, Ges\u00f9 disse: \u00abAndate via! La fanciulla infatti non \u00e8 morta, ma dorme\u00bb. E lo deridevano. Ma dopo che la folla fu cacciata via, egli entr\u00f2, le prese la mano e la fanciulla si alz\u00f2. E questa notizia si diffuse in tutta quella regione.", "medita": "Due gesti diversi: uno richiesto dal padre della fanciulla, l'altro compiuto da Ges\u00f9 nei confronti della ragazzina. Il padre chiede la guarigione della figlia, anzi chiede di pi\u00f9, che questa venga resuscitata: chiede un gesto ufficiale di benedizione da parte di Ges\u00f9, ovvero l'imposizione della mano su di lei. La fede del padre della fanciulla \u00e8 molto intensa, un padre disperato e impotente per la perdita della propria figlia si affida completamente a Ges\u00f9. La fede di chi crede in Ges\u00f9 anche quando ha un morto in casa \u00e8 fede in cui c'\u00e8 una speranza che supera i confini della morte.\nNel secondo gesto Ges\u00f9 prende la mano della ragazzina; non un gesto religioso, ma un gesto di profonda tenerezza umana; non un gesto dall'alto, ma a fianco. L'affermazione di Ges\u00f9 \u201cla fanciulla non \u00e8 morta, ma dorme\u201d indica che per lui la morte \u00e8 una condizione passeggera come il sonno dal quale ci si risveglia. La gente lo deride. Le cose come le vede Dio appaiono diverse da come le vediamo noi. La fede \u00e8 la chiave per ottenere la guarigione di tutte le nostre ferite, le nostre malattie e le nostre sofferenze.\nDobbiamo affidarci a Lui in ogni situazione della vita e consegnare a lui tutte le nostre sofferenze: per Ges\u00f9 tutto \u00e8 possibile, Lui ha il potere della vita e della morte. \u00c8 la stessa fede che riesce anche a salvare la donna che aveva perdite di sangue, che solo sperando di toccare il mantello di Ges\u00f9 viene salvata.", "riflettere": "Affidiamo le nostre sofferenze e preoccupazioni al Signore? Abbiamo la speranza della salvezza di Cristo?", "preghfin": "Quanto ci amasti, Padre buono,\nche non risparmiasti il tuo unico Figlio,\nconsegnandolo agli empi per noi!\nQuanto amasti noi, per i quali Egli,\nnon giudicando una usurpazione la sua uguaglianza con te,\nsi fece suddito fino a morire in croce,\nci rese, da servi, tuoi figli nascendo da te e servendo a noi!\nA ragione \u00e8 salda la mia speranza in lui che guarirai tutte le mie debolezze.\nSenza di lui dispererei. Le mie debolezze sono molte e grandi,\nma pi\u00f9 abbondante \u00e8 la tua medicina.\n<i>(Sant'Agostino)</i>"}