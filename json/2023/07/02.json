{"day": 2, "month": 7, "year": 2023, "weekday": 7, "date_str": "domenica 2 luglio 2023", "quotes": "2Re 4,8-11.14-16a; Sal 88; Rm 6,3-4.8-11", "quote_vangelo": "secondo Matteo (10,37-42)", "curatore": "Flavia e Tommaso Tamburrini", "prevangelo": "", "indications": "Salterio: prima settimana", "preghiniz": "Misericordioso e pietoso \u00e8 il Signore,\nlento all'ira e grande nell'amore.\nNon \u00e8 in lite per sempre,\nnon rimane adirato in eterno.\nNon ci tratta secondo i nostri peccati\ne non ci ripaga secondo le nostre colpe.\nPerch\u00e9 quanto il cielo \u00e8 alto sulla terra,\ncos\u00ec la sua misericordia \u00e8 potente su quelli che lo temono;\nquanto dista l'oriente dall'occidente,\ncos\u00ec egli allontana da noi le nostre colpe.\nCome \u00e8 tenero un padre verso i figli,\ncos\u00ec il Signore \u00e8 tenero verso quelli che lo temono,\n<i>(Salmo 102)</i>", "vangelo": "In quel tempo, Ges\u00f9 disse ai suoi apostoli: \u00abChi ama padre o madre pi\u00f9 di me non \u00e8 degno di me; chi ama figlio o figlia pi\u00f9 di me non \u00e8 degno di me; chi non prende la propria croce e non mi segue, non \u00e8 degno di me.\nChi avr\u00e0 tenuto per s\u00e9 la propria vita, la perder\u00e0, e chi avr\u00e0 perduto la propria vita per causa mia, la trover\u00e0.\nChi accoglie voi accoglie me, e chi accoglie me accoglie colui che mi ha mandato.\nChi accoglie un profeta perch\u00e9 \u00e8 un profeta, avr\u00e0 la ricompensa del profeta, e chi accoglie un giusto perch\u00e9 \u00e8 un giusto, avr\u00e0 la ricompensa del giusto.\nChi avr\u00e0 dato da bere anche un solo bicchiere d'acqua fresca a uno di questi piccoli perch\u00e9 \u00e8 un discepolo, in verit\u00e0 io vi dico: non perder\u00e0 la sua ricompensa\u00bb.", "medita": "Ges\u00f9 ci scuote, quasi ci provoca: pu\u00f2 esistere amore pi\u00f9 grande di quello per la propria famiglia? Eppure ci chiede di amarlo pi\u00f9 di un padre o di un figlio, ci chiede di perdere la nostra vita per ritrovarla. Ma poi sembra cambiare tono e la provocazione diventa esortazione: accogliere gli altri, amarli concretamente. Se prendere la propria croce e perdere la propria vita per amore di Ges\u00f9 potrebbero sembrare concetti troppo teorici, ecco che Ges\u00f9 sembra volerci aiutare a capirne il senso profondo, enfatizzando l'accoglienza come modo di vivere quotidiano. Questa apertura verso gli altri, questa attenzione ai bisogni del prossimo sono condensati in un gesto alla portata di tutti, semplice ma colmo di amore: dare un bicchiere d'acqua fresca a chi \u00e8 assetato \u00e8 come ridargli la vita, \u00e8 un piccolo Battesimo quotidiano. Amare Ges\u00f9 pi\u00f9 della propria famiglia potrebbe essere un'esortazione a guardare oltre le nostre mura per accorgerci dei bisogni degli altri e amarli come se fossero i nostri genitori o i nostri figli. Ecco la nostra ricompensa: la gioia di rinascere insieme agli altri e di amarli infinitamente. In questa prospettiva dare la propria vita assume un senso nuovo e ci fa essere degni di Ges\u00f9.", "riflettere": "Chi sono gli assetati intorno a me? Mi accorgo di loro e accolgo i loro bisogni? Sto tenendo per me la mia vita o mi dono ogni giorno agli altri?", "preghfin": "Come ti cerco, dunque Signore?\nCercando te, Dio mio,\nio cerco la felicit\u00e0 della vita.\nTi cercher\u00f2 perch\u00e9 l'anima mia viva.\nIl mio corpo vive della mia anima\ne la mia anima vive di te.\n<i>(Sant'Agostino)</i>"}