{"day": 20, "month": 7, "year": 2023, "weekday": 4, "date_str": "gioved\u00ec 20 luglio 2023", "quotes": "Es 3,13-20; Sal 104", "quote_vangelo": "secondo Matteo (11,28-30)", "curatore": "Flavia e Tommaso Tamburrini", "prevangelo": "", "indications": "", "preghiniz": "Rendete grazie al Signore e invocate il suo nome,\nproclamate fra i popoli le sue opere.\nRicordate le meraviglie che ha compiuto,\ni suoi prodigi e i giudizi della sua bocca.\nSi \u00e8 sempre ricordato della sua alleanza,\nparola data per mille generazioni,\ndell'alleanza stabilita con Abramo\ne del suo giuramento a Isacco.\nDio rese molto fecondo il suo popolo,\nlo rese pi\u00f9 forte dei suoi oppressori.\nCambi\u00f2 il loro cuore perch\u00e9 odiassero il suo popolo\ne agissero con inganno contro i suoi servi.\nMand\u00f2 Mos\u00e8, suo servo,\ne Aronne, che si era scelto:\nmisero in atto contro di loro i suoi segni\ne i suoi prodigi nella terra di Cam.\n<i>(Salmo 104)</i>", "vangelo": "In quel tempo, Ges\u00f9 disse: \u00abVenite a me, voi tutti che siete stanchi e oppressi, e io vi dar\u00f2 ristoro. Prendete il mio giogo sopra di voi e imparate da me, che sono mite e umile di cuore, e troverete ristoro per la vostra vita. Il mio giogo infatti \u00e8 dolce e il mio peso leggero\u00bb.", "medita": "Ges\u00f9 non si presenta solo come un Maestro che indica con sicurezza la strada, non comunica parole che rendono la vita pi\u00f9 pesante; al contrario egli apre le porte a coloro che sono \u201cstanchi e oppressi\u201d, guarda con compassione a quelli che sono caricati di pesi che faticano a portare. Ges\u00f9 si riferisce a noi tutti stanchi e oppressi, perch\u00e9 concretamente tutti noi incontriamo difficolt\u00e0 nella vita e siamo appesantiti da questi pesi.\nEgli conosce il nostro cuore e sa quanto siamo fragili e quante volte la fatica diventa un peso che impedisce il cammino. Quante persone si ritirano lungo il cammino della vita, quante rinunciano alla battaglia. Ges\u00f9 ci conosce. Per questo annuncia che vuole condividere la nostra fatica. Il suo invito ricorda che non possiamo farcela da soli, non abbiamo la forza di portare il peso della vita: per questo ci accoglie presso di Lui per essere rinfrancati.\nGes\u00f9 non solo condivide la nostra fatica, ma promette di darci quel riposo di cui abbiamo bisogno. L'incontro con Lui \u00e8 sempre riposante, d\u00e0 nuova energia per riprendere il cammino e rialzarci dalle difficolt\u00e0 che incontriamo nelle battaglie della vita. Ges\u00f9 rialza la testa, il riposo orante ci aiuta a guardare in alto e a guardare oltre.", "riflettere": "Ci sentiamo soli con i nostri pesi e le nostre difficolt\u00e0 o le affidiamo anche agli altri? Ci sentiamo meglio quando qualcuno ci aiuta nelle nostre difficolt\u00e0?", "preghfin": "Padre mio, io mi abbandono a te,\nfa' di me ci\u00f2 che ti piace;\nqualunque cosa tu faccia di me, ti ringrazio.\nSono pronto a tutto, accetto tutto,\npurch\u00e9 la tua volont\u00e0 si compia in me e in tutte le creature;\nnon desidero nient'altro, mio Dio.\nRimetto la mia anima nelle tue mani, te la dono, mio Dio,\ncon tutto l'amore del mio cuore, perch\u00e9 ti amo.\nEd \u00e8 per me un'esigenza d'amore il donarmi,\nil rimettermi nelle tue mani, senza misura, con confidenza infinita,\nperch\u00e9 sei il Padre mio."}