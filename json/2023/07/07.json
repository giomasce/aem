{"day": 7, "month": 7, "year": 2023, "weekday": 5, "date_str": "venerd\u00ec 7 luglio 2023", "quotes": "Gn 23,1-4.19;24,1-8.62-67; Sal 105", "quote_vangelo": "secondo Matteo (9,9-13)", "curatore": "Flavia e Tommaso Tamburrini", "prevangelo": "", "indications": "", "preghiniz": "Camminate in tutto e per tutto\nper la via che il Signore vostro Dio vi ha prescritta,\nperch\u00e9 viviate e siate felici\ne rimaniate a lungo nel paese di cui avrete il possesso.\n<i>(Deuteronomio)</i>", "vangelo": "In quel tempo, Ges\u00f9, vide un uomo, chiamato Matteo, seduto al banco delle imposte, e gli disse: \u00abSeguimi\u00bb. Ed egli si alz\u00f2 e lo segu\u00ec.\nMentre sedeva a tavola nella casa, sopraggiunsero molti pubblicani e peccatori e se ne stavano a tavola con Ges\u00f9 e con i suoi discepoli. Vedendo ci\u00f2, i farisei dicevano ai suoi discepoli: \u00abCome mai il vostro maestro mangia insieme ai pubblicani e ai peccatori?\u00bb.\nUdito questo, disse: \u00abNon sono i sani che hanno bisogno del medico, ma i malati. Andate a imparare che cosa vuol dire: \u201cMisericordia io voglio e non sacrifici\u201d. Io non sono venuto infatti a chiamare i giusti, ma i peccatori\u00bb.", "medita": "Ges\u00f9 rivolge una sola parola a Matteo, \u201cSeguimi\u201d, e lui subito si alza e lo segue. Sembra quasi che Matteo stesse aspettando quel momento. A volte la fede scaturisce da una sola parola che Ges\u00f9 pronuncia nella nostra vita, \u00e8 la parola decisiva che aspettiamo da anni. Chiss\u00e0 da quanto tempo Matteo aspettava qualcuno che lo togliesse da quella situazione, da quella vita, dal lavoro che non lo rendeva felice.\nMatteo prende subito una decisione, si alza e segue Ges\u00f9: chi crede deve prendere delle decisioni per la propria vita, anche con coraggio quando non si sa fino in fondo dove porteranno. Matteo non sa dove andr\u00e0 Ges\u00f9, ma lo segue. La sua parola lo ha toccato e lui ha reagito immediatamente. Matteo costruisce la sua strada insieme a Dio, segue la traccia, segna il suo destino. Credere \u00e8 smettere di vivere a caso e cominciare a vivere con una meta, un obiettivo, un motivo, la nostra ragione di vita.\nMatteo, appena ricevuta la chiamata, lo riceve in casa sua: chiamata e accoglienza, un connubio vincente. Ges\u00f9 chiama per invitarci alla sua amicizia, per vivere nella sua intimit\u00e0 e noi creiamo spazio nella nostra vita per accogliere la sua presenza. In casa di Matteo si riuniscono molti pubblicani e peccatori. I farisei iniziano a criticare Ges\u00f9, che per tutta risposta invece annuncia la misericordia: \u00abMisericordia io voglio e non sacrifici\u00bb. Ges\u00f9 sceglie e chiama gratuitamente. Anche se siamo peccatori, ci chiama per essere suoi amici. Lo fa per mezzo della sua misericordia e del perdono che ci offre.", "riflettere": "Quanto sento passare il Signore nella mia vita? Quale parola sto aspettando che Dio mi dica per essere felice nella mia vita? Sento che Dio mi chiama a seguirlo?", "preghfin": "Signore,\nfammi conoscere la bellezza della tua chiamata\ne il dono della tua costante presenza.\nAiutami a capire il tuo disegno su di me\ne ad ascoltarti e imitarti con filiale docilit\u00e0.\nFammi comprendere a che punto sono\nnel cammino della vita cristiana:\nquali sono i difetti da superare\ne le virt\u00f9 da conquistare.\nMi abbandono a te,\nperch\u00e9 tu mi aiuti sempre pi\u00f9 a fare\nla tua soave volont\u00e0.\nTe lo chiedo con cuore nuovo,\npi\u00f9 grande e pi\u00f9 forte,\nper Cristo Signore nostro.\nAmen.\n<i>(Ireos Della Savia)</i>"}