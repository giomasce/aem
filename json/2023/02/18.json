{"day": 18, "month": 2, "year": 2023, "weekday": 6, "date_str": "sabato 18 febbraio 2023", "quotes": "Eb 11,1-7; Sal 144", "quote_vangelo": "secondo Marco (9,2-13)", "curatore": "Rita e Giovanni Giordanelli", "prevangelo": "", "indications": "", "preghiniz": "Ti voglio benedire ogni giorno,\nlodare il tuo nome in eterno e per sempre.\nGrande \u00e8 il Signore e degno di ogni lode;\nsenza fine \u00e8 la sua grandezza.\nUna generazione narra all'altra le tue opere,\nannuncia le tue imprese.\nIl glorioso splendore della tua maest\u00e0\ne le tue meraviglie voglio meditare.\nTi lodino, Signore, tutte le tue opere\ne ti benedicano i tuoi fedeli.\nDicano la gloria del tuo regno\ne parlino della tua potenza.\n<i>(Salmo 144)</i>", "vangelo": "In quel tempo, Ges\u00f9 prese con s\u00e9 Pietro, Giacomo e Giovanni e li condusse su un alto monte, in disparte, loro soli. Fu trasfigurato davanti a loro e le sue vesti divennero splendenti, bianchissime: nessun lavandaio sulla terra potrebbe renderle cos\u00ec bianche. E apparve loro El\u00eca con Mos\u00e8 e conversavano con Ges\u00f9.\nPrendendo la parola, Pietro disse a Ges\u00f9: \u00abRabb\u00ec, \u00e8 bello per noi essere qui; facciamo tre capanne, una per te, una per Mos\u00e8 e una per El\u00eca\u00bb. Non sapeva infatti che cosa dire, perch\u00e9 erano spaventati.\nVenne una nube che li copr\u00ec con la sua ombra e dalla nube usc\u00ec una voce: \u00abQuesti \u00e8 il Figlio mio, l'amato: ascoltatelo!\u00bb. E improvvisamente, guardandosi attorno, non videro pi\u00f9 nessuno, se non Ges\u00f9 solo, con loro.\nMentre scendevano dal monte, ordin\u00f2 loro di non raccontare ad alcuno ci\u00f2 che avevano visto, se non dopo che il Figlio dell'uomo fosse risorto dai morti. Ed essi tennero fra loro la cosa, chiedendosi che cosa volesse dire risorgere dai morti.\nE lo interrogavano: \u00abPerch\u00e9 gli scribi dicono che prima deve venire El\u00eca?\u00bb. Egli rispose loro: \u00abS\u00ec, prima viene El\u00eca e ristabilisce ogni cosa; ma, come sta scritto del Figlio dell'uomo? Che deve soffrire molto ed essere disprezzato. Io per\u00f2 vi dico che El\u00eca \u00e8 gi\u00e0 venuto e gli hanno fatto quello che hanno voluto, come sta scritto di lui\u00bb.", "medita": "Dopo un cammino sempre pi\u00f9 intenso e profondo, dove non tutto \u00e8 sempre risultato chiaro, per coloro che hanno perseverato nel seguire Ges\u00f9 arriva il momento di vedere rivelato il suo vero volto! La prima cosa importante da capire \u00e8 perch\u00e9 Ges\u00f9 si rivela. Nel passo immediatamente precedente Ges\u00f9 annuncia quello che dovr\u00e0 succedere a lui e, sottinteso, a coloro che vogliono seguirlo. Non \u00e8 un cammino facile; vivere seguendo Cristo vuol dire spesso essere insultati, maltrattati, umiliati e isolati. Per questo Ges\u00f9 ci mostra la meta. E Pietro descrive questa meta in modo efficace ed essenziale: \u201c\u00c8 bello per noi essere qui\u201d. Cio\u00e8 dopo la paura e lo sconforto che sono frutto dell'essersi resi conto che la nostra immagine di Dio non corrisponde al Dio vero, viene l'esperienza del bello e non solo: insieme a Ges\u00f9 trasfigurato ci sono Elia e Mos\u00e8, cio\u00e8 c'\u00e8 la conferma della vita eterna. Con quale spirito un uomo deciderebbe di affrontare un cammino fatto di fatica e di dolore, senza conoscerne la destinazione? Senza essere certo che alla fine del percorso trover\u00e0 qualcosa di bello e di prezioso? Quella fatica e quel dolore sarebbero insostenibili e finirebbe per arrendersi. Ges\u00f9 invece ci mostra il fine di questo cammino, e il Padre ci parla direttamente (evento eccezionale che Dio Padre si rivolga direttamente ai discepoli) dicendoci di ascoltare Ges\u00f9 per diventare come lui! Come si pu\u00f2 tornare indietro dopo un'esperienza simile? Pietro infatti, quando alcuni dei discepoli lasceranno Ges\u00f9, dir\u00e0: \u201cNoi abbiamo creduto e conosciuto che tu sei il Santo di Dio\u201d (Gv 6, 69). \u00c8 ben consapevole che non pu\u00f2 esserci posto pi\u00f9 bello se non quello accanto al Signore. Vedere e sentire Dio non \u00e8 qualcosa che si dimentica, ed \u00e8 questo che ci d\u00e0 la forza di prendere la croce ogni giorno e seguire Ges\u00f9: la promessa certa del bello e della vita eterna.", "riflettere": "Ogni volta che ci sentiamo stanchi e disperati, ci ricordiamo verso cosa stiamo camminando? Portiamo nel cuore la promessa della vit\u00e0 eterna? Ricorda: \u201cQualsiasi cosa farai avr\u00e0 senso solo se la vedrai in funzione della vita eterna\u201d. (Chiara Corbella)", "preghfin": "Signore, io mi metto in cammino sempre per raggiungerti e incontrarti.\nTutta la mia vita \u00e8 un grande viaggio per scoprirti, conoscerti e amarti.\nDiventare tuo discepolo \u00e8 lo scopo di tutto il nostro camminare nella vita.\nFa' che impari a migliorare me stesso guidato dalla parola del tuo Vangelo."}