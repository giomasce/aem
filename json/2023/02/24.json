{"day": 24, "month": 2, "year": 2023, "weekday": 5, "date_str": "venerd\u00ec 24 febbraio 2023", "quotes": "Is 58,1-9a; Sal 50", "quote_vangelo": "secondo Matteo (9,14-15)", "curatore": "Rita e Giovanni Giordanelli", "prevangelo": "", "indications": "", "preghiniz": "Piet\u00e0 di me, o Dio, nel tuo amore;\nnella tua grande misericordia\ncancella la mia iniquit\u00e0.\nLavami tutto dalla mia colpa,\ndal mio peccato rendimi puro.\nS\u00ec, le mie iniquit\u00e0 io le riconosco,\nil mio peccato mi sta sempre dinanzi.\nContro di te, contro te solo ho peccato,\nquello che \u00e8 male ai tuoi occhi, io l'ho fatto.\nTu non gradisci il sacrificio;\nse offro olocausti, tu non li accetti.\nUno spirito contrito \u00e8 sacrificio a Dio;\nun cuore contrito e affranto tu, o Dio, non disprezzi.\n<i>(Salmo 50)</i>", "vangelo": "In quel tempo, si avvicinarono a Ges\u00f9 i discepoli di Giovanni e gli dissero: \u00abPerch\u00e9 noi e i farisei digiuniamo molte volte, mentre i tuoi discepoli non digiunano?\u00bb.\nE Ges\u00f9 disse loro: \u00abPossono forse gli invitati a nozze essere in lutto finch\u00e9 lo sposo \u00e8 con loro? Ma verranno giorni quando lo sposo sar\u00e0 loro tolto, e allora digiuneranno\u00bb.", "medita": "Siamo soliti vedere gli scribi e i farisei provocare Ges\u00f9 con molte domande e interrogazioni sulla legge. Oggi non sono n\u00e9 gli scribi n\u00e9 i farisei ad interrogarlo, ma i discepoli di Giovanni. In realt\u00e0 gli stessi discepoli di Giovanni si accomunano ai farisei per quanto riguarda il digiuno e l'essere bravi osservanti. In queste due categorie di persone osservanti della legge e dei precetti vediamo due approcci opposti alla relazione con Dio. I primi, cio\u00e8 i discepoli di Giovanni, attendono la rivelazione di Dio che ci sar\u00e0 con la venuta del Messia, vivendo quindi nel futuro. I secondi, cio\u00e8 i farisei, amano il Dio della legge di Mos\u00e8, vivono quindi nel passato. Entrambe queste due categorie digiunano perch\u00e9 Dio non \u00e8, o non \u00e8 ancora, con loro. Ai discepoli di Ges\u00f9 contestano il fatto di essere dei mangioni e dei beoni, e anche di Ges\u00f9 andavano dicendo lo stesso. Anche se questa domanda \u00e8 come sempre una provocazione, potremmo coglierne anche un altro senso fondamentale: \u201cCi stiamo forse perdendo qualcosa?\u201d. \u00c8 come se non tornassero i conti, e Ges\u00f9 infatti rivela che i suoi discepoli non possono digiunare perch\u00e9 Dio \u00e8 presente in mezzo a loro. A coloro che vivono nell'attesa del Regno di Dio, Ges\u00f9 dice che il Regno \u00e8 gi\u00e0 in mezzo a loro (cfr. Lc 17, 20--21). Il momento di digiunare verr\u00e0 con la Passione del Venerd\u00ec Santo, quando Ges\u00f9 ci sar\u00e0 tolto perch\u00e9 ucciso. Quello sar\u00e0 un momento di lutto in cui faremo esperienza dell'assenza di Dio, quello sar\u00e0 il digiuno che serve per\u00f2 a prepararci alla risurrezione e alla vita eterna.", "riflettere": "Quali sono i nostri momenti di digiuno? Quali sono i momenti in cui sentiamo la presenza del Signore accanto a noi, e quali invece quelli dove ci sentiamo pi\u00f9 affamati di Lui?", "preghfin": "Concedimi, Signore,\ndi stare alla tua presenza\ne di adorarti nel profondo del cuore.\nIspira tu i miei pensieri, sentimenti, desideri, decisioni,\naffinch\u00e9 io cerchi sempre e unicamente quello che \u00e8 pi\u00f9 gradito a te.\nSpirito Santo, dono del Padre,\ncrea in me un cuore nuovo, libero per donarsi senza riserve,\nseguendo Ges\u00f9, povero e umile.\nMaria, Madre di Cristo e madre della Chiesa,\nmodello di disponibilit\u00e0 alla voce di Dio,\naiuta la mia con la tua preghiera."}