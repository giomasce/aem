{"day": 5, "month": 2, "year": 2023, "weekday": 7, "date_str": "domenica 5 febbraio 2023", "quotes": "Is 58,7-10; Sal 111; 1Cor 2,1-5", "quote_vangelo": "secondo Matteo (5,13-16)", "curatore": "Rita e Giovanni Giordanelli", "prevangelo": "", "indications": "Santa Agata\nSalterio: prima settimana", "preghiniz": "Spunta nelle tenebre, luce per gli uomini retti:\nmisericordioso, pietoso e giusto.\nFelice l'uomo pietoso che d\u00e0 in prestito,\namministra i suoi beni con giustizia.\nEgli non vaciller\u00e0 in eterno:\neterno sar\u00e0 il ricordo del giusto.\nCattive notizie non avr\u00e0 da temere,\nsaldo \u00e8 il suo cuore, confida nel Signore.\nSicuro \u00e8 il suo cuore, non teme,\nfinch\u00e9 non vedr\u00e0 la rovina dei suoi nemici.\nEgli dona largamente ai poveri,\nla sua giustizia rimane per sempre,\nla sua fronte s'innalza nella gloria.\n<i>(Salmo 111)</i>", "vangelo": "In quel tempo, Ges\u00f9 disse ai suoi discepoli: \u00abVoi siete il sale della terra; ma se il sale perde il sapore, con che cosa lo si render\u00e0 salato? A null'altro serve che ad essere gettato via e calpestato dalla gente.\nVoi siete la luce del mondo; non pu\u00f2 restare nascosta una citt\u00e0 che sta sopra un monte, n\u00e9 si accende una lampada per metterla sotto il moggio, ma sul candelabro, e cos\u00ec fa luce a tutti quelli che sono nella casa.\nCos\u00ec risplenda la vostra luce davanti agli uomini, perch\u00e9 vedano le vostre opere buone e rendano gloria al Padre vostro che \u00e8 nei cieli\u00bb.", "medita": "Nella maggior parte dei casi il senso che utilizziamo per entrare in contatto con Dio \u00e8 l'udito. La Parola \u00e8 ci\u00f2 con cui tutto ha inizio; era il Verbo, in principio. Oggi, Ges\u00f9 vuole coinvolgere anche altri due dei nostri sensi: il gusto e la vista. Scopriamo allora dove il Signore ci vuole portare con questo \u201cviaggio sensoriale\u201d.\nGes\u00f9 inizia il suo discorso usando un \u201ctormentone\u201d dell'epoca: <i>Se il sale perde sapore</i>, infatti, \u00e8 una citazione del Talmud (la tradizione orale ebraica) e quello considerato come un paradosso, ridicolo per i rabbini, Ges\u00f9 lo utilizza per spiegare che \u00e8 lui a dare il sapore al sale. Volendo quasi gi\u00e0 annunciare, per certi versi, il mistero eucaristico, Dio vuole che lo gustiamo perch\u00e9 possiamo conoscere e riconoscere il suo sapore cos\u00ec come la sua voce. Parlando della vista e della luce, Ges\u00f9 dice ai discepoli che loro sono la luce del mondo, ma che questo \u00e8 possibile solo perch\u00e9 la fonte della luce \u00e8 sempre Ges\u00f9. Lui \u00e8 la vera luce che per prima arriva nel mondo\u2014<i>luce da luce</i>, come recitiamo della professione di fede\u2014ed \u00e8 grazie alla sua luce che noi possiamo risplendere. E la luce non muta in nessun modo la realt\u00e0, ma illumina le opere e la coscienza degli uomini. Non \u00e8 cio\u00e8 la luce, Ges\u00f9, che opera direttamente ma siamo noi chiamati a testimoniare la luce con la vita e le opere. Ancora una volta il Vangelo ci ricorda che il nostro compito da cristiani \u00e8 quello di non nascondere e nascondersi dalla Parola di Dio ma di annunciarla, non solo per portare frutto nella nostra vita ma anche in quella di chi ci circonda.", "riflettere": "Come testimoniamo la nostra fede nel quotidiano? Ci vergogniamo di professare la nostra fede pubblicamente? Non solo in situazioni amichevoli, dove ci sono accanto a noi altre \u201cluci\u201d, ma anche in luoghi ostili, dove il prezzo da pagare potrebbe essere il disprezzo o la persecuzione.", "preghfin": "Signore Ges\u00f9, Tu sei la nostra luce,\nsenza di Te camminiamo nelle tenebre,\nsenza di Te non sappiamo dove andare,\nsenza di Te ogni passo \u00e8 vano,\nsiamo come ciechi.\nSignore Ges\u00f9, apri i nostri occhi e vedremo la luce,\ncos\u00ec i nostri piedi percorreranno la strada in Tua compagnia.\nSignore Ges\u00f9, se Tu ci illumini, noi potremo illuminare.\nTu fai di noi la luce del mondo."}