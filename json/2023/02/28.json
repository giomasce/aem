{"day": 28, "month": 2, "year": 2023, "weekday": 2, "date_str": "marted\u00ec 28 febbraio 2023", "quotes": "Is 55,10-11; Sal 33", "quote_vangelo": "secondo Matteo (6,7-15)", "curatore": "Rita e Giovanni Giordanelli", "prevangelo": "", "indications": "", "preghiniz": "Magnificate con me il Signore,\nesaltiamo insieme il suo nome.\nHo cercato il Signore: mi ha risposto\ne da ogni mia paura mi ha liberato.\nGuardate a lui e sarete raggianti,\ni vostri volti non dovranno arrossire.\nQuesto povero grida e il Signore lo ascolta,\nlo salva da tutte le sue angosce.\nGli occhi del Signore sui giusti,\ni suoi orecchi al loro grido di aiuto.\nIl volto del Signore contro i malfattori,\nper eliminarne dalla terra il ricordo.\nGridano i giusti e il Signore li ascolta,\nli libera da tutte le loro angosce.\nIl Signore \u00e8 vicino a chi ha il cuore spezzato,\negli salva gli spiriti affranti.\n<i>(Salmo 33)</i>", "vangelo": "In quel tempo, Ges\u00f9 disse ai suoi discepoli: \u00abPregando, non sprecate parole come i pagani: essi credono di venire ascoltati a forza di parole. Non siate dunque come loro, perch\u00e9 il Padre vostro sa di quali cose avete bisogno prima ancora che gliele chiediate. Voi dunque pregate cos\u00ec:\nPadre nostro che sei nei cieli, sia santificato il tuo nome, venga il tuo regno, sia fatta la tua volont\u00e0, come in cielo cos\u00ec in terra. Dacci oggi il nostro pane quotidiano, e rimetti a noi i nostri debiti come anche noi li rimettiamo ai nostri debitori, e non abbandonarci alla tentazione, ma liberaci dal male.\nSe voi infatti perdonerete agli altri le loro colpe, il Padre vostro che \u00e8 nei cieli perdoner\u00e0 anche a voi; ma se voi non perdonerete agli altri, neppure il Padre vostro perdoner\u00e0 le vostre colpe\u00bb.", "medita": "Quello che Ges\u00f9 ci consegna oggi, a noi come sua Chiesa comunitaria, non \u00e8 una semplice formula da recitare a memoria ma una preghiera che si fa azione grazie alla relazione con un Dio che non \u00e8 distante, ma che \u00e8 addirittura Padre. Per questo ogni passaggio del <i>Padre Nostro</i> merita di essere approfondito, e per meditarlo al meglio ci affidiamo alle parole di Sant'Agostino:\n\u201cQuando diciamo: <i>Sia santificato il tuo nome</i>, eccitiamo noi stessi a desiderare che il nome di lui, ch'\u00e8 sempre santo, sia considerato santo anche presso gli uomini, cio\u00e8 non sia disprezzato, cosa questa che non giova a Dio ma agli uomini. Quando diciamo: <i>Venga il tuo regno</i>, il quale, volere o no, verr\u00e0 senz'altro, noi eccitiamo il nostro desiderio verso quel regno, affinch\u00e9 venga per noi e meritiamo di regnare in esso. Quando diciamo: <i>Sia fatta la tua volont\u00e0 come in cielo cos\u00ec in terra</i>, noi gli domandiamo l'obbedienza, per adempiere la sua volont\u00e0, a quel modo che \u00e8 adempiuta dai suoi angeli nel cielo. Quando diciamo: <i>Dacci oggi il nostro pane quotidiano</i>, con la parola oggi intendiamo \u201cnel tempo presente\u201d, in cui o chiediamo tutte le cose che ci bastano indicandole tutte col termine \u201cpane\u201d che fra esse \u00e8 la cosa pi\u00f9 importante, oppure chiediamo il sacramento dei fedeli (l'Eucarestia) che ci \u00e8 necessario in questa vita per conseguire la felicit\u00e0 non gi\u00e0 di questo mondo, bens\u00ec quella eterna. Quando diciamo: <i>Rimetti a noi i nostri debiti come anche noi li rimettiamo ai nostri debitori</i>, richiamiamo alla nostra attenzione che dobbiamo chiedere e fare per meritare di ricevere questa grazia. Quando diciamo: <i>Non c'indurre in tentazione</i>, ci eccitiamo a chiedere che, abbandonati dal suo aiuto, non veniamo ingannati e non acconsentiamo ad alcuna tentazione n\u00e9 vi cediamo accasciati dal dolore. Quando diciamo: <i>Liberaci dal male</i>, ci rammentiamo di riflettere che non siamo ancora in possesso del bene nel quale non soffriremo alcun male\u201d. (dalla Lettera a Proba di Sant'Agostino)", "riflettere": "Che rapporto ho con la preghiera? Riesco a entrare in sintonia con Ges\u00f9 o a volte fatico a comprenderne il senso e l'utilit\u00e0? Sono perseverante nella preghiera? E come mi comporto quanto prego in comunit\u00e0?", "preghfin": "O Spirito Santo,\nvieni in aiuto alla mia debolezza e insegnami a pregare.\nSenza di te, Spirito del Padre, non so che cosa devo chiedere, n\u00e9 come chiederlo.\nMa tu stesso vieni in mio soccorso\ne prega il Padre per me,\ncon sospiri che nessuna parola pu\u00f2 esprimere.\nO Spirito di Dio, tu conosci il mio cuore:\nprega in me come il Padre vuole. Amen."}