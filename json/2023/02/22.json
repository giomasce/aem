{"day": 22, "month": 2, "year": 2023, "weekday": 3, "date_str": "mercoled\u00ec 22 febbraio 2023", "quotes": "Gl 2,12-18; Sal 50; 2Cor 5,20-6,2", "quote_vangelo": "secondo Matteo (6,1-6.16-18)", "curatore": "Rita e Giovanni Giordanelli", "prevangelo": "", "indications": "Mercoled\u00ec delle Ceneri\nTempo di quaresima\nCattedra di San Pietro", "preghiniz": "Piet\u00e0 di me, o Dio, nel tuo amore;\nnella tua grande misericordia cancella la mia iniquit\u00e0.\nLavami tutto dalla mia colpa, dal mio peccato rendimi puro.\nS\u00ec, le mie iniquit\u00e0 io le riconosco,\nil mio peccato mi sta sempre dinanzi.\nContro di te, contro te solo ho peccato,\nquello che \u00e8 male ai tuoi occhi, io l'ho fatto.\nCrea in me, o Dio, un cuore puro,\nrinnova in me uno spirito saldo.\nNon scacciarmi dalla tua presenza\ne non privarmi del tuo santo spirito.\nRendimi la gioia della tua salvezza,\nsostienimi con uno spirito generoso.\nSignore, apri le mie labbra\ne la mia bocca proclami la tua lode.\n<i>(Salmo 50)</i>", "vangelo": "In quel tempo, Ges\u00f9 disse ai suoi discepoli: \u00abState attenti a non praticare la vostra giustizia davanti agli uomini per essere ammirati da loro, altrimenti non c'\u00e8 ricompensa per voi presso il Padre vostro che \u00e8 nei cieli.\nDunque, quando fai l'elemosina, non suonare la tromba davanti a te, come fanno gli ipocriti nelle sinagoghe e nelle strade, per essere lodati dalla gente. In verit\u00e0 io vi dico: hanno gi\u00e0 ricevuto la loro ricompensa. Invece, mentre tu fai l'elemosina, non sappia la tua sinistra ci\u00f2 che fa la tua destra, perch\u00e9 la tua elemosina resti nel segreto; e il Padre tuo, che vede nel segreto, ti ricompenser\u00e0.\nE quando pregate, non siate simili agli ipocriti che, nelle sinagoghe e negli angoli delle piazze, amano pregare stando ritti, per essere visti dalla gente. In verit\u00e0 io vi dico: hanno gi\u00e0 ricevuto la loro ricompensa. Invece, quando tu preghi, entra nella tua camera, chiudi la porta e prega il Padre tuo, che \u00e8 nel segreto; e il Padre tuo, che vede nel segreto, ti ricompenser\u00e0.\nE quando digiunate, non diventate malinconici come gli ipocriti, che assumono un'aria disfatta per far vedere agli altri che digiunano. In verit\u00e0 io vi dico: hanno gi\u00e0 ricevuto la loro ricompensa. Invece, quando tu digiuni, prof\u00f9mati la testa e l\u00e0vati il volto, perch\u00e9 la gente non veda che tu digiuni, ma solo il Padre tuo, che \u00e8 nel segreto; e il Padre tuo, che vede nel segreto, ti ricompenser\u00e0\u00bb.", "medita": "Dio non fa miracoli per avere pubblica gloria o consenso: tutti i miracoli visti finora li compie in disparte. Quando parla di aver ottenuto gi\u00e0 una ricompensa, non \u00e8 Dio che per ripicca non ci ricompensa, ma siamo noi che ci siamo gi\u00e0 ricompensati da soli, ci siamo riempiti di noi stessi, e come pu\u00f2 Dio riempire qualcosa di gi\u00e0 pieno? Non \u00e8 un contrappasso ma semplicemente il rispetto, da parte di Dio, delle nostra libert\u00e0 e delle nostre scelte di vita. Si parla di elemosina, preghiera e digiuno. Ciascuna di queste cose ha ovviamente un significato precipuo, ma in comune hanno che Ges\u00f9 ci chiede di farle nel segreto, cio\u00e8 nella sincerit\u00e0 del nostro cuore. Ges\u00f9 ci \u00e8 come sempre da esempio e quando opera molte delle guarigioni miracolose \u00e8 mosso esclusivamente dal suo amore per noi. Se quindi noi suoniamo le trombe e ci mettiamo in mostra quando facciamo qualche \u201copera buona\u201d vuol dire che in fondo non lo stiamo facendo con il cuore. Per\u00f2, se ci pensiamo, mostrarci benevoli e giusti di fronte agli altri \u00e8 un qualcosa di normale ed istintivo; in una societ\u00e0 civilizzata \u00e8 quasi qualcosa di richiesto, e che male c'\u00e8 alla fine? Dipende cosa si nasconde dietro a questo bisogno di far vedere di essere buoni: ha forse a che fare con la nostra autostima? Forse con il nostro bisogno di sentirci amabili e di meritarci un po' di amore, rispetto, e stima? Rischiamo che i nostri sforzi nel compiere l'elemosina siano essi stessi un'elemosina di autostima, che l'interlocutore delle nostre preghiere non sia Dio ma \u201cun pubblico\u201d che cerchiamo di ingraziarci, e che i nostri digiuni non siano un strumento per la nostra conversione ma un tentativo di colpevolizzare chi non ci d\u00e0 tutte le dovute attenzioni che crediamo di meritare.", "riflettere": "Paradossalmente, molte azioni di per s\u00e9 buone e nobili possono nascondere un profondo narcisismo: in che modo, quando compiamo il bene, riusciamo a discernere se il nostro agire \u00e8 stato secondo carit\u00e0 o secondo egoismo?", "preghfin": "Signore, in questo tempo di Quaresima\nci chiami a convertire le nostre vite,\na convertire i nostri cuori\nperch\u00e9 si volgano a te,\na convertire il nostro essere\nperch\u00e9 sempre pi\u00f9 si abbandoni a te.\nVieni a suscitare in noi\nla generosit\u00e0 che dona senza contare,\nla gioiosa adesione che mai si lamenta,\nl'umile offerta del cuore che si dimentica di s\u00e9\nper piacere in tutto a te, nostro Dio e Salvatore."}