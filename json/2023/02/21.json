{"day": 21, "month": 2, "year": 2023, "weekday": 2, "date_str": "marted\u00ec 21 febbraio 2023", "quotes": "Sir 2,1-13; Sal 36", "quote_vangelo": "secondo Marco (9,30-37)", "curatore": "Rita e Giovanni Giordanelli", "prevangelo": "", "indications": "", "preghiniz": "Confida nel Signore e fa' il bene:\nabiterai la terra e vi pascolerai con sicurezza.\nCerca la gioia nel Signore:\nesaudir\u00e0 i desideri del tuo cuore.\nIl Signore conosce i giorni degli uomini integri:\nla loro eredit\u00e0 durer\u00e0 per sempre.\nNon si vergogneranno nel tempo della sventura\ne nei giorni di carestia saranno saziati.\nSta' lontano dal male e fa' il bene\ne avrai sempre una casa.\nPerch\u00e9 il Signore ama il diritto\ne non abbandona i suoi fedeli.\nLa salvezza dei giusti viene dal Signore:\nnel tempo dell'angoscia \u00e8 loro fortezza.\nIl Signore li aiuta e li libera,\nli libera dai malvagi e li salva,\nperch\u00e9 in lui si sono rifugiati.\n<i>(Salmo 36)</i>", "vangelo": "In quel tempo, Ges\u00f9 e i suoi discepoli attraversavano la Galilea, ma egli non voleva che alcuno lo sapesse. Insegnava infatti ai suoi discepoli e diceva loro: \u00abIl Figlio dell'uomo viene consegnato nelle mani degli uomini e lo uccideranno; ma, una volta ucciso, dopo tre giorni risorger\u00e0\u00bb. Essi per\u00f2 non capivano queste parole e avevano timore di interrogarlo.\nGiunsero a Caf\u00e0rnao. Quando fu in casa, chiese loro: \u00abDi che cosa stavate discutendo per la strada?\u00bb. Ed essi tacevano. Per la strada infatti avevano discusso tra loro chi fosse pi\u00f9 grande. Sedutosi, chiam\u00f2 i Dodici e disse loro: \u00abSe uno vuole essere il primo, sia l'ultimo di tutti e il servitore di tutti\u00bb.\nE, preso un bambino, lo pose in mezzo a loro e, abbracciandolo, disse loro: \u00abChi accoglie uno solo di questi bambini nel mio nome, accoglie me; e chi accoglie me, non accoglie me, ma colui che mi ha mandato\u00bb.", "medita": "Discutono, discutono ancora i discepoli. Ieri discutevano di come scacciare il demonio (senza riuscirci), oggi discutono di vana gloria. Discutere pu\u00f2 essere un circolo vizioso nel quale spesso cadiamo troppo facilmente. Trascuriamo la preghiera che ci salva per curare la vanit\u00e0 che ci condanna! La buona notizia per\u00f2 \u00e8 che Ges\u00f9, che conosce bene i nostri limiti umani, non ci condanna. Lui stesso ci dice di essere venuto non a condannare ma a perdonare. E per guidarci lungo il cammino. Il Signore non si stanca di ammaestrarci con dolcezza e infinita pazienza. Ci offre sempre, insieme alle parole, anche gesti ed esempi concreti. In contrapposizione ai discorsi di grandezza che i discepoli fanno, Ges\u00f9 prende un bambino e lo pone in mezzo a loro. Chi rappresenta quel bambino? Rappresenta il povero, l'indifeso, il bisognoso; un bambino infatti ha bisogno di tutto: cibo, cure, protezione, e la cosa significativa \u00e8 che non pu\u00f2 offrire nulla in cambio di tutto ci\u00f2. Non pu\u00f2 dare in cambio denaro, consenso, potere o favori. Rappresenta la necessit\u00e0 di capire che l'amore esiste solo ed esclusivamente nella gratuit\u00e0. Perch\u00e9, poi, Ges\u00f9 lo abbraccia? Per far vedere qualcosa di ancor pi\u00f9 fondamentale: la carit\u00e0 senza relazione \u00e8 vuota, rimane nella forma ma perde la sostanza. La carit\u00e0 senza accoglienza non \u00e8 piena e non riempie, ma anzi rischia di creare distanza tra i cuori. Ed infine, Ges\u00f9 ci dice che basta fare tutto questo anche solo ad uno di questi piccoli, poveri, bisognosi, per fare esperienza completa di Dio. Ges\u00f9 non ci invita a diventare filantropi ma a cercare il suo volto e la sua presenza per goderne a pieno.", "riflettere": "A volte, davanti ad una situazione di bisogno, mettiamo mano al portafogli senza esitare mentre una parola di conforto ci costerebbe troppa fatica. Altre volte dispensiamo buoni consigli purch\u00e8 non ci rimettiamo nulla. Dovremmo sempre avere la premura di chiederci se le nostre azioni, oltre che nella forma, sono buone anche nella sostanza.", "preghfin": "Signore fa che possiamo servire il prossimo.\nFacci amare le persone che aiutiamo, che ci sono accanto, soprattutto chi soffre.\nFa' che mettiamo da parte i nostri interessi personali per il bene dell'altra persona,\naiutaci a diventare pi\u00f9 ricettivi all'azione dello Spirito.\nFa' che possiamo vedere sempre nell'altro il tuo volto, Ges\u00f9."}