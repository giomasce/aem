{"day": 9, "month": 2, "year": 2023, "weekday": 4, "date_str": "gioved\u00ec 9 febbraio 2023", "quotes": "Gn 2,18-25; Sal 127", "quote_vangelo": "secondo Marco (7,24-30)", "curatore": "Rita e Giovanni Giordanelli", "prevangelo": "", "indications": "", "preghiniz": "Beato chi teme il Signore\ne cammina nelle sue vie.\nDella fatica delle tue mani ti nutrirai,\nsarai felice e avrai ogni bene.\nLa tua sposa come vite feconda\nnell'intimit\u00e0 della tua casa;\ni tuoi figli come virgulti d'ulivo\nintorno alla tua mensa.\nEcco com'\u00e8 benedetto\nl'uomo che teme il Signore.\nTi benedica il Signore da Sion.\nPossa tu vedere il bene di Gerusalemme\ntutti i giorni della tua vita!\n<i>(Salmo 127)</i>", "vangelo": "In quel tempo, Ges\u00f9 and\u00f2 nella regione di Tiro. Entrato in una casa, non voleva che alcuno lo sapesse, ma non pot\u00e9 restare nascosto.\nUna donna, la cui figlioletta era posseduta da uno spirito impuro, appena seppe di lui, and\u00f2 e si gett\u00f2 ai suoi piedi. Questa donna era di lingua greca e di origine siro-fenicia.\nElla lo supplicava di scacciare il demonio da sua figlia. Ed egli le rispondeva: \u00abLascia prima che si sazino i figli, perch\u00e9 non \u00e8 bene prendere il pane dei figli e gettarlo ai cagnolini\u00bb. Ma lei gli replic\u00f2: \u00abSignore, anche i cagnolini sotto la tavola mangiano le briciole dei figli\u00bb. Allora le disse: \u00abPer questa tua parola, va': il demonio \u00e8 uscito da tua figlia\u00bb.\nTornata a casa sua, trov\u00f2 la bambina coricata sul letto e il demonio se n'era andato.", "medita": "Se ci fermiamo un momento a riflettere su quanti miracoli Ges\u00f9 compie, ci accorgiamo che non sono poi molti. E in questo caso non solo Ges\u00f9 non fa nessun miracolo, ma non vuole neanche sentirne parlare. Per contestualizzare brevemente, va detto che qui Ges\u00f9 si trova al di fuori del Regno di Israele e vorrebbe quindi che non si spargesse troppo la voce. Inutile dirlo per\u00f2, la voce si sparge eccome e una donna, udito di Ges\u00f9, si precipita da lui. Innanzitutto vediamo che la vicenda inizia e finisce in una casa. Infatti non c'\u00e8 bisogno di andare lontano per mettere in pratica il Vangelo, possiamo, anzi dobbiamo, cominciare proprio in casa nostra con la nostra famiglia. Poi Ges\u00f9 utilizza delle parole che ci sembrano sgarbate, di grande disprezzo verso questa donna pagana che gli si getta ai piedi. In realt\u00e0 Ges\u00f9 cerca di essere il pi\u00f9 tenero e delicato possibile; mentre infatti gli ebrei dell'epoca si rivolgono ai pagani chiamandoli \u201ccani\u201d, lui utilizza il termine \u201ccagnolini\u201d proprio per essere meno ruvido. Ancora una volta parla di pane (il tema del pane \u00e8 sempre presente in questo capitolo), ci tiene a precisare (alla donna, ma soprattutto ai discepoli che sono presenti, cfr. Mt 15, 21--23) quale nutrimento prezioso sia l'insegnamento che sta portando e che non \u00e8 bene che venga sprecato. La donna quindi d\u00e0 inizio al miracolo: \u201cSignore\u201d, lo chiama. L'unica persona nel Vangelo di Marco che chiama Ges\u00f9 \u201cSignore\u201d e lo riconosce come Dio \u00e8 una donna pagana! Poi non contesta le parole di Ges\u00f9 ma accoglie la Parola di Dio chiedendo infatti che, non per meriti, ma gratuitamente le venga donato un po' di quel pane. Il miracolo \u00e8 compiuto, Ges\u00f9 si limita a confermare che, avendo lei colto il profondo significato delle sue parole, sua figlia \u00e8 guarita. Quello che i discepoli facevano fatica a capire, lei lo capisce al volo. Non \u00e8 scritto n\u00e9 qui n\u00e9 altrove, ma siamo certi che Ges\u00f9 nel proferire quel \u00abva': il demonio \u00e8 uscito da tua figlia\u00bb in cuor suo fosse davvero molto felice.", "riflettere": "Siamo pronti ad accogliere umilmente la Parola di Dio quando la riceviamo, oppure la nostra superbia ci rende sordi? Essere gi\u00e0 pieni di noi ci rende impossibile ricevere l'amore di Dio, che ha bisogno di trovare un cuore umile, come l'umile mangiatoia di Betlemme.", "preghfin": "Signore Ges\u00f9, Ti prego, rendimi umile, buono, mite.\nDammi la forza di resistere a qualsiasi tentazione\nche voglia innalzare stoltamente la mia vanit\u00e0.\nDonami la forza di pensare bene di tutti,\ndi pregare per loro e per chi non mi ama.\nInfondimi il Tuo Spirito perch\u00e9 in ogni persona\nio veda un fratello o una sorella da rispettare e apprezzare."}