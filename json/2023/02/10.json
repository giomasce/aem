{"day": 10, "month": 2, "year": 2023, "weekday": 5, "date_str": "venerd\u00ec 10 febbraio 2023", "quotes": "Gn 3,1-8; Sal 31", "quote_vangelo": "secondo Marco (7,31-37)", "curatore": "Rita e Giovanni Giordanelli", "prevangelo": "", "indications": "Santa Scolastica", "preghiniz": "Beato l'uomo a cui \u00e8 tolta la colpa\ne coperto il peccato.\nBeato l'uomo a cui Dio non imputa il delitto\ne nel cui spirito non \u00e8 inganno.\nTi ho fatto conoscere il mio peccato,\nnon ho coperto la mia colpa.\nHo detto: \u00abConfesser\u00f2 al Signore le mie iniquit\u00e0\u00bb\ne tu hai tolto la mia colpa e il mio peccato.\nPer questo ti prega ogni fedele\nnel tempo dell'angoscia;\nquando irromperanno grandi acque\nnon potranno raggiungerlo.\nTu sei il mio rifugio,\nmi liberi dall'angoscia,\nmi circondi di canti di liberazione.\n<i>(Salmo 31)</i>", "vangelo": "In quel tempo, Ges\u00f9, uscito dalla regione di Tiro, passando per Sid\u00f2ne, venne verso il mare di Galilea in pieno territorio della Dec\u00e0poli.\nGli portarono un sordomuto e lo pregarono di imporgli la mano. Lo prese in disparte, lontano dalla folla, gli pose le dita negli orecchi e con la saliva gli tocc\u00f2 la lingua; guardando quindi verso il cielo, emise un sospiro e gli disse: \u00abEffat\u00e0\u00bb, cio\u00e8: \u00abApriti!\u00bb. E subito gli si aprirono gli orecchi, si sciolse il nodo della sua lingua e parlava correttamente.\nE comand\u00f2 loro di non dirlo a nessuno. Ma pi\u00f9 egli lo proibiva, pi\u00f9 essi lo proclamavano e, pieni di stupore, dicevano: \u00abHa fatto bene ogni cosa: fa udire i sordi e fa parlare i muti!\u00bb.", "medita": "Questo brano \u00e8 pieno di azioni di movimento. Vediamo prima di tutto Ges\u00f9 che continua a muoversi da una citt\u00e0 all'altra, sempre fuori dal Regno di Israele, e questo per farci capire che lui non si stanca mai di cercarci. Non importa quanto lontani possiamo essere, per Dio non saremo mai troppo lontani per venirci a cercare, come un pastore cerca la pecorella perduta finch\u00e9 non la ritrova. Poi c'\u00e8 il movimento di un sordomuto, o meglio, dei suoi amici e parenti che lo portano da Ges\u00f9 e di lui che ci si lascia portare. Pensiamo al nostro primo incontro con il Signore; ci renderemo subito conto che \u00e8 stato qualcuno a portarci da lui. Non possiamo trovare Ges\u00f9 da soli, sono altri che ci devono accompagnare (cos\u00ec come anche noi abbiamo il compito di portare gli altri all'incontro con lui). Ovviamente noi dobbiamo compiere un atto di fiducia nel lasciarci guidare, specialmente in quei momenti in cui tutto ci sembra buio e senza senso. Quindi avviene un ulteriore movimento, quello di Ges\u00f9 che lo porta in disparte: ad un certo punto la relazione con Dio scende nel profondo e diventa esclusiva, dobbiamo fidarci al punto di essere disposti a rimanere da soli con lui per poter essere guariti. Se infatti la salvezza viene accogliendo la Parola di Dio, cosa fare se le nostre orecchie sono malate e incapaci di ascoltare? Ges\u00f9 ci deve prima guarire i sensi e per farlo ha bisogno che gli dedichiamo tutto di noi stessi, senza distrazioni. Quando finalmente avremo sperimentato il suo amore, che avviene tramite un contatto vero, concreto, non filosofico, potremo allora contemplare tutte le meraviglia del suo amore, e la bellezza delle sue opere in tutto ci\u00f2 che ci circonda.", "riflettere": "Il primo passo verso la guarigione \u00e8 nel riconoscersi malati. Quando siamo malati nel corpo ce ne accorgiamo abbastanza facilmente, ma quando ad essere malato \u00e8 lo spirito facciamo fatica a capirlo. Viviamo serenamente le relazioni con gli altri o siamo paurosi e diffidenti senza motivo?", "preghfin": "Dio, ti chiamo.\nAiutami a pregare.\nC'\u00e8 buio in me, in te invece c'\u00e8 luce;\nsono solo; ma tu non m'abbandoni;\nnon ho coraggio, ma tu mi sei d'aiuto;\nsono inquieto, ma in te c'\u00e8 la pace;\nc'\u00e8 amarezza in me, in te pazienza;\nnon capisco le tue vie,\nma tu sai qual \u00e8 la mia strada.\nSignore,\nqualunque cosa porti con s\u00e9 questo giorno,\nil tuo nome sia lodato.\nIo confido in te."}