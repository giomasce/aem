{"day": 11, "month": 2, "year": 2023, "weekday": 6, "date_str": "sabato 11 febbraio 2023", "quotes": "Gn 3,9-24; Sal 89", "quote_vangelo": "secondo Marco (8,1-10)", "curatore": "Rita e Giovanni Giordanelli", "prevangelo": "", "indications": "Beata Vergine Maria di Lourdes", "preghiniz": "Prima che nascessero i monti\ne la terra e il mondo fossero generati,\nda sempre e per sempre tu sei, o Dio.\nTu fai ritornare l'uomo in polvere,\nquando dici: \u00abRitornate, figli dell'uomo\u00bb.\nMille anni, ai tuoi occhi,\nsono come il giorno di ieri che \u00e8 passato,\ncome un turno di veglia nella notte.\nTu li sommergi:\nsono come un sogno al mattino,\ncome l'erba che germoglia;\nal mattino fiorisce e germoglia,\nalla sera \u00e8 falciata e secca.\nInsegnaci a contare i nostri giorni\ne acquisteremo un cuore saggio.\nRitorna, Signore: fino a quando?\nAbbi piet\u00e0 dei tuoi servi!\n<i>(Salmo 89)</i>", "vangelo": "In quei giorni, poich\u00e9 vi era di nuovo molta folla e non avevano da mangiare, Ges\u00f9 chiam\u00f2 a s\u00e9 i discepoli e disse loro: \u00abSento compassione per la folla; ormai da tre giorni stanno con me e non hanno da mangiare. Se li rimando digiuni alle loro case, verranno meno lungo il cammino; e alcuni di loro sono venuti da lontano\u00bb.\nGli risposero i suoi discepoli: \u00abCome riuscire a sfamarli di pane qui, in un deserto?\u00bb. Domand\u00f2 loro: \u00abQuanti pani avete?\u00bb. Dissero: \u00abSette\u00bb.\nOrdin\u00f2 alla folla di sedersi per terra. Prese i sette pani, rese grazie, li spezz\u00f2 e li dava ai suoi discepoli perch\u00e9 li distribuissero; ed essi li distribuirono alla folla. Avevano anche pochi pesciolini; recit\u00f2 la benedizione su di essi e fece distribuire anche quelli.\nMangiarono a saziet\u00e0 e portarono via i pezzi avanzati: sette sporte. Erano circa quattromila. E li conged\u00f2.\nPoi sal\u00ec sulla barca con i suoi discepoli e subito and\u00f2 dalle parti di Dalmanut\u00e0.", "medita": "Ecco che il pane torna protagonista. Ges\u00f9 si pone di nuovo il problema dello sfamare la folla che nel frattempo \u00e8 cresciuta. Se ci sforziamo di andare oltre le apparenze, anche qui Ges\u00f9 si riferisce soprattutto al pane di vita. E davanti alla moltitudine di bisognosi che continua ad aumentare, chiede ai discepoli di mettersi a disposizione. Una cosa bella \u00e8 che Ges\u00f9 qui esterna in modo esplicito i propri sentimenti; non si limita a rilevare una necessit\u00e0 oggettiva ma confessa proprio di avere compassione per chi lo segue da tre giorni, qualcuno anche da molto lontano. Anche in questo dettaglio, che non sfugge a Ges\u00f9, capiamo che per lui il suo gregge non \u00e8 una massa indistinta ma un insieme di individui, ognuno con la propria storia, che lui conosce singolarmente. Chiede quindi ai discepoli quanti pani avessero ed essi rispondono di averne sette. \u00c8 un numero preciso, una quantit\u00e0 limitata che forse poteva bastare per loro ma non certo per una folla. Come brevemente detto all'inizio, questa vicenda si ripropone per la seconda volta. Ges\u00f9 ripete il gesto della moltiplicazione dei pani perch\u00e9 vuole formare il cuore dei discepoli, far\u00e0 lo stesso nell'ultima cena quando rendendo grazie per il pane istituir\u00e0 l'Eucaristia. Dopo il rendimento di grazie per i sette pani offerti, i discepoli cominciano a dar da mangiare alla folla e, superata l'iniziale fatica del privarsi del proprio sostentamento, decidono di offrire anche quei pochi pesciolini che gli erano rimasti senza trattenere nulla per loro. Usciti dalla logica dell'utile, del dare/avere, quello che ottengono in cambio di sette pani sono sette sporte piene di cibo. Questo \u00e8 quello che accade quando ci fidiamo della logica di Dio; Ges\u00f9 stesso infatti spiegher\u00e0 pi\u00f9 avanti, nel capitolo 10, che chi lascia i propri beni per seguirlo ne otterr\u00e0 il centuplo gi\u00e0 su questa terra.", "riflettere": "Cerchiamo di fare memoria di tutte quelle volte che nella nostra vita ci siamo spesi per il prossimo, abbiamo praticato la carit\u00e0, o donato gratuitamente senza aspettarci nulla in cambio: non abbiamo forse sperimentato, prima o dopo, una ricchezza ben pi\u00f9 grande di quella che possedevamo prima di donare?", "preghfin": "\u00c8 quando donate voi stessi che date veramente.\nCi sono quelli che danno poco del molto che hanno e lo danno per essere ricambiati;\ne questo nascosto desiderio guasta i loro doni.\nE ci sono quelli che hanno poco e lo danno tutto;\nessi credono alla vita, e alla generosit\u00e0 della vita, e il loro scrigno non \u00e8 mai vuoto.\nCi sono quelli che danno con gioia, e questa gioia \u00e8 la loro ricompensa.\nAttraverso le mani di ognuno di essi Dio parla e dietro i loro occhi sorride alla terra.\n\u00c8 bene dare quanto ci viene chiesto,\nma \u00e8 meglio dare senza che nulla ci venga chiesto, comprendendo i bisogni degli altri.\n<i>(Khalil Gibran)</i>"}