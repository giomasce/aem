{"day": 17, "month": 2, "year": 2023, "weekday": 5, "date_str": "venerd\u00ec 17 febbraio 2023", "quotes": "Gn 11,1-9; Sal 32", "quote_vangelo": "secondo Marco (8,34-9,1)", "curatore": "Rita e Giovanni Giordanelli", "prevangelo": "", "indications": "", "preghiniz": "Il Signore annulla i disegni delle nazioni,\nrende vani i progetti dei popoli.\nMa il disegno del Signore sussiste per sempre,\ni progetti del suo cuore per tutte le generazioni.\nBeata la nazione che ha il Signore come Dio,\nil popolo che egli ha scelto come sua eredit\u00e0.\nIl Signore guarda dal cielo:\negli vede tutti gli uomini.\nDal trono dove siede\nscruta tutti gli abitanti della terra,\nlui, che di ognuno ha plasmato il cuore\ne ne comprende tutte le opere.\n<i>(Salmo 32)</i>", "vangelo": "In quel tempo, convocata la folla insieme ai suoi discepoli, Ges\u00f9 disse loro:\n\u00abSe qualcuno vuol venire dietro a me, rinneghi se stesso, prenda la sua croce e mi segua. Perch\u00e9 chi vuole salvare la propria vita, la perder\u00e0; ma chi perder\u00e0 la propria vita per causa mia e del Vangelo, la salver\u00e0. Infatti quale vantaggio c'\u00e8 che un uomo guadagni il mondo intero e perda la propria vita? Che cosa potrebbe dare un uomo in cambio della propria vita?\nChi si vergogner\u00e0 di me e delle mie parole davanti a questa generazione adultera e peccatrice, anche il Figlio dell'uomo si vergogner\u00e0 di lui, quando verr\u00e0 nella gloria del Padre suo con gli angeli santi\u00bb.\nDiceva loro: \u00abIn verit\u00e0 io vi dico: vi sono alcuni, qui presenti, che non morranno prima di aver visto giungere il regno di Dio nella sua potenza\u00bb.", "medita": "Prendere la croce. La prima interpretazione che diamo a queste parole di Ges\u00f9 di solito \u00e8: \u201cGes\u00f9 mi chiede di soffrire!\u201d. Questo perch\u00e9 forse non abbiamo la stessa visione della croce che ha Ges\u00f9. Che cosa ha significato la croce per Ges\u00f9? La croce \u00e8 stata la sua prova d'amore per noi. La croce \u00e8 un amore grande fino al punto di consegnarsi come capro espiatorio al posto di ciascuno di noi. Lui ha scelto di morire sulla croce al posto nostro. Ma questa \u00e8 la croce di Ges\u00f9, non la nostra. Il suo sacrificio \u00e8 stato una volta per tutti, per la salvezza di ciascuno di noi. Allora noi che croce dobbiamo prendere? Lo capiamo meglio nel brano parallelo del Vangelo di Luca, dove Ges\u00f9 dice \u201cprenda ogni giorno la sua croce\u201d. Si pu\u00f2 morire tutti i giorni? No. Si pu\u00f2 amare tutti i giorni? S\u00ec, questo s\u00ec. Ecco quello che ci chiede Ges\u00f9, di prendere tutto l'amore di cui siamo capaci e di seguirlo. Per lui \u201ctutto l'amore\u201d \u00e8 significato morire in croce, per noi si decliner\u00e0 in altro: stare accanto ad un figlio malato, mettere a disposizione il proprio talento a servizio di una causa benefica, privarsi dei propri beni per aiutare dei bisognosi, per qualcuno potrebbe voler dire morire per salvare la vita di qualcun'altro. Tutte queste declinazioni hanno per\u00f2 un'unica radice: rinunciare a s\u00e9 stessi per anteporre al proprio bene quello del prossimo. La cosa importante \u00e8 che nel fare questo non siamo soli, ma con Cristo. Lui \u00e8 il condottiero, lui ci guida, lui \u00e8 in prima linea nella battaglia contro il male.", "riflettere": "Quanto sono capace di amare? Fino a che punto? Di quale croce mi faccio carico per seguire Ges\u00f9? Scelgo di farlo ogni giorno?", "preghfin": "Mostrami la via per seguire Te,\napri i miei occhi Ges\u00f9,\ndonami la forza per camminare\nsulla via che hai tracciato per me.\nLa tua croce, o Dio, amer\u00f2\ne con Te nel mondo la porter\u00f2,\no Signore mia vera libert\u00e0,\nse con me sarai io ti seguir\u00f2.\n<i>(canto liturgico)</i>"}