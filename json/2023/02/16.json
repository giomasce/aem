{"day": 16, "month": 2, "year": 2023, "weekday": 4, "date_str": "gioved\u00ec 16 febbraio 2023", "quotes": "Gn 9,1-13; Sal 101", "quote_vangelo": "secondo Marco (8,27-33)", "curatore": "Rita e Giovanni Giordanelli", "prevangelo": "", "indications": "", "preghiniz": "Le genti temeranno il nome del Signore\ne tutti i re della terra la tua gloria,\nquando il Signore avr\u00e0 ricostruito Sion\ne sar\u00e0 apparso in tutto il suo splendore.\nEgli si volge alla preghiera dei derelitti,\nnon disprezza la loro preghiera.\nQuesto si scriva per la generazione futura\ne un popolo, da lui creato, dar\u00e0 lode al Signore:\n\u00abIl Signore si \u00e8 affacciato dall'alto del suo santuario,\ndal cielo ha guardato la terra,\nper ascoltare il sospiro del prigioniero,\nper liberare i condannati a morte\u00bb.\nI figli dei tuoi servi avranno una dimora,\nla loro stirpe vivr\u00e0 sicura alla tua presenza,\nperch\u00e9 si proclami in Sion il nome del Signore\ne la sua lode in Gerusalemme,\nquando si raduneranno insieme i popoli\ne i regni per servire il Signore.\n<i>(Salmo 101)</i>", "vangelo": "In quel tempo, Ges\u00f9 part\u00ec con i suoi discepoli verso i villaggi intorno a Cesar\u00e8a di Filippo, e per la strada interrogava i suoi discepoli dicendo: \u00abLa gente, chi dice che io sia?\u00bb. Ed essi gli risposero: \u00abGiovanni il Battista; altri dicono El\u00eca e altri uno dei profeti\u00bb.\nEd egli domandava loro: \u00abMa voi, chi dite che io sia?\u00bb. Pietro gli rispose: \u00abTu sei il Cristo\u00bb. E ordin\u00f2 loro severamente di non parlare di lui ad alcuno.\nE cominci\u00f2 a insegnare loro che il Figlio dell'uomo doveva soffrire molto ed essere rifiutato dagli anziani, dai capi dei sacerdoti e dagli scribi, venire ucciso e, dopo tre giorni, risorgere.\nFaceva questo discorso apertamente. Pietro lo prese in disparte e si mise a rimproverarlo. Ma egli, voltatosi e guardando i suoi discepoli, rimprover\u00f2 Pietro e disse: \u00abVa' dietro a me, Satana! Perch\u00e9 tu non pensi secondo Dio, ma secondo gli uomini\u00bb.", "medita": "Arrivati a questo punto del Vangelo di Marco, dopo molti insegnamenti e miracoli compiuti nei luoghi pi\u00f9 remoti della Giudea e non solo, Ges\u00f9, mentre si trovano lungo il cammino, comincia ad interrogare i suoi discepoli. Comincia chiedendogli che cosa pensa la gente di lui. Ges\u00f9 non sta facendo un sondaggio, non vuole misurare il suo indice di gradimento, e di questo ne abbiamo la prova evidente nel fatto che fino a quel momento le guarigioni che opera avvengono sempre in disparte, lontano dalle folle. No, Ges\u00f9 vuole capire che idea si siano fatti di lui. Poi lo chiede in modo pi\u00f9 diretto ai discepoli per evitare che qualcuno di loro potesse cercare di nascondersi dietro a queste risposte \u201cmultiple\u201d e un po' vaghe. Non \u00e8 un'interrogazione ma un punto di svolta, un momento in cui Ges\u00f9 vuole che ci mostriamo a lui in modo vero e sincero. Pietro ormai non ha pi\u00f9 dubbi, dopo aver visto il manifestarsi tanta gloria dice \u201cTu sei il Cristo\u201d. La risposta, di per s\u00e9, sarebbe anche giusta ma Ges\u00f9 sa bene che i ragionamenti da cui scaturisce lo sono un po' meno. O almeno, sono ragionamenti viziati da una visione unicamente terrena. Cristo \u00e8 colui che Pietro e i discepoli hanno visto fino a quel momento: guarigioni inspiegabili, camminare sulle acque, moltiplicazioni dei pani\u2026 ma \u00e8 anche colui che risorger\u00e0 dai morti! Qui subentra la paura di un qualcosa fuori dai nostri schemi, una posta in gioco troppo alta. Pietro riprende Ges\u00f9; probabilmente quello che aveva fatto fino a quel momento a loro andava pi\u00f9 che bene. Magari si poteva anche pensare di prendersi Gerusalemme ma oltre a quello che si poteva desiderare? Perch\u00e9 andare a morire? Che senso aveva? Nessuno, secondo gli uomini. E Ges\u00f9 a sua volta rimprovera Pietro proprio perch\u00e9 sta rifiutando l'aspetto divino di Cristo che pensa e agisce in modo molto pi\u00f9 grande, ma soprattutto pensa e agisce con amore.", "riflettere": "La consapevolezza che nasce dall'incontrare Ges\u00f9 Cristo nel corso della nostra vita pu\u00f2 certamente spaventare. Questo proprio perch\u00e9 ci si rende subito conto della grandezza a cui siamo chiamati. Abbiamo conosciuto davvero Cristo o ci siamo fermati alla sensazionalit\u00e0 dei miracoli?", "preghfin": "Mio Dio, perch\u00e9 sei verit\u00e0 infallibile,\ncredo fermamente tutto quello che tu hai rivelato\ne la santa Chiesa ci propone a credere.\nEd espressamente credo in te,\nunico vero Dio in tre Persone uguali e distinte, Padre, Figlio e Spirito Santo.\nE credo in Ges\u00f9 Cristo, Figlio di Dio, incarnato, morto e risorto per noi,\nil quale dar\u00e0 a ciascuno secondo i meriti, il premio o la pena eterna.\nConforme a questa fede voglio sempre vivere.\nSignore, accresci la mia fede."}