{"day": 14, "month": 2, "year": 2023, "weekday": 2, "date_str": "marted\u00ec 14 febbraio 2023", "quotes": "At 13,46-49 <i>opp</i> Is 52,7-10; Sal 116", "quote_vangelo": "secondo Luca (10,1-9)", "curatore": "Rita e Giovanni Giordanelli", "prevangelo": "", "indications": "Santi Cirillo e Metodio", "preghiniz": "Genti tutte, lodate il Signore,\npopoli tutti, cantate la sua lode,\nperch\u00e9 forte \u00e8 il suo amore per noi\ne la fedelt\u00e0 del Signore dura per sempre.\n<i>(Salmo 116)</i>", "vangelo": "In quel tempo, il Signore design\u00f2 altri settantadue e li invi\u00f2 a due a due davanti a s\u00e9 in ogni citt\u00e0 e luogo dove stava per recarsi.\nDiceva loro: \u00abLa messe \u00e8 abbondante, ma sono pochi gli operai! Pregate dunque il signore della messe, perch\u00e9 mandi operai nella sua messe! Andate: ecco, vi mando come agnelli in mezzo a lupi; non portate borsa, n\u00e9 sacca, n\u00e9 sandali e non fermatevi a salutare nessuno lungo la strada.\nIn qualunque casa entriate, prima dite: \u201cPace a questa casa!\u201d. Se vi sar\u00e0 un figlio della pace, la vostra pace scender\u00e0 su di lui, altrimenti ritorner\u00e0 su di voi. Restate in quella casa, mangiando e bevendo di quello che hanno, perch\u00e9 chi lavora ha diritto alla sua ricompensa. Non passate da una casa all'altra.\nQuando entrerete in una citt\u00e0 e vi accoglieranno, mangiate quello che vi sar\u00e0 offerto, guarite i malati che vi si trovano, e dite loro: \u201c\u00c8 vicino a voi il regno di Dio\u201d\u00bb.", "medita": "Questo brano meriterebbe pagine su pagine di commenti; cerchiamo di focalizzarci sui punti chiave. Nel primo versetto si parla di altri settantadue designati da Ges\u00f9. Perch\u00e9 settantadue? Perch\u00e9 secondo la Bibbia settantadue sono le nazioni della terra. Quindi se i dodici sono per il Regno di Israele (dodici sono infatti le trib\u00f9 di Israele), i settantadue di questo mandato sono per il mondo intero. Ges\u00f9 non li delega ad agire a suo nome ma nel suo nome, e la missione che affida loro \u00e8 di preparare la sua venuta mostrando il riflesso del suo santo volto (il testo originale greco dice infatti \u201cli invi\u00f2 a due a due davanti al suo volto\u201d). Alla fine Ges\u00f9 si reca da tutti noi, in qualunque parte del mondo ci troviamo, e allo stesso tempo affida a tutti noi questa missione di apostolato. L'obiettivo di un cristiano deve essere quello di somigliare ai discepoli, che somigliano a Ges\u00f9, che somiglia a Dio (\u201cChi ha visto me, ha visto il Padre\u201d, cfr. Gv 14, 9). Poi Ges\u00f9 ci spiega l'animo con il quale andare in missione: come agnelli. Quindi in povert\u00e0, senza superbia o arroganza, ma affidandosi alla provvidenza e al disegno di Dio; in obbedienza, senza distrarsi e perdere tempo lungo la via, ma rimanendo con il cuore sempre fedele; in castit\u00e0, senza la brama di possedere niente o nessuno, senza arrecare danno o offesa ad alcuno, ma come annunciatori ed operatori di pace. Ma dice anche in mezzo ai lupi, e cosa succede alla fine ad un agnello in mezzo ai lupi? Viene mangiato, e come Ges\u00f9 si \u00e8 lasciato mangiare cos\u00ec noi dobbiamo offrire la nostra vita fino in fondo. Il messaggio importante, per\u00f2, \u00e8 che questo immolarsi non \u00e8 un atto di mera sottomissione ma un atto di lotta contro il male! Ed \u00e8 un atto vittorioso, perch\u00e9 Ges\u00f9 cos\u00ec ha vinto la morte. Alla fine sia che la nostra pace venga accolta, sia che venga rifiutata, rimarremo uniti a Cristo perch\u00e9 \u00e8 lui che ci ha mandato.", "riflettere": "Fino a che punto, e fino a che prezzo, siamo disposti a rimanere accanto a Ges\u00f9? Seguirlo vuol dire \u201cdisprezzare\u201d la propria vita, ovvero non attribuire alla nostra vita maggior valore che al creatore della vita stessa, che \u00e8 Dio. Amiamo Dio pi\u00f9 di noi stessi?", "preghfin": "O Dio, che ci hai amati per primo\ne ci hai donato il tuo Figlio,\nperch\u00e9 riceviamo la vita per mezzo di lui,\nfa' che nel tuo Spirito impariamo ad amarci gli uni agli altri\ncome lui ci ha amati, fino a dare la vita per i fratelli.\n<i>(dalla liturgia)</i>"}