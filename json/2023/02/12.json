{"day": 12, "month": 2, "year": 2023, "weekday": 7, "date_str": "domenica 12 febbraio 2023", "quotes": "Sir 15,15-20; Sal 118; 1Cor 2,6-10", "quote_vangelo": "secondo Matteo (5,17-37)", "curatore": "Rita e Giovanni Giordanelli", "prevangelo": "", "indications": "Salterio: seconda settimana", "preghiniz": "Beato chi \u00e8 integro nella sua via e cammina nella legge del Signore.\nBeato chi custodisce i suoi insegnamenti e lo cerca con tutto il cuore.\n<i>(Salmo 118)</i>", "vangelo": "In quel tempo, Ges\u00f9 disse ai suoi discepoli: \u00abNon crediate che io sia venuto ad abolire la Legge o i Profeti; non sono venuto ad abolire, ma a dare pieno compimento. In verit\u00e0 io vi dico: finch\u00e9 non siano passati il cielo e la terra, non passer\u00e0 un solo iota o un solo trattino della Legge, senza che tutto sia avvenuto. Chi dunque trasgredir\u00e0 uno solo di questi minimi precetti e insegner\u00e0 agli altri a fare altrettanto, sar\u00e0 considerato minimo nel regno dei cieli. Chi invece li osserver\u00e0 e li insegner\u00e0, sar\u00e0 considerato grande nel regno dei cieli.\nIo vi dico infatti: se la vostra giustizia non superer\u00e0 quella degli scribi e dei farisei, non entrerete nel regno dei cieli.\nAvete inteso che fu detto agli antichi: \u201cNon ucciderai; chi avr\u00e0 ucciso dovr\u00e0 essere sottoposto al giudizio\u201d. Ma io vi dico: chiunque si adira con il proprio fratello dovr\u00e0 essere sottoposto al giudizio. Chi poi dice al fratello: \u201cStupido\u201d, dovr\u00e0 essere sottoposto al sinedrio; e chi gli dice: \u201cPazzo\u201d, sar\u00e0 destinato al fuoco della Ge\u00e8nna.\nSe dunque tu presenti la tua offerta all'altare e l\u00ec ti ricordi che tuo fratello ha qualche cosa contro di te, lascia l\u00ec il tuo dono davanti all'altare, va' prima a riconciliarti con il tuo fratello e poi torna a offrire il tuo dono.\nMettiti presto d'accordo con il tuo avversario mentre sei in cammino con lui, perch\u00e9 l'avversario non ti consegni al giudice e il giudice alla guardia, e tu venga gettato in prigione. In verit\u00e0 io ti dico: non uscirai di l\u00e0 finch\u00e9 non avrai pagato fino all'ultimo spicciolo!\nAvete inteso che fu detto: \u201cNon commetterai adulterio\u201d. Ma io vi dico: chiunque guarda una donna per desiderarla, ha gi\u00e0 commesso adulterio con lei nel proprio cuore.\nSe il tuo occhio destro ti \u00e8 motivo di scandalo, cavalo e gettalo via da te: ti conviene infatti perdere una delle tue membra, piuttosto che tutto il tuo corpo venga gettato nella Ge\u00e8nna. E se la tua mano destra ti \u00e8 motivo di scandalo, tagliala e gettala via da te: ti conviene infatti perdere una delle tue membra, piuttosto che tutto il tuo corpo vada a finire nella Ge\u00e8nna.\nFu pure detto: \u201cChi ripudia la propria moglie, le dia l'atto del ripudio\u201d. Ma io vi dico: chiunque ripudia la propria moglie, eccetto il caso di unione illegittima, la espone all'adulterio, e chiunque sposa una ripudiata, commette adulterio.\nAvete anche inteso che fu detto agli antichi: \u201cNon giurerai il falso, ma adempirai verso il Signore i tuoi giuramenti\u201d. Ma io vi dico: non giurate affatto, n\u00e9 per il cielo, perch\u00e9 \u00e8 il trono di Dio, n\u00e9 per la terra, perch\u00e9 \u00e8 lo sgabello dei suoi piedi, n\u00e9 per Gerusalemme, perch\u00e9 \u00e8 la citt\u00e0 del grande Re. Non giurare neppure per la tua testa, perch\u00e9 non hai il potere di rendere bianco o nero un solo capello. Sia invece il vostro parlare: \u201cs\u00ec, s\u00ec\u201d, \u201cno, no\u201d; il di pi\u00f9 viene dal Maligno\u00bb.", "medita": "Oggi Ges\u00f9 ci tiene a fugare alcuni dubbi, affinch\u00e9 non vi sia per noi nessun motivo di fraintendimento. Se egli infatti non perde occasione di rimproverare gli scribi e i farisei per la loro ipocrisia, ci mette anche in guardia dalla tentazione di non seguire e non rispettare i precetti e la legge per una libera interpretazione dei suoi insegnamenti; anzi, ci esorta a superare nella giustizia gli scribi e i farisei, ma senza l'ipocrisia di questi ultimi. Ci spiega il senso profondo della legge e di come lui sia venuto a darne pieno compimento. Ma in che modo? Che cosa vuol dire? Per gli ebrei la legge altro non \u00e8 che la Parola di Dio, \u00e8 Dio stesso. E Ges\u00f9 \u00e8 la Parola fatta carne; quindi Ges\u00f9 \u00e8 la legge. Poi presenta delle antitesi: \u201cavete inteso che fu detto\u2026 ma io vi dico\u201d. Ges\u00f9 si presenta, ci spiega che la legge \u00e8 molto pi\u00f9 della legge, \u00e8 lui in persona. E lui \u00e8 amore. Ges\u00f9 cerca di scalfire piano piano il nostro cuore, dicendoci che ogni qualvolta manchiamo nell'amore verso il prossimo infrangiamo la legge, perch\u00e9 non agiamo secondo la volont\u00e0 di Dio. Guai a non seguire la legge, guai a non seguire Cristo, che \u00e8 la legge! E non puoi seguire Ges\u00f9 se odi tuo fratello, sarebbe un controsenso, \u00e8 ipocrisia. In questo sta la giustizia in cui dobbiamo superare gli scribi e i farisei, la giustizia dell'amore e della compassione. Conclude dicendo di parlare chiaramente, senza nasconderci dietro interpretazioni o cavilli che ci fanno comodo, senza giudicare e senza indurre maliziosamente in errore. Poi ci spinge ad insegnare agli altri a fare altrettanto; solo in questo modo entreremo nel Regno dei Cieli, dove tanto pi\u00f9 avremo seguito i precetti dell'amore, tanto pi\u00f9 saremo considerati grandi.", "riflettere": "Il Signore ci chiama a dare sempre il massimo. Ad amare senza giudicare e ad aiutare chi ci accompagna nel cammino. Ci sentiamo in grado di assumerci questa responsabilit\u00e0 o preferiamo limitarci a fare il \u201cnostro\u201d, il \u201cminimo sindacale\u201d?", "preghfin": "Ti offro, Signore, il mio servizio,\nlo affronto serenamente con il tuo aiuto,\nper la tua gloria, come collaborazione\nall'opera creatrice del padre\nper il benessere di tutti.\nCristo, insegnami a pensare al mio servizio,\nnon soltanto come una fatica, ma come occasione,\nper servire amando il mio prossimo\ne cos\u00ec incontrare te,\nche mi hai redento e vegli su di me.\nSpirito santo, aiutami a rendere l'ambiente del servizio\npi\u00f9 umano e cristiano perch\u00e9 aiuti\ntutti a ritrovarci fratelli.\n<i>(Papa Paolo VI)</i>"}