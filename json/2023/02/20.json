{"day": 20, "month": 2, "year": 2023, "weekday": 1, "date_str": "luned\u00ec 20 febbraio 2023", "quotes": "Sir 1,1-10; Sal 92", "quote_vangelo": "secondo Marco (9,14-29)", "curatore": "Rita e Giovanni Giordanelli", "prevangelo": "", "indications": "", "preghiniz": "Il Signore regna, si riveste di maest\u00e0:\nsi riveste il Signore, si cinge di forza.\n\u00c8 stabile il mondo, non potr\u00e0 vacillare.\nStabile \u00e8 il tuo trono da sempre,\ndall'eternit\u00e0 tu sei.\nDavvero degni di fede i tuoi insegnamenti!\nLa santit\u00e0 si addice alla tua casa\nper la durata dei giorni, Signore.\n<i>(Salmo 92)</i>", "vangelo": "In quel tempo, [Ges\u00f9, Pietro, Giacomo e Giovanni, scesero dal monte] e arrivando presso i discepoli, videro attorno a loro molta folla e alcuni scribi che discutevano con loro.\nE subito tutta la folla, al vederlo, fu presa da meraviglia e corse a salutarlo. Ed egli li interrog\u00f2: \u00abDi che cosa discutete con loro?\u00bb. E dalla folla uno gli rispose: \u00abMaestro, ho portato da te mio figlio, che ha uno spirito muto. Dovunque lo afferri, lo getta a terra ed egli schiuma, digrigna i denti e si irrigidisce. Ho detto ai tuoi discepoli di scacciarlo, ma non ci sono riusciti\u00bb. Egli allora disse loro: \u00abO generazione incredula! Fino a quando sar\u00f2 con voi? Fino a quando dovr\u00f2 sopportarvi? Portatelo da me\u00bb. E glielo portarono.\nAlla vista di Ges\u00f9, subito lo spirito scosse con convulsioni il ragazzo ed egli, caduto a terra, si rotolava schiumando. Ges\u00f9 interrog\u00f2 il padre: \u00abDa quanto tempo gli accade questo?\u00bb. Ed egli rispose: \u00abDall'infanzia; anzi, spesso lo ha buttato anche nel fuoco e nell'acqua per ucciderlo. Ma se tu puoi qualcosa, abbi piet\u00e0 di noi e aiutaci\u00bb. Ges\u00f9 gli disse: \u00abSe tu puoi! Tutto \u00e8 possibile per chi crede\u00bb. Il padre del fanciullo rispose subito ad alta voce: \u00abCredo; aiuta la mia incredulit\u00e0!\u00bb.\nAllora Ges\u00f9, vedendo accorrere la folla, minacci\u00f2 lo spirito impuro dicendogli: \u00abSpirito muto e sordo, io ti ordino, esci da lui e non vi rientrare pi\u00f9\u00bb. Gridando, e scuotendolo fortemente, usc\u00ec. E il fanciullo divent\u00f2 come morto, sicch\u00e9 molti dicevano: \u00ab\u00c8 morto\u00bb. Ma Ges\u00f9 lo prese per mano, lo fece alzare ed egli stette in piedi.\nEntrato in casa, i suoi discepoli gli domandavano in privato: \u00abPerch\u00e9 noi non siamo riusciti a scacciarlo?\u00bb. Ed egli disse loro: \u00abQuesta specie di dem\u00f2ni non si pu\u00f2 scacciare in alcun modo, se non con la preghiera\u00bb.", "medita": "Nel brano di oggi vediamo che Ges\u00f9 opera una guarigione molto potente. Ma come tutte le guarigioni che Ges\u00f9 compie, anche questa passa dalla fede e da un grido di aiuto. Vediamo anche, grazie ad un dialogo con Ges\u00f9, un profondo mutamento e una presa di coscienza: prima il padre che prega per il figlio, poi che prega per entrambi, e alla fine per lui stesso. Il padre di questo fanciullo capisce che \u00e8 anche e soprattutto lui ad essere malato, che \u00e8 la sua incredulit\u00e0 ad essere di ostacolo alla salvezza. Alla fine del brano Ges\u00f9, in privato, spiega ai discepoli perch\u00e9 loro non sono riusciti a scacciare quel demonio. Attenzione, cercare di scacciare il demonio non \u00e8 stato un atto di superbia o arroganza da parte dei discepoli: Ges\u00f9 stesso gli conferisce questo mandato, insieme a quello di predicare. Ma non basta che Ges\u00f9 gli conferisca questo potere, serve anche il potere della preghiera, per questo hanno fallito. Quando il padre presenta il figlio indemoniato a Ges\u00f9, i discepoli si offrono di aiutarlo ma che cosa fanno, di fatto? Si mettono a discutere con gli scribi, forse anche tra di loro. Di solito quando si discute \u00e8 perch\u00e9 non si sa cosa fare, e spesso alla fine non si conclude nulla. Ges\u00f9 ci riporta verso la giusta direzione e innanzitutto entra in relazione, interrogando il padre del ragazzo. L'uomo risponde e poi prosegue fornendo altri dettagli; si apre perch\u00e9 si sente ascoltato, cosa che i discepoli prima avevano dimenticato di fare. Inizia qui la guarigione, sia del padre che del figlio, con la relazione profonda con Dio.", "riflettere": "\u201cQuante ore preghi ogni giorno?\u201d [\u2026] Madre Teresa mi prese le mani: \u201cFiglio mio, senza Dio siamo troppo poveri per poter aiutare i poveri! Ricordati: io sono soltanto una povera donna che prega\u201d. (da un intervista al Card. Angelo Comastri su Madre Teresa di Calcutta)", "preghfin": "Chiesi a Dio di essere forte per eseguire progetti grandiosi\ned Egli mi rese debole per conservarmi nell'umilt\u00e0.\nDomandai a Dio che mi desse la salute per realizzare grandi imprese\ned Egli mi ha dato il dolore per comprenderla meglio.\nGli domandai la ricchezza per possedere tutto\ne mi ha lasciato povero per non essere egoista.\nGli domandai il potere perch\u00e9 gli uomini avessero bisogno di me\ned Egli mi ha dato l'umiliazione perch\u00e9 io avessi bisogno di loro.\nDomandai a Dio tutto per godere la vita\ne mi ha lasciato la vita perch\u00e9 io potessi essere contento di tutto.\nSignore, non ho ricevuto niente di quello che chiedevo,\nma mi hai dato tutto quello di cui avevo bisogno e quasi contro la mia volont\u00e0.\nLe preghiere che non feci furono esaudite.\nSii lodato, o mio Signore: fra tutti gli uomini nessuno possiede pi\u00f9 di quello che ho io!\n<i>(Kirk Kilgour)</i>"}