{"day": 6, "month": 2, "year": 2023, "weekday": 1, "date_str": "luned\u00ec 6 febbraio 2023", "quotes": "Gn 1,1-19; Sal 103", "quote_vangelo": "secondo Marco (6,53-56)", "curatore": "Rita e Giovanni Giordanelli", "prevangelo": "", "indications": "Santi Paolo Miki e compagni", "preghiniz": "Benedici il Signore, anima mia!\nSei tanto grande, Signore, mio Dio!\nSei rivestito di maest\u00e0 e di splendore,\navvolto di luce come di un manto.\nEgli fond\u00f2 la terra sulle sue basi:\nnon potr\u00e0 mai vacillare.\nTu l'hai coperta con l'oceano come una veste;\nal di sopra dei monti stavano le acque.\nTu mandi nelle valli acque sorgive\nperch\u00e9 scorrano tra i monti.\nIn alto abitano gli uccelli del cielo\ne cantano tra le fronde.\nQuante sono le tue opere, Signore!\nLe hai fatte tutte con saggezza;\nla terra \u00e8 piena delle tue creature.\nBenedici il Signore, anima mia.\n<i>(Salmo 103)</i>", "vangelo": "In quel tempo, Ges\u00f9 e i suoi discepoli, compiuta la traversata fino a terra, giunsero a Genn\u00e8saret e approdarono. Scesi dalla barca, la gente subito lo riconobbe e, accorrendo da tutta quella regione, cominciarono a portargli sulle barelle i malati, dovunque udivano che egli si trovasse.\nE l\u00e0 dove giungeva, in villaggi o citt\u00e0 o campagne, deponevano i malati nelle piazze e lo supplicavano di poter toccare almeno il lembo del suo mantello; e quanti lo toccavano venivano salvati.", "medita": "Anche in questo brano le chiavi della vicenda vengono appena sussurrate; sono l\u00ec in evidenza ma scorrono via veloci, sfuggono nell'incessante susseguirsi di eventi e delle azioni. La prima chiave \u00e8 <i>\u201cla gente subito lo riconobbe\u201d</i>. Questo particolare tiene in piedi tutto e gli eventi che si verificano dopo girano intorno a questa indispensabile condizione, ovvero che la gente riconosca subito Ges\u00f9. \u00c8 importante sottolineare che nel passo immediatamente precedente, quello della tempesta sedata, i discepoli non lo riconoscono subito rischiando infatti di morire, oltre che di paura, annegati. Quando si parla di riconoscere Ges\u00f9 non si intende per\u00f2 solo nelle fattezze ma di riconoscerlo come il Messia. Proseguendo, vediamo che il secondo passaggio fondamentale del brano \u00e8 <i>\u201cdovunque udivano che egli si trovasse\u201d</i>. Qui entra in gioco ancora una volta l'importanza della comunit\u00e0 e dell'evangelizzazione. Annunciare con entusiasmo di aver trovato e riconosciuto il Signore \u00e8 responsabilit\u00e0 di ognuno di noi verso i nostri fratelli, affinch\u00e9 tutti possano accorrere a lui, beneficiare della sua presenza e trovare salvezza. Infatti, terzo ed ultimo passaggio chiave, <i>\u201cquanti lo toccavano venivano salvati\u201d</i>. Spetta per\u00f2 a ciascuno di noi la volont\u00e0 di entrare in stretto contatto con Ges\u00f9 e compiere un atto di fede per giungere alla salvezza. Il filo conduttore non \u00e8 rappresentato quindi dai miracoli che, senza certo voler sminuire, sono solo una conseguenza dell'affidarsi completamente e prontamente a Ges\u00f9, ma dalla nostra predisposizione d'animo ad accogliere e riconoscere i prodigi che Dio vuole compiere nella nostra vita.", "riflettere": "Presi dagli affanni e dalle paure della vita quotidiana, non sempre \u00e8 facile alzare lo sguardo per rendere grazie dei tanti doni che Dio ci fa ogni giorno. Riusciamo a riconoscerli? Siamo di supporto e di incoraggiamento ai fratelli che stanno attraversando un periodo difficile sia materialmente che spiritualmente?", "preghfin": "Signore, grazie per il tuo amore,\ngrazie per la mano che continuamente ci tendi;\ngrazie perch\u00e9 ci ami nonostante le nostre miserie\ne la nostra ingratitudine;\ngrazie perch\u00e9 continui ad amarci\nanche quando rifiutiamo il tuo amore.\nGrazie per il dono del tuo figlio Ges\u00f9,\nche ha voluto restare con noi\nnel Sacramento dell'Eucaristia.\nGrazie per la vita eterna che hai seminato in noi;\ngrazie per il dono della vita, Signore."}