{"day": 4, "month": 2, "year": 2023, "weekday": 6, "date_str": "sabato 4 febbraio 2023", "quotes": "Eb 13,15-17.20-21; Sal 22", "quote_vangelo": "secondo Marco (6,30-34)", "curatore": "Rita e Giovanni Giordanelli", "prevangelo": "", "indications": "", "preghiniz": "Il Signore \u00e8 il mio pastore:\nnon manco di nulla.\nSu pascoli erbosi mi fa riposare,\nad acque tranquille mi conduce.\nRinfranca l'anima mia,\nmi guida per il giusto cammino\na motivo del suo nome.\nAnche se vado per una valle oscura,\nnon temo alcun male, perch\u00e9 tu sei con me.\nIl tuo bastone e il tuo vincastro\nmi danno sicurezza.\nDavanti a me tu prepari una mensa\nsotto gli occhi dei miei nemici.\nUngi di olio il mio capo;\nil mio calice trabocca.\nS\u00ec, bont\u00e0 e fedelt\u00e0 mi saranno compagne\ntutti i giorni della mia vita,\nabiter\u00f2 ancora nella casa del Signore\nper lunghi giorni.\n<i>(Salmo 22)</i>", "vangelo": "In quel tempo, gli apostoli si riunirono attorno a Ges\u00f9 e gli riferirono tutto quello che avevano fatto e quello che avevano insegnato. Ed egli disse loro: \u00abVenite in disparte, voi soli, in un luogo deserto, e riposatevi un po'\u00bb. Erano infatti molti quelli che andavano e venivano e non avevano neanche il tempo di mangiare.\nAllora andarono con la barca verso un luogo deserto, in disparte. Molti per\u00f2 li videro partire e capirono, e da tutte le citt\u00e0 accorsero l\u00e0 a piedi e li precedettero.\nSceso dalla barca, egli vide una grande folla, ebbe compassione di loro, perch\u00e9 erano come pecore che non hanno pastore, e si mise a insegnare loro molte cose.", "medita": "Il brano di oggi fa da \u201ccerniera\u201d tra il passo precedente\u2014il banchetto di Erode terminato con la decapitazione di Giovanni Battista, narrata nel vangelo di ieri\u2014e il passo della moltiplicazione dei pani e dei pesci, quindi un banchetto di vita nuova. Nonostante possa sembrare un brano di passaggio, quasi secondario, \u00e8 in realt\u00e0 ricco di diversi contenuti, tutti molto importanti. Innanzitutto troviamo la presentazione della Chiesa cos\u00ec come la conosciamo oggi e alla quale in questi ultimi anni si sta cercando con forza di giungere in pienezza, ovvero una Chiesa sinodale. Gli apostoli che si riuniscono intorno a Ges\u00f9, infatti, ci ricordano molto da vicino un concilio o un sinodo appunto, dove i vescovi insieme al Papa si interrogano sulla missione della Chiesa sulla terra. Nelle parole che, in disparte, Ges\u00f9 rivolge ai discepoli vediamo come la natura umana non \u00e8 mai ignorata o disprezzata da Dio. Come potrebbe, proprio lui che ha scelto di farsi uomo? Il Signore sa bene di che cosa abbiamo bisogno e lui stesso ci invita a tornare a lui per riposare. Arriva per\u00f2 anche il momento della compassione, in cui ci viene chiesta disponibilit\u00e0 ad uscire da noi stessi andando incontro al prossimo senza chiudersi nell'egoismo delle nostre comodit\u00e0 e sicurezze, per quanto in certi casi possano essere legittime. Il brano si conclude quindi con una folla che sempre pi\u00f9 numerosa cerca Ges\u00f9 disperatamente e con una rassicurazione da parte sua: per quanto potremo mai essere diversi, stanchi, affamati e sperduti, noi siamo il suo gregge ed Egli \u00e8 il pastore. E non ci abbandona mai.", "riflettere": "Come partecipiamo alla vita della nostra comunit\u00e0? Spendiamo il nostro tempo per il prossimo o ci concentriamo solo sui nostri problemi e sulle nostre ambizioni? Siamo disposti ad uscire dalla nostra zona di comfort e affidarci alla provvidenza?", "preghfin": "O Signore, Dio nostro, proteggi sempre la tua Chiesa,\nsostienila in tutte le difficolt\u00e0 che incontra nel suo cammino terreno\ne fa' che sia nel mondo un segno vivo della tua presenza.\nConcedi a tutto il popolo cristiano il dono dell'unit\u00e0 e della pace,\nperch\u00e9 possa presto formare una sola famiglia,\nstretta dalla stessa fede e dallo stesso amore.\nTe lo chiediamo per Cristo nostro Signore."}