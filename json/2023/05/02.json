{"day": 2, "month": 5, "year": 2023, "weekday": 2, "date_str": "marted\u00ec 2 maggio 2023", "quotes": "At 11,19-26; Sal 86", "quote_vangelo": "secondo Giovanni (10,22-30)", "curatore": "Giovanna Cuzzola, Paola Gerbino, Francesca Pennucci e Francesca Telesio", "prevangelo": "", "indications": "Sant'Atanasio", "preghiniz": "O Signore, insegnami la tua via;\nio camminer\u00f2 nella tua verit\u00e0;\nunisci il mio cuore al timor del tuo nome.\nIo ti loder\u00f2, Signore, Dio mio,\ncon tutto il mio cuore,\ne glorificher\u00f2 il tuo nome in eterno.\n<i>(Salmo 87)</i>", "vangelo": "Ricorreva, in quei giorni, a Gerusalemme la festa della Dedicazione. Era inverno. Ges\u00f9 camminava nel tempio, nel portico di Salomone. Allora i Giudei gli si fecero attorno e gli dicevano: \u00abFino a quando ci terrai nell'incertezza? Se tu sei il Cristo, dillo a noi apertamente\u00bb.\nGes\u00f9 rispose loro: \u00abVe l'ho detto, e non credete; le opere che io compio nel nome del Padre mio, queste danno testimonianza di me. Ma voi non credete perch\u00e9 non fate parte delle mie pecore. Le mie pecore ascoltano la mia voce e io le conosco ed esse mi seguono. Io do loro la vita eterna e non andranno perdute in eterno e nessuno le strapper\u00e0 dalla mia mano. Il Padre mio, che me le ha date, \u00e8 pi\u00f9 grande di tutti e nessuno pu\u00f2 strapparle dalla mano del Padre. Io e il Padre siamo una cosa sola\u00bb.", "medita": "Oggi possiamo fare nostra la domanda dei Giudei: \u00abFino a quando ci terrai nell'incertezza? Se tu sei il Cristo, dillo a noi apertamente\u00bb. Riflettere su questa domanda pu\u00f2 servire ad aprirci gli occhi sulla nostra fede.\nLa risposta di Ges\u00f9 ci riporta alla concretezza del quotidiano: la fede \u00e8 una questione pratica e non teorica. Chi crede fonda la sua vita su qualcosa o qualcuno, su un valore che diventa il proprio punto di riferimento. Si tratta essenzialmente di un'esperienza di affidamento (\u201cLe mie pecore ascoltano la mia voce e io le conosco ed esse mi seguono\u201d). Tuttavia, per noi, \u00e8 pi\u00f9 facile assecondare un'altra logica, vogliamo essere sicuri prima di riconoscere in Ges\u00f9 la salvezza che aspettiamo e desideriamo. In questo modo per\u00f2 rischiamo di non riuscire a leggere i molti segni che ci manifestano l'amore che Dio ha per noi. Spesso, infatti, per riconoscerli \u00e8 necessario prima di tutto mettersi in cammino con la fiducia di chi sa di essere custodito (\u201cLe mie pecore ascoltano la mia voce e io le conosco ed esse mi seguono\u201d). Fidandoci, una volta dentro il gregge, saremo capaci di sentire la Sua voce che ci accompagna.", "riflettere": "Quali sono stati i momenti di crisi del tuo cammino di fede? Quali sono i segni dell'amore di Dio nella tua storia? Di che cosa hai bisogno per dare fiducia?", "preghfin": "Aiuta, o Madre, la nostra fede! Apri il nostro ascolto alla Parola,\nperch\u00e9 riconosciamo la voce di Dio e la sua chiamata.\nSveglia in noi il desiderio di seguire i suoi passi,\nuscendo dalla nostra terra e accogliendo la sua promessa.\nAiutaci a lasciarci toccare dal suo amore, perch\u00e9 possiamo toccarlo con la fede.\nSemina nella nostra fede la gioia del Risorto.\nRicordaci che chi crede non \u00e8 mai solo.\nInsegnaci a guardare con gli occhi di Ges\u00f9,\naffinch\u00e9 Egli sia luce sul nostro cammino.\nE che questa luce della fede cresca sempre in noi,\nfinch\u00e9 arrivi quel giorno senza tramonto,\nche \u00e8 lo stesso Cristo, il Figlio tuo, nostro Signore!\n<i>(Papa Francesco, </i>Lumen Fidei<i> 59)</i>"}