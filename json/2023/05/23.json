{"day": 23, "month": 5, "year": 2023, "weekday": 2, "date_str": "marted\u00ec 23 maggio 2023", "quotes": "At 20,17-27; Sal 67", "quote_vangelo": "secondo Giovanni (17,1-11a)", "curatore": "Giovanna Cuzzola, Paola Gerbino, Francesca Pennucci e Francesca Telesio", "prevangelo": "", "indications": "", "preghiniz": "Ges\u00f9, ti prepari alla prova della croce\npregando il Padre Tuo e Padre Nostro,\nDio Tuo e Dio nostro.\nDonaci oggi di raccoglierci in preghiera,\nche siamo noi nella fecondit\u00e0 o nell'aridit\u00e0,\nnella gioia o nel dolore,\nnella calma o nella tempesta.\nDonaci di stringerci a Te in preghiera,\ndi raccoglierci ai Tuoi piedi nell'ascolto\ndella Tua preghiera al Padre\ne ancora una volta\ndi imparare da Te che sei maestro\na chiamare Dio \u201cPadre\u201d.", "vangelo": "In quel tempo, Ges\u00f9, alz\u00e0ti gli occhi al cielo, disse: \u00abPadre, \u00e8 venuta l'ora: glorifica il Figlio tuo perch\u00e9 il Figlio glorifichi te. Tu gli hai dato potere su ogni essere umano, perch\u00e9 egli dia la vita eterna a tutti coloro che gli hai dato. Questa \u00e8 la vita eterna: che conoscano te, l'unico vero Dio, e colui che hai mandato, Ges\u00f9 Cristo.\nIo ti ho glorificato sulla terra, compiendo l'opera che mi hai dato da fare. E ora, Padre, glorificami davanti a te con quella gloria che io avevo presso di te prima che il mondo fosse.\nHo manifestato il tuo nome agli uomini che mi hai dato dal mondo. Erano tuoi e li hai dati a me, ed essi hanno osservato la tua parola. Ora essi sanno che tutte le cose che mi hai dato vengono da te, perch\u00e9 le parole che hai dato a me io le ho date a loro. Essi le hanno accolte e sanno veramente che sono uscito da te e hanno creduto che tu mi hai mandato.\nIo prego per loro; non prego per il mondo, ma per coloro che tu mi hai dato, perch\u00e9 sono tuoi. Tutte le cose mie sono tue, e le tue sono mie, e io sono glorificato in loro. Io non sono pi\u00f9 nel mondo; essi invece sono nel mondo, e io vengo a te\u00bb.", "medita": "La preghiera che Ges\u00f9 fa per s\u00e8 stesso \u00e8 la richiesta della propria glorificazione, del proprio \u00abinnalzamento\u00bb nella sua \u00abOra\u00bb. [\u2026] Egli inizia la preghiera sacerdotale dicendo: \u00abPadre, \u00e8 venuta l'ora: glorifica il Figlio tuo perch\u00e9 il Figlio glorifichi te\u00bb (Gv 17, 1). La glorificazione che Ges\u00f9 chiede per s\u00e9 stesso, quale Sommo Sacerdote, \u00e8 l'ingresso nella piena obbedienza al Padre, un'obbedienza che lo conduce alla sua pi\u00f9 piena condizione filiale: \u00abE ora, Padre, glorificami davanti a te con quella gloria che io avevo presso di te prima che il mondo fosse\u00bb (Gv 17, 5). Sono questa disponibilit\u00e0 e questa richiesta il primo atto del sacerdozio nuovo di Ges\u00f9 che \u00e8 un donarsi totalmente sulla croce, e proprio sulla croce\u2014il supremo atto di amore\u2014Egli \u00e8 glorificato, perch\u00e9 l'amore \u00e8 la gloria vera, la gloria divina. Il secondo momento di questa preghiera \u00e8 l'intercessione che Ges\u00f9 fa per i discepoli che sono stati con Lui. Essi sono coloro dei quali Ges\u00f9 pu\u00f2 dire al Padre: \u00abHo manifestato il tuo nome agli uomini che mi hai dato dal mondo. Erano tuoi e li hai dati a me, ed essi hanno osservato la tua parola\u00bb (Gv 17, 6). \u00abManifestare il nome di Dio agli uomini\u00bb \u00e8 la realizzazione di una presenza nuova del Padre in mezzo al popolo, all'umanit\u00e0. Questo \u201cmanifestare\u201d \u00e8 non solo una <i>parola</i>, ma \u00e8 <i>realt\u00e0</i> in Ges\u00f9; Dio \u00e8 con noi, e cos\u00ec il nome\u2014la sua presenza con noi, l'essere uno di noi\u2014\u00e8 \u201crealizzato\u201d. Quindi questa manifestazione si realizza nell'incarnazione del Verbo. In Ges\u00f9 Dio entra nella carne umana, si fa vicino in modo unico e nuovo. E questa presenza ha il suo vertice nel sacrificio che Ges\u00f9 realizza nella sua Pasqua di morte e risurrezione. (Benedetto XVI, udienza generale del 25 gennaio 2012)", "riflettere": "Torno a pensare al grande abbandono di Ges\u00f9 alla volont\u00e0 del Padre, fino alla croce. Penso alle mie resistenze di fronte alle piccole croci di ogni giorno. Faccio risuonare in me le parole di Ges\u00f9 al versetto 10, che lui dice in merito ai discepoli: \u201cIo sono glorificato in loro\u201d. E se quelle parole fossero dette anche per me?", "preghfin": "La passione, la nostra passione, s\u00ec, noi l'attendiamo.\nNoi sappiamo che deve venire,\ne naturalmente intendiamo viverla con una certa grandezza. [\u2026]\nVengono, invece, le pazienze. [\u2026]\nFin dal mattino esse vengono davanti a noi:\nSono i nostri nervi troppo scattanti o troppo lenti, \u00e8 l'autobus che passa affollato;\nil latte che trabocca [\u2026], \u00e8 il telefono che si scatena [\u2026].\nCos\u00ec vengono le nostre pazienze, in ranghi serrati o in fila indiana,\ne dimenticano sempre di dirci che sono il martirio preparato per noi.\nOgni riscatto \u00e8 un martirio, ma non ogni martirio \u00e8 sanguinoso:\nce ne sono di sgranati da un capo all'altro della vita.\n\u00c8 la passione delle pazienze.\n<i>(M. Delbr\u00ebl, da </i>La passione delle pazienze<i>)</i>"}