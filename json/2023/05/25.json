{"day": 25, "month": 5, "year": 2023, "weekday": 4, "date_str": "gioved\u00ec 25 maggio 2023", "quotes": "At 22,30;23,6-11; Sal 15", "quote_vangelo": "secondo Giovanni (17,20-26)", "curatore": "Giovanna Cuzzola, Paola Gerbino, Francesca Pennucci e Francesca Telesio", "prevangelo": "", "indications": "", "preghiniz": "Proteggimi, o Dio, in te mi rifugio.\nHo detto al Signore: \u201cIl mio Signore sei tu\u201d.\nIl Signore \u00e8 mia parte di eredit\u00e0 e mio calice;\nnelle tue mani \u00e8 la mia vita.\nBenedico il Signore che mi ha dato consiglio;\nanche di notte il mio animo mi istruisce.\nIo pongo sempre davanti a me il Signore,\nsta alla mia destra, non potr\u00f2 vacillare.\n<i>(Salmo 15)</i>", "vangelo": "In quel tempo, [Ges\u00f9, alz\u00e0ti gli occhi al cielo, preg\u00f2 dicendo:] \u00abNon prego solo per questi, ma anche per quelli che crederanno in me mediante la loro parola: perch\u00e9 tutti siano una sola cosa; come tu, Padre, sei in me e io in te, siano anch'essi in noi, perch\u00e9 il mondo creda che tu mi hai mandato.\nE la gloria che tu hai dato a me, io l'ho data a loro, perch\u00e9 siano una sola cosa come noi siamo una sola cosa. Io in loro e tu in me, perch\u00e9 siano perfetti nell'unit\u00e0 e il mondo conosca che tu mi hai mandato e che li hai amati come hai amato me.\nPadre, voglio che quelli che mi hai dato siano anch'essi con me dove sono io, perch\u00e9 contemplino la mia gloria, quella che tu mi hai dato; poich\u00e9 mi hai amato prima della creazione del mondo.\nPadre giusto, il mondo non ti ha conosciuto, ma io ti ho conosciuto, e questi hanno conosciuto che tu mi hai mandato.\nE io ho fatto conoscere loro il tuo nome e lo far\u00f2 conoscere, perch\u00e9 l'amore con il quale mi hai amato sia in essi e io in loro\u00bb.", "medita": "Stiamo, per il terzo giorno consecutivo, pregando il capitolo 17 del Vangelo di Giovanni, Questa lunga preghiera di Ges\u00f9 \u00e8 da un lato un testamento, dall'altro lato un programma per i discepoli. Questa parte finale della preghiera si concentra sull'unit\u00e0: l'unit\u00e0 di Ges\u00f9 col Padre, l'unit\u00e0 dei discepoli con Ges\u00f9. \u201cPerch\u00e9 siano una sola cosa\u201d, dice Ges\u00f9. L'unit\u00e0 invocata da Ges\u00f9, pienissima, al punto di poter dire \u201ctutti siano una sola cosa\u201d, non \u00e8 omologazione. Lui parla ai dodici apostoli, nelle narrazioni dei Vangeli abbiamo avuto modo di scorgere i loro diversi caratteri, carismi, le loro diverse estrazioni e storie personali, i loro diversi modi di vivere la sequela di Ges\u00f9. Non chiede loro un'omologazione opprimente, ma una sequela libera di mettere a frutto le loro differenze e peculiarit\u00e0, capace non solo di trovare compromessi, ma molto pi\u00f9 di sfruttare i propri differenti carismi per far nascere qualcosa di nuovo e pi\u00f9 bello. Questa armonia di diverse voci si fa quindi testimonianza. I discepoli con la loro vita mostrano di aver conosciuto Ges\u00f9, come Ges\u00f9 con la sua vita ha \u201cmostrato il Padre\u201d (cfr. Gv 14, 8--11); anche se ancora dovranno passare dalla prova della Passione del Maestro, anche se ancora dovranno riconoscerlo Risorto, Lui gi\u00e0 ha questa fiducia in loro, ed esprime questa preghiera per loro.", "riflettere": "Un fraintendimento che pu\u00f2 nascere quando si parla di unit\u00e0 \u00e8 quello di confonderla con l'omologazione. Dall'altro lato a volte ci verrebbe voglia di fare di testa nostra, di non cercare l'armonia. Nella mia vita di fede nella chiesa, mi capita di sentirmi schiacciato dal peso di un'omologazione imposta o auto imposta? Cerco l'armonia oppure canto senza curarmi delle altre voci?", "preghfin": "Signore Ges\u00f9,\nche alla vigilia di morire per noi\nhai pregato affinch\u00e9 tutti i tuoi discepoli\nfossero perfettamente uno,\ncome Tu nel Padre tuo e il Padre tuo in Te,\nfacci provare dolorosamente\nl'infedelt\u00e0 delle nostre disunioni.\nDonaci la lealt\u00e0 di riconoscere\ne il coraggio di rigettare\nquanto si nasconde in noi di indifferenza,\ndi sfiducia e perfino di reciproca ostilit\u00e0.\nConcedici di ritrovarci tutti in Te [\u2026]\nAmen!\n<i>(da una preghiera dell'Abb\u00e8 Paul Couturier)</i>"}