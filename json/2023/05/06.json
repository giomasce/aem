{"day": 6, "month": 5, "year": 2023, "weekday": 6, "date_str": "sabato 6 maggio 2023", "quotes": "At 13,44-52; Sal 97", "quote_vangelo": "secondo Giovanni (14,7-14)", "curatore": "Giovanna Cuzzola, Paola Gerbino, Francesca Pennucci e Francesca Telesio", "prevangelo": "", "indications": "", "preghiniz": "Dal profondo a te grido, o Signore;\nSignore, ascolta la mia voce.\nSiano i tuoi orecchi attenti\nalla voce della mia preghiera.\nSe consideri le colpe, Signore,\nSignore, chi potr\u00e0 sussistere?\nMa presso di te \u00e8 il perdono:\ne avremo il tuo timore.\nIo spero nel Signore,\nl'anima mia spera nella sua parola.\nL'anima mia attende il Signore\npi\u00f9 che le sentinelle l'aurora.\nIsraele attenda il Signore,\nperch\u00e9 presso il Signore \u00e8 la misericordia\ne grande presso di lui la redenzione.\nEgli redimer\u00e0 Israele\nda tutte le sue colpe.\n<i>(Salmo 129)</i>", "vangelo": "In quel tempo, disse Ges\u00f9 ai suoi discepoli: \u00abSe avete conosciuto me, conoscerete anche il Padre mio: fin da ora lo conoscete e lo avete veduto\u00bb.\nGli disse Filippo: \u00abSignore, mostraci il Padre e ci basta\u00bb.\nGli rispose Ges\u00f9: \u00abDa tanto tempo sono con voi e tu non mi hai conosciuto, Filippo? Chi ha visto me, ha visto il Padre. Come puoi tu dire: \u201cMostraci il Padre\u201d? Non credi che io sono nel Padre e il Padre \u00e8 in me? Le parole che io vi dico, non le dico da me stesso; ma il Padre, che rimane in me, compie le sue opere. Credete a me: io sono nel Padre e il Padre \u00e8 in me. Se non altro, credetelo per le opere stesse.\nIn verit\u00e0, in verit\u00e0 io vi dico: chi crede in me, anch'egli compir\u00e0 le opere che io compio e ne compir\u00e0 di pi\u00f9 grandi di queste, perch\u00e9 io vado al Padre. E qualunque cosa chiederete nel mio nome, la far\u00f2, perch\u00e9 il Padre sia glorificato nel Figlio. Se mi chiederete qualche cosa nel mio nome, io la far\u00f2\u00bb.", "medita": "Il Padre sempre \u00e8 stato presente nella vita di Ges\u00f9, e Ges\u00f9 ne parlava. Ges\u00f9 pregava il Padre. E tante volte parlava del Padre che ha cura di noi, come ha cura degli uccelli, dei gigli del campo. E quando i discepoli gli chiesero di imparare a pregare, Ges\u00f9 insegn\u00f2 a pregare il Padre: \u00abPadre nostro\u00bb. Sempre va (si rivolge) al Padre. Ma in questo passo \u00e8 molto forte; e anche \u00e8 come se aprisse le porte della onnipotenza della preghiera. \u201cPerch\u00e9 io sono con il Padre: voi chiedete e io far\u00f2 tutto. Ma perch\u00e9 il Padre lo far\u00e0 con me\u201d. Questa fiducia nel Padre, fiducia nel Padre che \u00e8 capace di fare tutto. Questo coraggio di pregare, perch\u00e9 per pregare ci vuole coraggio! Ci vuole lo stesso coraggio, la stessa franchezza che per predicare: la stessa. Pensiamo al nostro padre Abramo, quando lui\u2014credo che si dica\u2014\u201cmercanteggiava\u201d con Dio per salvare Sodoma: \u201cE se fossero di meno? E di meno? E di meno?\u2026\u201d. Davvero, sapeva \u201cnegoziare\u201d. Ma sempre con questo coraggio: \u201cScusami, Signore, ma fammi uno sconto: un po' di meno, un po' di meno\u2026\u201d. Sempre il coraggio della lotta nella preghiera, perch\u00e9 pregare \u00e8 lottare: lottare con Dio. E poi, Mos\u00e8: le due volte che il Signore avrebbe voluto distruggere il popolo e fare lui capo di un altro popolo, Mos\u00e8 ha detto \u201cNo!\u201d. E ha detto \u201cno\u201d al Padre! Con coraggio! Ma se tu vai a pregare cos\u00ec\u2014[bisbiglia una preghiera timida]\u2014questa \u00e8 una mancanza di rispetto! Pregare \u00e8 andare con Ges\u00f9 al Padre che ti dar\u00e0 tutto. Coraggio nella preghiera, franchezza nella preghiera. La stessa che ci vuole per la predica. (\u2026) La preghiera \u00e8 forte, per questo abbiamo sentito nel Vangelo di Ges\u00f9: \u201cIo vado al Padre. E qualunque cosa chiederete nel mio nome al Padre, la far\u00f2, perch\u00e9 il Padre sia glorificato\u201d. Cos\u00ec va avanti la Chiesa, con la preghiera, il coraggio della preghiera, perch\u00e9 la Chiesa sa che senza questa ascesa al Padre non pu\u00f2 sopravvivere. (Papa Francesco, omelia del 20 maggio 2020)", "riflettere": "La preghiera, come la carit\u00e0, \u00e8 un dono dall'alto. Essa ci mette al servizio di una societ\u00e0 pi\u00f9 giusta. Ci fa vedere il mondo con gli occhi di Dio. Da un dono come questo possono nascere tante cose.\n(Carlo Maria Martini)", "preghfin": "Signore, lasciami rimanere aperto alla tua iniziativa;\nfa' che io aspetti con pazienza e premura\nl'ora in cui tu verrai e spezzerai i muri che io ho costruito.\nInsegnami a pregare, o Signore. Amen.\n<i>(Henri Jozef Machiel Nouwen)</i>"}