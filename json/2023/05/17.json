{"day": 17, "month": 5, "year": 2023, "weekday": 3, "date_str": "mercoled\u00ec 17 maggio 2023", "quotes": "At 17,15.22-18,1; Sal 148", "quote_vangelo": "secondo Giovanni (16,12-15)", "curatore": "Giovanna Cuzzola, Paola Gerbino, Francesca Pennucci e Francesca Telesio", "prevangelo": "", "indications": "", "preghiniz": "Un germoglio spunter\u00e0 dal tronco di Iesse,\nun virgulto germoglier\u00e0 dalle sue radici.\nSu di lui si poser\u00e0 lo spirito del Signore,\nspirito di sapienza e d'intelligenza,\nspirito di consiglio e di fortezza,\nspirito di conoscenza e di timore del Signore.\nSi compiacer\u00e0 del timore del Signore.\nNon giudicher\u00e0 secondo le apparenze\ne non prender\u00e0 decisioni per sentito dire;\nma giudicher\u00e0 con giustizia i miseri\ne prender\u00e0 decisioni eque per gli umili della terra.\n<i>(Isaia 11)</i>", "vangelo": "In quel tempo, disse Ges\u00f9 ai suoi discepoli: \u00abMolte cose ho ancora da dirvi, ma per il momento non siete capaci di portarne il peso. Quando verr\u00e0 lui, lo Spirito della verit\u00e0, vi guider\u00e0 a tutta la verit\u00e0, perch\u00e9 non parler\u00e0 da se stesso, ma dir\u00e0 tutto ci\u00f2 che avr\u00e0 udito e vi annuncer\u00e0 le cose future. Egli mi glorificher\u00e0, perch\u00e9 prender\u00e0 da quel che \u00e8 mio e ve lo annuncer\u00e0. Tutto quello che il Padre possiede \u00e8 mio; per questo ho detto che prender\u00e0 da quel che \u00e8 mio e ve lo annuncer\u00e0\u00bb.", "medita": "In questo brano emerge pienamente l'armonia della Trinit\u00e0. Ges\u00f9 che \u00e8 nel presente evoca lo Spirito di verit\u00e0 che potr\u00e0 presto dire tutta la verit\u00e0 e potr\u00e0 farlo perch\u00e9 ha udito, perch\u00e9 prender\u00e0 da ci\u00f2 che \u00e8 di Ges\u00f9 stesso. Lo Spirito \u00e8 altro dal Figlio ed essi sono allo stesso tempo strettamente connessi, al punto da essere inseriti in un circolo di annuncio passato, presente e futuro. Il Padre, che possiede tutto, condivide ogni cosa con il Figlio e quindi anche con lo Spirito. Quest'ultimo annuncia ci\u00f2 che \u00e8 del Padre e allo stesso tempo del Figlio, senza discontinuit\u00e0 alcuna. A volte pu\u00f2 essere pi\u00f9 semplice per noi entrare in relazione con il Padre, a volte abbiamo bisogno di invocare lo Spirito, a volte di sentirci fratelli e discepoli del Figlio unigenito. Colui che tutto pu\u00f2, uno e trino, si manifesta a noi nelle forme che pi\u00f9 ci sono utili e ci possono accompagnare ad ogni passo della vita. Ges\u00f9 vuole indicarci che da qualunque parte vogliamo entrare in relazione c'\u00e8 accordo e coerenza tra le parole e soprattutto l'amore che potremo ricevere.", "riflettere": "Prendo in considerazione con gratitudine la bellezza del nostro Dio, uno e trino. Considero quanto io sia in grado di portare il peso delle parole che Ges\u00f9 porta nella mia vita, soprattutto di quelle meno comode. Se sento di non avere la forza, invoco lo Spirito affinch\u00e9 possa accompagnarmi nelle prove che trovo sul mio cammino.", "preghfin": "Al Padre,\nal Figlio,\nallo Spirito Santo,\nattraverso di te, Vergine Maria,\nio affido liberamente e volontariamente\nla mia vita per giungere alla festa d'amore\nalla quale, nella sua infinita misericordia,\nil mio Signore e mio Dio mi invita con voce di gioia e con silenzio d'amore.\nAmen.\n<i>(Don Claudio Girardi)</i>"}