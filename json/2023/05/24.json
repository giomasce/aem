{"day": 24, "month": 5, "year": 2023, "weekday": 3, "date_str": "mercoled\u00ec 24 maggio 2023", "quotes": "At 20,28-38; Sal 67", "quote_vangelo": "secondo Giovanni (17,11b-19)", "curatore": "Giovanna Cuzzola, Paola Gerbino, Francesca Pennucci e Francesca Telesio", "prevangelo": "", "indications": "", "preghiniz": "Mostra, o Dio, la Tua forza,\nconferma, o Dio, quanto hai fatto per noi.\nPer il tuo tempio in Gerusalemme,\ni re ti porteranno doni.\nRegni della terra, cantate a Dio,\ncantate inni al Signore,\na colui che cavalca nei cieli, nei cieli eterni.\nEcco, fa sentire la sua voce, una voce potente!\nRiconoscete a Dio la sua potenza.\n<i>(Salmo 67)</i>", "vangelo": "In quel tempo, [Ges\u00f9, alz\u00e0ti gli occhi al cielo, preg\u00f2 dicendo:] \u00abPadre santo, custodiscili nel tuo nome, quello che mi hai dato, perch\u00e9 siano una sola cosa, come noi.\nQuand'ero con loro, io li custodivo nel tuo nome, quello che mi hai dato, e li ho conservati, e nessuno di loro \u00e8 andato perduto, tranne il figlio della perdizione, perch\u00e9 si compisse la Scrittura. Ma ora io vengo a te e dico questo mentre sono nel mondo, perch\u00e9 abbiano in se stessi la pienezza della mia gioia. Io ho dato loro la tua parola e il mondo li ha odiati, perch\u00e9 essi non sono del mondo, come io non sono del mondo.\nNon prego che tu li tolga dal mondo, ma che tu li custodisca dal Maligno. Essi non sono del mondo, come io non sono del mondo.\nConsacrali nella verit\u00e0. La tua parola \u00e8 verit\u00e0. Come tu hai mandato me nel mondo, anche io ho mandato loro nel mondo; per loro io consacro me stesso, perch\u00e9 siano anch'essi consacrati nella verit\u00e0\u00bb.", "medita": "Ges\u00f9 sta per consegnarsi nelle mani di chi lo uccider\u00e0, e affida i suoi discepoli al Padre attraverso una lunga preghiera che \u00e8 allo stesso tempo una specie di manifesto della vita del credente.\nAl cuore dell'invito di oggi c'\u00e8 la chiamata a essere nel mondo senza essere del mondo. Non \u00e8 una cosa semplice da capire, figuriamoci da vivere. Quello che sembra chiedere Ges\u00f9 ci parla tantissimo in un momento storico come questo in cui come cristiani stiamo faticando a riconquistare credibilit\u00e0. La rivelazione delle tante povert\u00e0 umane, i cambiamenti culturali che non riconoscono pi\u00f9 nella spiritualit\u00e0 cristiana un interlocutore credibile e la fatica della Chiesa a parlare ad un mondo in continuo cambiamento, le conflittualit\u00e0 interne alla comunit\u00e0 cristiana e mille altre cause di scandalo ci fanno sentire giudicati dalla societ\u00e0 e fanno venire la tentazione di rinchiuderci all'interno dei nostri gruppetti comodi nei quali ripararsi da un mondo che sentiamo sempre pi\u00f9 inospitale.\nEppure Ges\u00f9 non prega perch\u00e9 ci tolgano dal mondo, ma per liberarci dal Nemico. Questo mondo quindi \u00e8 il luogo in cui abitiamo, nonostante sia appesantito dalle dinamiche del male. E allora per non farci ferire ci nascondiamo nelle chiese, nei saloni parrocchiali, nei gruppi di preghiera, nelle tante e bellissime esperienze di spiritualit\u00e0 a cui non permettiamo che portino frutto.\nQuesto mondo \u00e8 il luogo in cui abitiamo, non ce n'\u00e8 un altro. Ed \u00e8 qui che possiamo vivere la pace, la gioia che il Signore pu\u00f2 darci. Ma soprattutto, il Signore \u00e8 qui che \u00e8 gi\u00e0 al lavoro! Ma finch\u00e9 saremo in fuga dal mondo non avremo occhi per vedere il Signore che \u00e8 gi\u00e0 qua. (Leonardo Vezzani SJ, dal sito <i>Get up and walk</i>)", "riflettere": "Ges\u00f9 dice che siamo \u201cnel mondo\u201d ma non \u201cdel mondo\u201d. Riusciamo a stare nel mondo pur non essendo mondani oppure desidereremmo omologarci per non sentire il peso di questa chiamata? Siamo di Ges\u00f9, siamo suoi, fin da ora, e Lui prega per noi. Riusciamo a sentire questo amore, questa appartenenza, anche quando ci sentiamo pi\u00f9 soli e fuori luogo?", "preghfin": "Signore, ci mandi nel mondo;\nspesso non ti vediamo e ci sentiamo insicuri\neppure sappiamo che \u00e8 nel mondo che dobbiamo stare,\nnelle strade percorse da tutti i nostri fratelli\nin tutti i luoghi dell'umanit\u00e0.\nNel mandarci per\u00f2 ci raccomandi al Padre\ndi custodirci, tutti e ciascuno.\nSignore Ges\u00f9 donaci di sentire forte questa custodia\ncome una mano salda intorno alla nostra\nmentre ci avventuriamo per le strade del mondo."}