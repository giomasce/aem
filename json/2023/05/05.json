{"day": 5, "month": 5, "year": 2023, "weekday": 5, "date_str": "venerd\u00ec 5 maggio 2023", "quotes": "At 13,26-33; Sal 2", "quote_vangelo": "secondo Giovanni (14,1-6)", "curatore": "Giovanna Cuzzola, Paola Gerbino, Francesca Pennucci e Francesca Telesio", "prevangelo": "", "indications": "", "preghiniz": "Alzo gli occhi verso i monti:\nda dove mi verr\u00e0 l'aiuto?\nIl mio aiuto viene dal Signore,\nche ha fatto cielo e terra.\nNon lascer\u00e0 vacillare il tuo piede,\nnon si addormenter\u00e0 il tuo custode.\nNon si addormenter\u00e0, non prender\u00e0 sonno,\nil custode d'Israele.\nIl Signore \u00e8 il tuo custode,\nil Signore \u00e8 come ombra che ti copre,\ne sta alla tua destra.\nDi giorno non ti colpir\u00e0 il sole,\nn\u00e9 la luna di notte.\nIl Signore ti protegger\u00e0 da ogni male,\negli protegger\u00e0 la tua vita.\nIl Signore veglier\u00e0 su di te, quando esci e quando entri,\nda ora e per sempre.\n<i>(Salmo 120)</i>", "vangelo": "In quel tempo, disse Ges\u00f9 ai suoi discepoli: \u00abNon sia turbato il vostro cuore. Abbiate fede in Dio e abbiate fede anche in me. Nella casa del Padre mio vi sono molte dimore. Se no, vi avrei mai detto: \u201cVado a prepararvi un posto\u201d? Quando sar\u00f2 andato e vi avr\u00f2 preparato un posto, verr\u00f2 di nuovo e vi prender\u00f2 con me, perch\u00e9 dove sono io siate anche voi. E del luogo dove io vado, conoscete la via\u00bb.\nGli disse Tommaso: \u00abSignore, non sappiamo dove vai; come possiamo conoscere la via?\u00bb.\nGli disse Ges\u00f9: \u00abIo sono la via, la verit\u00e0 e la vita. Nessuno viene al Padre se non per mezzo di me\u00bb.", "medita": "La perdita della persona amata lascia in noi un vuoto impossibile da colmare. Qualunque sia la causa di questo abbandono, il nostro cuore \u00e8 attraversato da un senso di impotenza e di ingiustizia. La nostra mente vaga alla ricerca di un perch\u00e9, mentre il corpo \u00e8 orfano di abbracci e di carezze.\nIn questi momenti di sofferenza, il Signore si fa vicino e ci invita a non aver timore. Non chiede di riempire, ma di abitare la nostra solitudine. A volte lo fa fisicamente, con la premura dei fratelli che ci prendono per mano. Altre volte, \u00e8 il suo spirito a camminare accanto a noi.\nIn questi momenti, la nostra relazione con lui si rafforza. Impariamo a conoscerlo, ci lasciamo conoscere. Questa intimit\u00e0 con lui ci rivela la nostra identit\u00e0 di figli amati e ci dona uno sguardo nuovo sulla nostra vita.\nL'amore donato e ricevuto non \u00e8 perso. \u00c8 parte integrante della nostra storia. Tutte le relazioni che ci hanno nutriti, continueranno ad accompagnarci. In un modo nuovo, ma ugualmente pieno. Il passato e il futuro sono legati da fili invisibili di memoria e attesa. Lo smarrimento, il dubbio e la morte lasciano il posto alla Via, la Verit\u00e0 e la Vita. Il caso non esiste. La realt\u00e0 non \u00e8 solo quella che si vede. (Maria Pia S., dal sito <i>Get up and walk</i>)", "riflettere": "Quali esperienze di \u201cassenza\u201d ti hanno avvicinato a Dio? Che cosa significano per te le parole di Ges\u00f9 \u201cIo sono la via, la verit\u00e0 e la vita\u201d?", "preghfin": "Maria, Vergine del Silenzio!\nTu sei silenzio: silenzio di chi veglia,\nsilenzio di chi attende, silenzio di chi scopre una presenza.\nTu sei silenzio: silenzio di chi ama,\nsilenzio di chi serve, silenzio di chi sta presso la croce.\nTu sei silenzio: silenzio di chi piange,\nsilenzio di chi soffre, silenzio di chi porta la sua croce.\nTu sei silenzio: silenzio di chi \u00e8 povero,\nsilenzio di chi \u00e8 semplice, silenzio di chi \u00e8 uno nel suo cuore.\nTu sei silenzio: silenzio di chi prega,\nsilenzio di chi \u00e8 in pace, silenzio di chi sta davanti a Dio.\nSanta Maria, prega per noi!\n<i>(Comunit\u00e0 di Bose)</i>"}