{"day": 13, "month": 5, "year": 2023, "weekday": 6, "date_str": "sabato 13 maggio 2023", "quotes": "At 16,1-10; Sal 99", "quote_vangelo": "secondo Giovanni (15,18-21)", "curatore": "Giovanna Cuzzola, Paola Gerbino, Francesca Pennucci e Francesca Telesio", "prevangelo": "", "indications": "", "preghiniz": "Il mio cuore esulta nel Signore,\nla mia fronte s'innalza grazie al mio Dio.\nSi apre la mia bocca contro i miei nemici,\nperch\u00e9 io godo del beneficio che mi hai concesso.\nNon c'\u00e8 santo come il Signore,\nnon c'\u00e8 rocca come il nostro Dio.\nNon moltiplicate i discorsi superbi,\ndalla vostra bocca non esca arroganza;\nperch\u00e9 il Signore \u00e8 il Dio che sa tutto\ne le sue opere sono rette.\n<i>(Samuele 2, 1--3)</i>", "vangelo": "In quel tempo, disse Ges\u00f9 ai suoi discepoli: \u00abSe il mondo vi odia, sappiate che prima di voi ha odiato me. Se foste del mondo, il mondo amerebbe ci\u00f2 che \u00e8 suo; poich\u00e9 invece non siete del mondo, ma vi ho scelti io dal mondo, per questo il mondo vi odia.\nRicordatevi della parola che io vi ho detto: \u201cUn servo non \u00e8 pi\u00f9 grande del suo padrone\u201d. Se hanno perseguitato me, perseguiteranno anche voi; se hanno osservato la mia parola, osserveranno anche la vostra. Ma faranno a voi tutto questo a causa del mio nome, perch\u00e9 non conoscono colui che mi ha mandato\u00bb.", "medita": "Ges\u00f9 si pone accanto a noi. Anzi, pone noi accanto a Lui. Lui ci \u00e8 gi\u00e0 passato per quella strada: la strada dell'odio, della persecuzione, dell'invidia. Essere suoi \u201camici\u201d significa percorrere quella strada. Vivere nel mondo, tra le persone, porta ognuno di noi ad essere invischiato in dinamiche di egoismo, di autocentrismo, di superficialit\u00e0. Ma Ges\u00f9 ci rassicura: noi non siamo del mondo; non rispondiamo all'odio con l'odio. Se vogliamo vivere, se vogliamo essere con Lui, se vogliamo essere suoi discepoli, la risposta alla realt\u00e0 crudele e faticosa che ci circonda non pu\u00f2 essere che l'amore. Ma proprio questo amore sembra attirare su di noi l'odio. Ed allora? C'\u00e8 un termine che in questi casi mi sembra appropriato: disinnescare. Io ci provo ad amare, ma chi mi sta intorno reagisce in maniera ostile, egoista, subdola? Quante volte ci \u00e8 capitato? Magari nel mondo del lavoro (\u00e8 una lamentela che spesso sentiamo, no?). Disinnescare: non siamo \u201cdel\u201d mondo, ma siamo \u201cnel\u201d mondo; siamo scelti dal Signore, che per primo si \u00e8 attirato l'odio dei suoi contemporanei. E allora? Disinnescare: non permettere che questo odio ci logori, generi in noi rancori, faccia nascere in noi invidia. Non \u00e8 facile: anche noi siamo portati a reagire quando veniamo attaccati. Ed allora diventa un cammino: disinneschiamo in noi quella che pu\u00f2 essere la reazione negativa dentro di noi. Se riusciremo a disinnescare in noi, potremo poi contrapporre alla persecuzione nei nostri confronti la nostra pace interiore. Consola sapere che in quel dirci da parte di Ges\u00f9 che \u00e8 gi\u00e0 accaduto a Lui c'\u00e8 la solidariet\u00e0 di chi ci ama e ci rassicura che sar\u00e0 con noi, non ci abbandoner\u00e0, neppure in questa situazione difficile.", "riflettere": "Nel mondo del lavoro, in famiglia, in parrocchia, nei gruppi cristiani di cui facciamo parte\u2026 ogni luogo della nostra vita pu\u00f2 essere luogo di odio, di invidia, di persecuzione. Ma dove io sento che l'Amore di Dio pu\u00f2 fiorire a tal punto in me da riuscire ad andare incontro all'altro e non contro?", "preghfin": "Il Signore rende povero e arricchisce,\nabbassa ed esalta.\nSolleva dalla polvere il misero,\ninnalza il povero dalle immondizie,\nper farli sedere insieme con i capi del popolo\ne assegnar loro un seggio di gloria.\nPerch\u00e9 al Signore appartengono i cardini della terra\ne su di essi fa poggiare il mondo.\n<i>(Samuele 2, 7--8)</i>"}