{"day": 1, "month": 5, "year": 2023, "weekday": 1, "date_str": "luned\u00ec 1 maggio 2023", "quotes": "At 11,1-18; Sal 41-42", "quote_vangelo": "secondo Giovanni (10,11-18)", "curatore": "Giovanna Cuzzola, Paola Gerbino, Francesca Pennucci e Francesca Telesio", "prevangelo": "", "indications": "San Giuseppe lavoratore\nTempo di Pasqua\nSalterio: quarta settimana", "preghiniz": "Il Signore \u00e8 il mio pastore:\nnon manco di nulla;\nsu pascoli erbosi mi fa riposare\nad acque tranquille mi conduce.\nMi rinfranca, mi guida per il giusto cammino,\nper amore del suo nome.\nSe dovessi camminare in una valle oscura,\nnon temerei alcun male, perch\u00e9 tu sei con me.\nIl tuo bastone e il tuo vincastro\nmi danno sicurezza.\nDavanti a me tu prepari una mensa\nsotto gli occhi dei miei nemici;\ncospargi di olio il mio capo.\nIl mio calice trabocca.\nFelicit\u00e0 e grazia mi saranno compagne\ntutti i giorni della mia vita,\ne abiter\u00f2 nella casa del Signore\nper lunghissimi anni.\n<i>(Salmo 23)</i>", "vangelo": "In quel tempo, Ges\u00f9 disse: \u00abIo sono il buon pastore. Il buon pastore d\u00e0 la propria vita per le pecore. Il mercenario \u2013 che non \u00e8 pastore e al quale le pecore non appartengono \u2013 vede venire il lupo, abbandona le pecore e fugge, e il lupo le rapisce e le disperde; perch\u00e9 \u00e8 un mercenario e non gli importa delle pecore.\nIo sono il buon pastore, conosco le mie pecore e le mie pecore conoscono me, cos\u00ec come il Padre conosce me e io conosco il Padre, e do la mia vita per le pecore. E ho altre pecore che non provengono da questo recinto: anche quelle io devo guidare. Ascolteranno la mia voce e diventeranno un solo gregge, un solo pastore.\nPer questo il Padre mi ama: perch\u00e9 io do la mia vita, per poi riprenderla di nuovo. Nessuno me la toglie: io la do da me stesso. Ho il potere di darla e il potere di riprenderla di nuovo. Questo \u00e8 il comando che ho ricevuto dal Padre mio\u00bb.", "medita": "Nel brano di oggi Ges\u00f9 parla di s\u00e9 come buon Pastore o, come alcuni traducono, come pastore bello. Possiamo contemplare questa bellezza, meditando sulla tre dimensioni che emergono dalle parole di Ges\u00f9.\nLa prima dimensione ci mostra che la cura di cui \u00e8 capace il Pastore non \u00e8 funzionale al proprio interesse, come nel caso del mercenario, ma \u00e8 la misura dell'amore per il gregge che gli \u00e8 stato affidato. Un amore talmente grande da \u201cdare la vita per le proprie pecore\u201d.\nLa seconda riguarda la relazione personale del Pastore con ciascun membro del suo gregge: \u201cIo conosco le mie pecore e le mie pecore conoscono me\u201d, conoscenza che rappresenta la strada per arrivare al Padre. Si tratta di un amore inclusivo (\u201cUn solo gregge, un solo pastore\u201d) che oltrepassa i recinti in cui ci rinchiudiamo o che utilizziamo per escludere gli altri.\nL'ultima dimensione \u00e8 quella filiale: Ges\u00f9 \u00e8 consapevole di essere amato dal Padre e, nella cornice di questo Amore, \u00e8 capace di dare liberamente la propria vita, per riprenderla di nuovo. Anche noi, prendendo Lui come modello, possiamo sperimentare che \u00e8 proprio nella pienezza del dono di s\u00e9, che si d\u00e0 e si riceve la vita. Ges\u00f9\u2014che qui sta parlando ai capi religiosi e si contrappone al loro modo di esercitare il potere sul popolo\u2014afferma che questo modo di amare \u00e8 l'unico comando che ha ricevuto dal Padre. E sar\u00e0 l'unico comando che ci lascia: \u201camatevi gli uni gli altri come io ho amato voi\u201d.", "riflettere": "Qual \u00e8 il Pastore che segui? Qual \u00e8 il modello di vita che ti proponi? Quale comando guida la relazioni di potere che vivi nella tua quotidianit\u00e0?", "preghfin": "Signore fa' che comprendiamo\nil mistero della tua gioia,\ndella tua gloria e della tua croce.\nFa' che possa vedere\nquanto in me c'\u00e8 di aggressivit\u00e0,\ndi resistenza agli altri,\ndi diffidenza,\ndi paura.\nLiberami, Signore,\nchiarisci in me tutto\nci\u00f2 che mi oppone ad altri.\nFammi camminare per il sentiero della tua pace.\n<i>(Carlo Maria Martini)</i>"}