{"day": 21, "month": 5, "year": 2023, "weekday": 7, "date_str": "domenica 21 maggio 2023", "quotes": "At 1,1-11; Sal 46; Ef 1,17-23", "quote_vangelo": "secondo Matteo (28,16-20)", "curatore": "Giovanna Cuzzola, Paola Gerbino, Francesca Pennucci e Francesca Telesio", "prevangelo": "", "indications": "Ascensione del Signore", "preghiniz": "Popoli tutti, battete le mani!\nAcclamate Dio con grida di gioia,\nperch\u00e9 terribile \u00e8 il Signore, l'Altissimo,\ngrande re su tutta la terra.\nEgli ci ha sottomesso i popoli,\nsotto i nostri piedi ha posto le nazioni.\nHa scelto per noi la nostra eredit\u00e0,\norgoglio di Giacobbe che egli ama.\nAscende Dio tra le acclamazioni,\nil Signore al suono di tromba.\nCantate inni a Dio, cantate inni,\ncantate inni al nostro re, cantate inni;\nperch\u00e9 Dio \u00e8 re di tutta la terra,\ncantate inni con arte.\n<i>(Salmo 46)</i>", "vangelo": "In quel tempo, gli undici discepoli andarono in Galilea, sul monte che Ges\u00f9 aveva loro indicato.\nQuando lo videro, si prostrarono. Essi per\u00f2 dubitarono. Ges\u00f9 si avvicin\u00f2 e disse loro: \u00abA me \u00e8 stato dato ogni potere in cielo e sulla terra. Andate dunque e fate discepoli tutti i popoli, battezzandoli nel nome del Padre e del Figlio e dello Spirito Santo, insegnando loro a osservare tutto ci\u00f2 che vi ho comandato. Ed ecco, io sono con voi tutti i giorni, fino alla fine del mondo\u00bb.", "medita": "L'invio dei discepoli da parte di Ges\u00f9 \u00e8 sempre un momento commovente da leggere e meditare. Prendiamoci il tempo di gustare questo passaggio, il Maestro affida il suo gregge a coloro che lo hanno seguito e conosciuto. Sar\u00e0 con loro ogni giorno, \u00e8 con noi ogni giorno, fino alla fine del mondo. E chiede di testimoniare, raccontare, consolare, consegnare la verit\u00e0 a tutti i popoli della terra, come lui ha gi\u00e0 fatto con loro, con noi. L'essere stati suoi discepoli apre la possibilit\u00e0 di diventare luce e lievito per le genti, mostrando l'amore che Cristo ha insegnato proprio offrendo la vita per riscattare la vita di tutti gli altri. Il Figlio \u00e8 divenuto porta verso il cielo, \u00e8 questo il momento di renderne tutti partecipi. I discepoli restano increduli, nonostante tutte le meraviglie viste e il percorso fatto insieme a Ges\u00f9. Sono ancora a chiedersi se sia tutto vero e allo stesso tempo sentono questa chiamata forte che li spinge a muoversi verso la Galilea, aspettando il loro Signore, sperando di vederlo ancora. La loro vita ricever\u00e0 senso dalla missione di evangelizzare tutti i popoli, fino ai confini del mondo, insegnando ogni cosa che gli aveva comandato. Senza paura, solo con la certezza di chi \u00e8 e sar\u00e0 il Maestro, delle sue parole di vita eterna.", "riflettere": "Provo a riflettere su quanto io mi senta discepola di Cristo. Cosa sto facendo per il Signore? Quanto riesco a dare testimonianza nella mia quotidianit\u00e0? A volte mi sembra di perdere l'entusiasmo, allora ho bisogno di tornare all'essenza, di ricordare quanto l'amore di Dio sia potente e quanto sia bello condividerne la profondit\u00e0. Anche con le persone che apparentemente non possono percepirla.", "preghfin": "Signore Ges\u00f9, tu hai chiamato gli apostoli a stare con te,\na vivere di te, per poi mandarli in tutto il mondo,\nsegni della tua presenza, voce della tua Parola,\nstrumenti di guarigione e di vita nuova.\nContinua, ti preghiamo, a chiamare nuovi apostoli\ne missionari del tuo Regno.\nDona alla tua Chiesa\nmissionari e missionarie\nche portino il Vangelo in ogni angolo del mondo,\nche facciano conoscere il tuo volto\nad ogni uomo che ti cerca,\nche estendano la tua forza sanante\nsu ogni sofferenza e oppressione. Amen.\n<i>(dalla preghiera del Seminario teologico internazionale di Monza)</i>"}