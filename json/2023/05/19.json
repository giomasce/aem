{"day": 19, "month": 5, "year": 2023, "weekday": 5, "date_str": "venerd\u00ec 19 maggio 2023", "quotes": "At 18,9-18; Sal 46", "quote_vangelo": "secondo Giovanni (16,20-23a)", "curatore": "Giovanna Cuzzola, Paola Gerbino, Francesca Pennucci e Francesca Telesio", "prevangelo": "", "indications": "", "preghiniz": "Grandi cose ha fatto il Signore per noi:\neravamo pieni di gioia.\nRistabilisci, Signore, la nostra sorte,\ncome i torrenti del Negheb.\nChi semina nelle lacrime\nmieter\u00e0 nella gioia.\nNell'andare, se ne va piangendo,\nportando la semente da gettare,\nma nel tornare, viene con gioia,\nportando i suoi covoni.\n<i>(Salmo 125)</i>", "vangelo": "In quel tempo, disse Ges\u00f9 ai suoi discepoli: \u00abIn verit\u00e0, in verit\u00e0 io vi dico: voi piangerete e gemerete, ma il mondo si rallegrer\u00e0. Voi sarete nella tristezza, ma la vostra tristezza si cambier\u00e0 in gioia.\nLa donna, quando partorisce, \u00e8 nel dolore, perch\u00e9 \u00e8 venuta la sua ora; ma, quando ha dato alla luce il bambino, non si ricorda pi\u00f9 della sofferenza, per la gioia che \u00e8 venuto al mondo un uomo. Cos\u00ec anche voi, ora, siete nel dolore; ma vi vedr\u00f2 di nuovo e il vostro cuore si rallegrer\u00e0 e nessuno potr\u00e0 togliervi la vostra gioia. Quel giorno non mi domanderete pi\u00f9 nulla\u00bb.", "medita": "Quanta cura pone Ges\u00f9 nel preparare i suoi discepoli a questo passaggio fondamentale, doloroso come un parto per una donna e altrettanto gioioso nei risultati, negli effetti che avr\u00e0. La nostra umanit\u00e0 ci pone di fronte al limite della morte, della sofferenza per essa, cui non possiamo sottrarci. Il Signore ne \u00e8 consapevole, sa che il suo essere stato uomo comporter\u00e0 una mancanza nei discepoli e anche uno smarrimento forte per l'assenza del loro Maestro. Come procedere? Come fare a scacciare via quel vuoto, quel senso di perdita e impotenza? \u201cLa vostra tristezza si cambier\u00e0 in gioia\u201d, perch\u00e9 li vedr\u00e0 di nuovo. Ges\u00f9 promette di farsi vedere ancora e da quel momento tutto sar\u00e0 chiaro. Ai discepoli chiede fede e pazienza, nient'altro. C'\u00e8 da attendere il momento della gioia, c'\u00e8 da passare attraverso il deserto mentre si aspetta che finalmente fiorisca.", "riflettere": "Nei momenti in cui ci sentiamo distanti da Ges\u00f9, invochiamo il suo nome e attendiamo fiduciosi il suo ritorno. Le nostre lacrime non sono mai vane agli occhi del Signore!", "preghfin": "Prendi, Signore, e ricevi\ntutta la mia libert\u00e0,\nla memoria, l'intelligenza, la volont\u00e0.\nPrendi, signore, e ricevi\ntutto quello che ho e possiedo.\nTu me lo hai donato, Signore,\na te lo rendo, a te lo affido.\nTutto \u00e8 tuo, Dio mio:\ndi tutto disponi secondo il tuo volere.\nDammi il tuo amore e la tua grazia:\nquesto mi basta.\nNon ti chiedo altro, Signore, Dio mio.\nAmen.\n<i>(Sant'Ignazio di Loyola)</i>"}