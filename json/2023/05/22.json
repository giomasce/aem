{"day": 22, "month": 5, "year": 2023, "weekday": 1, "date_str": "luned\u00ec 22 maggio 2023", "quotes": "At 19,1-8; Sal 67", "quote_vangelo": "secondo Giovanni (16,29-33)", "curatore": "Giovanna Cuzzola, Paola Gerbino, Francesca Pennucci e Francesca Telesio", "prevangelo": "", "indications": "", "preghiniz": "I giusti invece si rallegrino,\nesultino davanti a Dio\ne cantino di gioia.\nCantate a Dio, inneggiate al suo nome,\nspianate la strada a chi cavalca le nubi:\n\u201cSignore\u201d \u00e8 il suo nome,\ngioite davanti a lui.\nPadre degli orfani e difensore delle vedove\n\u00e8 Dio nella sua santa dimora.\nAi derelitti Dio fa abitare una casa,\nfa uscire con gioia i prigionieri.\n<i>(Salmo 67)</i>", "vangelo": "In quel tempo, dissero i discepoli a Ges\u00f9: \u00abEcco, ora parli apertamente e non pi\u00f9 in modo velato. Ora sappiamo che tu sai tutto e non hai bisogno che alcuno t'interroghi. Per questo crediamo che sei uscito da Dio\u00bb.\nRispose loro Ges\u00f9: \u00abAdesso credete? Ecco, viene l'ora, anzi \u00e8 gi\u00e0 venuta, in cui vi disperderete ciascuno per conto suo e mi lascerete solo; ma io non sono solo, perch\u00e9 il Padre \u00e8 con me.\nVi ho detto questo perch\u00e9 abbiate pace in me. Nel mondo avete tribolazioni, ma abbiate coraggio: io ho vinto il mondo!\u00bb.", "medita": "I discepoli in questa pagina fanno una professione di fede. Essa \u00e8 da un lato frutto di un cammino fatto, di un \u201cparlare pi\u00f9 aperto\u201d che viene da una relazione che si \u00e8 sviluppata nel tempo. Da un altro punto di vista \u00e8 una professione di fede molto intellettuale, legata a ci\u00f2 che Ges\u00f9 sa, legata a quello che i discepoli pensano di Dio. Ges\u00f9 non sminuisce la loro professione di fede, ma la rimette nella giusta prospettiva, anticipandogli quello che sar\u00e0 durante la Passione. Si tratta di una realt\u00e0 dura da accettare. Immagino lo scoraggiamento nei discepoli, che immagino aggrappati\u2014come io sono spesso aggrappata\u2014alla loro piccola scintilla di fede, che pensavano oggi pi\u00f9 forte di ieri. Ma la realt\u00e0 dura di fronte alla quale Ges\u00f9 mette i discepoli non \u00e8 l\u00ec per scoraggiarli o per farli sentire in colpa. Anzi al contrario Ges\u00f9 dice queste cose perch\u00e9 i discepoli \u201cabbiano pace in Lui\u201d e non solo ora, quando sono in una situazione di tranquillit\u00e0, in cui sentono la loro fede forte, ma anche perch\u00e9 possano ritrovare la pace quando saranno distanti da Ges\u00f9, lo avranno lasciato solo e faranno esperienza del loro limite e della loro ipocrisia. Ges\u00f9 in questa pagina di Vangelo ricorda ai discepoli, e ricorda anche a noi, che Lui ha vinto il mondo e che il nostro compito non \u00e8 vincere il mondo da soli, con uno sforzo volontaristico, ma riconoscere che \u00e8 Lui a vincere il mondo. \u201cPace\u201d e \u201ccoraggio\u201d sono le due parole con cui i discepoli sono lasciati, non evitando le tribolazioni, n\u00e9 la durezza del loro limite e del loro peccato (\u201cvi disperderete [\u2026] e mi lascerete solo\u201d) ma perch\u00e9 Ges\u00f9 \u00e8 pi\u00f9 forte sia del mondo che del peccato.", "riflettere": "Considero la fede una piccola conquista oppure la riconosco come dono? Quando mi riconosco \u201cdisperso\u201d e lontano dal Signore, vivo questa cosa come una sconfitta personale oppure mi faccio raggiungere dal Suo amore che mi cerca, mi d\u00e0 pace e mi incoraggia?", "preghfin": "Signore, sentiti dire che ti lascer\u00f2 solo\nnel momento della prova\nmi atterrisce, ma Tu mi conosci.\nLe tue parole non sono di giudizio,\ntanto meno di condanna.\nMi fai sentire oggi la tua vicinanza\nperch\u00e9 allora, quando cadr\u00f2,\nio non sia disperata,\nma trovi, ancora una volta\nrifugio e coraggio\nnel Tuo amore che salva."}