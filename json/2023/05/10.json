{"day": 10, "month": 5, "year": 2023, "weekday": 3, "date_str": "mercoled\u00ec 10 maggio 2023", "quotes": "At 15,1-6; Sal 121", "quote_vangelo": "secondo Giovanni (15,1-8)", "curatore": "Giovanna Cuzzola, Paola Gerbino, Francesca Pennucci e Francesca Telesio", "prevangelo": "", "indications": "", "preghiniz": "Signore,\nnella nostra quotidianit\u00e0 ci sentiamo spesso soli,\nlontani dai fratelli, lontani da Te.\nTi preghiamo perch\u00e9, come i tralci che sono attaccati alla vite,\nsenza la quale non possono vivere,\nanche noi ci lasciamo invadere dal Tuo amore\ne con fiducia rimaniamo attaccati alla sorgente di vita.\nDonaci di essere un tutt'uno con Te e coi fratelli\nogni giorno della nostra vita.\nInsegnaci a riconoscere la Tua presenza nei fratelli.\nAiutaci ad aprire il nostro cuore al Tuo amore,\nsenza timore di perdere qualcosa. Amen.", "vangelo": "In quel tempo, disse Ges\u00f9 ai suoi discepoli: \u00abIo sono la vite vera e il Padre mio \u00e8 l'agricoltore. Ogni tralcio che in me non porta frutto, lo taglia, e ogni tralcio che porta frutto, lo pota perch\u00e9 porti pi\u00f9 frutto. Voi siete gi\u00e0 puri, a causa della parola che vi ho annunciato.\nRimanete in me e io in voi. Come il tralcio non pu\u00f2 portare frutto da se stesso se non rimane nella vite, cos\u00ec neanche voi se non rimanete in me. Io sono la vite, voi i tralci. Chi rimane in me, e io in lui, porta molto frutto, perch\u00e9 senza di me non potete far nulla. Chi non rimane in me viene gettato via come il tralcio e secca; poi lo raccolgono, lo gettano nel fuoco e lo bruciano.\nSe rimanete in me e le mie parole rimangono in voi, chiedete quello che volete e vi sar\u00e0 fatto. In questo \u00e8 glorificato il Padre mio: che portiate molto frutto e diventiate miei discepoli\u00bb.", "medita": "Ges\u00f9 ci d\u00e0 un'immagine molto bella ed allo stesso tempo articolata di Dio. Dio \u00e8 l'agricoltore, colui che si prende cura della vigna. Il lavoro della vigna \u00e8 lungo, richiede pazienza e dedizione. La vite va piantata, ha necessit\u00e0 di tempi lunghi per crescere, va innaffiata costantemente, va nutrita. I primi anni sono anni di dedizione e cura dell'agricoltore, poi, negli anni successivi, porta frutto, finalmente. Ma anche quando porta frutto il lavoro dell'agricoltore non \u00e8 terminato. Cos\u00ec Dio, agricoltore, si dedica con dedizione a ciascuno di noi figli, affinch\u00e9 il Suo amore, l'amore che Lui nutre nei nostri confronti, possa portare frutto in noi, possa a sua volta far nascere in noi l'amore. Ma la vigna \u00e8 composta dalle viti, quelle parti che sono vere, che danno davvero frutto, e dai tralci, che sono secondari, nel senso che, se non rimangono attaccati alla vite, non riescono da soli a dare frutto. Ges\u00f9, vite vera, che d\u00e0 frutto, che ama ciascuno di noi incondizionatamente, ci dice che se rimaniamo in Lui, se amiamo come Lui ci insegna, se abbiamo fede nel Suo amore e nell'amore del Padre, anche noi possiamo divenire fecondi, anche noi possiamo amare e possiamo godere di quella gioia che scaturisce solo da Dio. Ges\u00f9 si fa tramite perch\u00e9 anche noi, attraverso Lui, possiamo amare e sentirci amati da Dio. Il tralcio \u00e8 un ramo giovane, che cresce attaccato alla vite, oppure un ramo vecchio ed essiccato. Nel primo caso prende la sua forza vitale dalla vite ed allora pu\u00f2 portare frutto. Nel secondo caso viene tagliato perch\u00e9 in lui non scorre pi\u00f9 la linfa vitale. Cos\u00ec ognuno di noi pu\u00f2 essere un tralcio giovane, ricco di linfa, e pu\u00f2 portare frutto nella propria vita e nella vita altrui, amando e lasciandosi amare, come Ges\u00f9 ci ha insegnato con la Parola che ci ha donato, con il Suo esempio e con il Suo stesso amore. Oppure possiamo divenire tralci secchi, senza frutto, che bastano a se stessi. \u00c8 davvero bello pensare che il nostro Signore non ci ha lasciato un messaggio, ma \u00e8 Lui stesso il messaggio: \u201cSe rimanete in me ed io in voi\u201d; noi siamo chiamati ad essere un tutt'uno con Lui, a vivere profondamente in comunione col Signore questo amore che trasforma, che riempie il cuore, che ci accarezza con la tenerezza di una mamma. Dio \u00e8 con noi, coma la linfa vitale della vite percorre i tralci e fa in modo che portino frutto. Dobbiamo solo permettergli di farlo.", "riflettere": "Se trascuriamo la preghiera e se il tralcio non resta unito alla vite, seccher\u00e0. Questa unione del tralcio con la vite \u00e8 la preghiera. Se quest'aggancio c'\u00e8, allora c'\u00e8 amore, e gioia; allora soltanto saremo l'irradiazione dell'Amore di Dio, la speranza dell'eterna felicit\u00e0, la fiamma di amore ardente. Perch\u00e9? Perch\u00e9 siamo una cosa sola con Ges\u00f9. Se tu vuoi sinceramente imparare a pregare osserva il silenzio. (Madre Teresa di Calcutta, <i>La mia regola</i>, Piemme, 1995)", "preghfin": "Ma il Signore \u00e8 nella dimora del suo Santo,\nil Signore ha nei cieli il suo trono.\nI suoi occhi sempre aperti osservano,\nle sue pupille scrutano gli uomini.\nIl Signore scruta il giusto e il malvagio,\ndetesta chi ama la violenza.\nFar\u00e0 piovere brace, fuoco e zolfo sui malvagi,\nporzione del loro calice sar\u00e0 vento bruciante.\nIl Signore \u00e8 giusto e ama le azioni di giustizia,\ni giusti contempleranno il suo volto.\n<i>(Salmo 11)</i>"}