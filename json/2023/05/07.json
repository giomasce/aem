{"day": 7, "month": 5, "year": 2023, "weekday": 7, "date_str": "domenica 7 maggio 2023", "quotes": "At 6,1-7; Sal 32; 1Pt 2,4-9", "quote_vangelo": "secondo Giovanni (14,1-12)", "curatore": "Giovanna Cuzzola, Paola Gerbino, Francesca Pennucci e Francesca Telesio", "prevangelo": "", "indications": "Salterio: prima settimana", "preghiniz": "Una cosa ho chiesto al Signore,\nquesta sola io cerco:\nabitare nella casa del Signore\ntutti i giorni della mia vita,\nper gustare la dolcezza del Signore\ned ammirare il suo santuario.\nDi te ha detto il mio cuore: \u00abCercate il suo volto\u00bb;\nil tuo volto, Signore, io cerco.\nNon nascondermi il tuo volto,\nnon respingere con ira il tuo servo.\nSei tu il mio aiuto, non lasciarmi,\nnon abbandonarmi, Dio della mia salvezza.\n<i>(Salmo 26)</i>", "vangelo": "In quel tempo, Ges\u00f9 disse ai suoi discepoli: \u00abNon sia turbato il vostro cuore. Abbiate fede in Dio e abbiate fede anche in me. Nella casa del Padre mio vi sono molte dimore. Se no, vi avrei mai detto: \u201cVado a prepararvi un posto\u201d? Quando sar\u00f2 andato e vi avr\u00f2 preparato un posto, verr\u00f2 di nuovo e vi prender\u00f2 con me, perch\u00e9 dove sono io siate anche voi. E del luogo dove io vado, conoscete la via\u00bb.\nGli disse Tommaso: \u00abSignore, non sappiamo dove vai; come possiamo conoscere la via?\u00bb. Gli disse Ges\u00f9: \u00abIo sono la via, la verit\u00e0 e la vita. Nessuno viene al Padre se non per mezzo di me. Se avete conosciuto me, conoscerete anche il Padre mio: fin da ora lo conoscete e lo avete veduto\u00bb.\nGli disse Filippo: \u00abSignore, mostraci il Padre e ci basta\u00bb. Gli rispose Ges\u00f9: \u00abDa tanto tempo sono con voi e tu non mi hai conosciuto, Filippo? Chi ha visto me, ha visto il Padre. Come puoi tu dire: \u201cMostraci il Padre\u201d? Non credi che io sono nel Padre e il Padre \u00e8 in me? Le parole che io vi dico, non le dico da me stesso; ma il Padre, che rimane in me, compie le sue opere.\nCredete a me: io sono nel Padre e il Padre \u00e8 in me. Se non altro, credetelo per le opere stesse.\nIn verit\u00e0, in verit\u00e0 io vi dico: chi crede in me, anch'egli compir\u00e0 le opere che io compio e ne compir\u00e0 di pi\u00f9 grandi di queste, perch\u00e9 io vado al Padre\u00bb.", "medita": "All'inizio del brano Ges\u00f9 esorta i discepoli a non avere paura, a superare il timore con una esperienza di affidamento. Ges\u00f9 spiega che la sua partenza \u00e8 necessaria per prepararci una strada, per renderla possibile. Il suo andare \u00e8 necessario affinch\u00e9 noi possiamo seguirlo.\nTommaso con la sua domanda (\u00abSignore, non sappiamo dove vai; come possiamo conoscere la via?\u00bb) esprime una esigenza di concretezza comprensibile, che \u00e8 anche la nostra. Tuttavia nelle sue parole possiamo riconoscere di nuovo la dinamica della paura. \u00c8 a questa mancanza di fede/fiducia che Ges\u00f9 risponde, proponendosi come la Via, la Verit\u00e0, e la Vita. Esorta Tommaso, i discepoli ed anche noi a stare tranquilli perch\u00e9 c'\u00e8 Lui: qualcosa di pi\u00f9 di una direzione, di una strada, di una spiegazione teorica. Non ci sono altre strade se non quella della fiducia.\nPrefigurando la sua partenza, Ges\u00f9 ci mette di fronte al dramma dell'abbandono per guarirci. La sua assenza lascia spazio all'incontro, nella libert\u00e0, con Lui e con il Padre. Il suo amore per noi lo porta a fare un passo indietro, per farci fare un passo in avanti nella dimensione dell'affidamento.\nGes\u00f9 completa il suo discorso aggiungendo che \u00e8 Lui la strada per arrivare al Padre. \u00c8 una affermazione molto radicale, la cui accettazione rappresenta un punto di snodo per la nostra fede. Dirci cristiani vuol dire affermare che solo credendo in Ges\u00f9 possiamo arrivare al Padre. Questo non esclude che ci siano altre vie per arrivare al Figlio. Troviamo, infatti, sparsi ovunque semi di bellezza, di verit\u00e0, di giustizia che ci portano all'amore di Cristo; infinite sono le strade che ci portano a percorrere la sua strada.\nAnche noi cadiamo nella tentazione di dire, con Filippo: \u201cMostraci il Padre e ci basta\u201d. Nella sua risposta Ges\u00f9 ci mette di fronte alla nostra cecit\u00e0: pensiamo di poter credere in Dio solo se possiamo vederlo, senza intermediari. Ges\u00f9 ci invita ancora una volta, senza se e senza ma, a trovare Dio in Lui, nella Sua Parola, nel volto dei fratelli.", "riflettere": "Di che cosa hai paura? Chi o che cosa ti aiuta ad avere fiducia? Quali strade ti portano a Ges\u00f9?", "preghfin": "Apri i nostri occhi, Signore,\nperch\u00e9 possiamo vedere te nei nostri fratelli e sorelle.\nApri le nostre orecchie, Signore,\nperch\u00e9 possiamo udire le invocazioni\ndi chi ha fame, freddo, paura e di chi \u00e8 oppresso.\nApri il nostro cuore, Signore,\nperch\u00e9 impariamo ad amarci gli uni gli altri come tu ci ami.\nDonaci di nuovo il tuo Spirito, Signore,\nperch\u00e9 diventiamo un cuor solo ed un'anima sola, nel tuo nome. Amen.\n<i>(Madre Teresa di Calcutta)</i>"}