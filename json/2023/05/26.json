{"day": 26, "month": 5, "year": 2023, "weekday": 5, "date_str": "venerd\u00ec 26 maggio 2023", "quotes": "At 25,13-21; Sal 102", "quote_vangelo": "secondo Giovanni (21,15-19)", "curatore": "Giovanna Cuzzola, Paola Gerbino, Francesca Pennucci e Francesca Telesio", "prevangelo": "", "indications": "San Filippo Neri", "preghiniz": "Benedici il Signore, anima mia,\nquanto \u00e8 in me benedica il suo santo nome.\nBenedici il Signore, anima mia,\nnon dimenticare tanti suoi benefici.\nPerch\u00e9 quanto il cielo \u00e8 alto sulla terra,\ncos\u00ec la sua misericordia \u00e8 potente su quelli che lo temono;\nquanto dista l'oriente dall'occidente,\ncos\u00ec egli allontana da noi le nostre colpe.\n<i>(Salmo 102)</i>", "vangelo": "In quel tempo, [quando si fu manifestato ai discepoli ed] essi ebbero mangiato, Ges\u00f9 disse a Simon Pietro: \u00abSimone, figlio di Giovanni, mi ami pi\u00f9 di costoro?\u00bb. Gli rispose: \u00abCerto, Signore, tu lo sai che ti voglio bene\u00bb. Gli disse: \u00abPasci i miei agnelli\u00bb.\nGli disse di nuovo, per la seconda volta: \u00abSimone, figlio di Giovanni, mi ami?\u00bb. Gli rispose: \u00abCerto, Signore, tu lo sai che ti voglio bene\u00bb. Gli disse: \u00abPascola le mie pecore\u00bb.\nGli disse per la terza volta: \u00abSimone, figlio di Giovanni, mi vuoi bene?\u00bb. Pietro rimase addolorato che per la terza volta gli domandasse \u201cMi vuoi bene?\u201d, e gli disse: \u00abSignore, tu conosci tutto; tu sai che ti voglio bene\u00bb. Gli rispose Ges\u00f9: \u00abPasci le mie pecore. In verit\u00e0, in verit\u00e0 io ti dico: quando eri pi\u00f9 giovane ti vestivi da solo e andavi dove volevi; ma quando sarai vecchio tenderai le tue mani, e un altro ti vestir\u00e0 e ti porter\u00e0 dove tu non vuoi\u00bb.\nQuesto disse per indicare con quale morte egli avrebbe glorificato Dio. E, detto questo, aggiunse: \u00abSeguimi\u00bb.", "medita": "Ges\u00f9 appare di nuovo. La scena del Vangelo di oggi si pone dopo un episodio di pesca miracolosa. Gli apostoli hanno di nuovo fatto esperienza della sovrabbondanza, fisica e spirituale, della vita con Ges\u00f9. Ges\u00f9 si concentra su Simon Pietro. \u00c8 interessante l'uso dei nomi: il narratore, Giovanni, si riferisce a Pietro come \u201cSimon Pietro\u201d, con entrambi i suoi nomi; Ges\u00f9 invece lo chiama \u201cSimone, figlio di Giovanni\u201d, torna alle origini, ripercorre e racchiude tutta la storia del discepolo.\nGes\u00f9 fa a Pietro tre domande, tre domande sull'amore. Tre domande, come il triplice rinnegamento di Pietro. Lo fa per ricostruire una relazione, non per far sentire in colpa Pietro, che pure penso si senta in colpa. Pietro \u00e8 il discepolo che pi\u00f9 di tutti mi pare abbia grandi slanci e grandi cadute. La sua forza sta ogni volta nel rialzarsi, nel ritrovare il suo senso e il suo centro nella relazione con Ges\u00f9, fino a dare a sua volta la vita per il Vangelo. Ges\u00f9 lo chiama a un compito alto, a una missione difficilissima, nonostante le sue cadute, o forse proprio per questa sua resilienza. La risposta di Pietro, oggi, dopo l'esperienza del fallimento e del tradimento, non \u00e8 pi\u00f9 fondata sulle sue forze, ma sulla fiducia in Ges\u00f9. La chiesa di Pietro, che cade ma ogni volta si rialza e si ricentra nella relazione forte e intima con Ges\u00f9, \u00e8 la chiesa che riconosco mia, di cui voglio, con i miei limiti, le mie cadute e il mio desiderio di \u201cvoler bene\u201d a Ges\u00f9, fare parte.", "riflettere": "Mi immergo nella scena, mi immedesimo in Pietro. Sento queste domande di Ges\u00f9 risuonare forte in me: \u201cMi ami tu?\u201d. Guardo la piccolezza del mio amore, i miei limiti, ma anche il mio desiderio di stare in relazione con Ges\u00f9, col maestro che decide di camminare al mio fianco, che mi cerca nonostante i miei tradimenti.", "preghfin": "Vieni, o Spirito santo,\ne da' a noi un cuore grande,\naperto alla tua silenziosa\ne potente parola ispiratrice,\ne chiuso a ogni meschina ambizione,\nun cuore grande e forte ad amare tutti,\na tutti servire, con tutti soffrire,\nun cuore grande, forte,\nsolo beato di palpitare col cuore di Dio.\n<i>(Papa Paolo VI)</i>"}