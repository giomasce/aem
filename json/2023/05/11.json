{"day": 11, "month": 5, "year": 2023, "weekday": 4, "date_str": "gioved\u00ec 11 maggio 2023", "quotes": "At 15,7-21; Sal 95", "quote_vangelo": "secondo Giovanni (15,9-11)", "curatore": "Giovanna Cuzzola, Paola Gerbino, Francesca Pennucci e Francesca Telesio", "prevangelo": "", "indications": "", "preghiniz": "Cantate al Signore un canto nuovo,\nperch\u00e9 ha compiuto meraviglie.\nGli ha dato vittoria la sua destra\ne il suo braccio santo.\nIl Signore ha fatto conoscere la sua salvezza,\nagli occhi delle genti ha rivelato la sua giustizia.\nEgli si \u00e8 ricordato del suo amore,\ndella sua fedelt\u00e0 alla casa d'Israele.\nTutti i confini della terra hanno veduto\nla vittoria del nostro Dio.\nAcclami il Signore tutta la terra,\ngridate, esultate, cantate inni!\n<i>(Salmo 97)</i>", "vangelo": "In quel tempo, disse Ges\u00f9 ai suoi discepoli: \u00abCome il Padre ha amato me, anche io ho amato voi. Rimanete nel mio amore.\nSe osserverete i miei comandamenti, rimarrete nel mio amore, come io ho osservato i comandamenti del Padre mio e rimango nel suo amore.\nVi ho detto queste cose perch\u00e9 la mia gioia sia in voi e la vostra gioia sia piena\u00bb.", "medita": "Dio \u00e8 amore infinito. Quante volte ce lo sentiamo ripetere? Ma cosa significa? Ecco, qui san Giovanni ce lo mostra. Dio ama suo figlio Ges\u00f9. Lo ama come un padre ama suo figlio, di quell'amore che ogni genitore prova verso il proprio figlio: un amore che non ha confini, che \u00e8 talmente grande ed incontenibile, per cui il padre, la madre \u00e8 pronta a dare la vita stessa per il figlio. E forse l'amore di Dio neppure \u00e8 questo: \u00e8 di pi\u00f9. Di questo stesso amore infinito\u2014che forse conosceremo soltanto quando saremo in Paradiso\u2014Ges\u00f9 ama ognuno di noi. E non ci ama per meriti particolari: ci ama e basta. Ci ama proprio perch\u00e9 Lui stesso riceve dal Padre questo grande amore. Ed allora anche noi siamo ricolmi dell'amore di Ges\u00f9 e contemporaneamente di quello del Padre. Mi gira la testa a pensare quanto sono amata. Ed io? Come posso davvero sperimentare questo amore cos\u00ec grande, cos\u00ec profondo, gratuito ed infinito? Amando, amando gli altri ed attraverso di loro amando il Padre ed il Figlio. Concretamente, noi sappiamo che Dio ci ama: ce l'hanno sempre ripetuto, fin da piccoli. Ma come ci accorgiamo di questo amore? Siamo uomini: abbiamo bisogno anche di \u201ctoccare con mano\u201d. La grandezza dell'Amore di Dio e del Suo figlio \u00e8 che noi lo posiamo sperimentare attraverso i fratelli. Ed allora questo Amore non solo ci rende figli, ma ci rende fratelli. E non solo questo Amore possiamo credere che esista, ma possiamo sperimentarlo quotidianamente attraverso il nostro prossimo. Come? Osservando il comandamento che Ges\u00f9 ci ha donato: amare. Amiamo e lasciamoci amare. E troveremo la gioia. Il Signore ce lo ha promesso. La gioia, quella vera, la perfetta letizia di San Francesco, quella del cuore. Se apriamo il nostro cuore a Dio e gli permettiamo di farci sentire amati attraverso gli altri e di amare gli altri attraverso di noi, scopriremo la gioia. La nostra fatica \u00e8 non opporci col nostro egoismo all'amore di Dio.", "riflettere": "Ecco, Dio ci ama mentre siamo peccatori, non perch\u00e9 siamo buoni o in grado di restituirgli qualcosa. L'amore di Dio \u00e8 un amore sempre in eccesso, sempre oltre i calcoli, sempre sproporzionato. Oggi chiede anche a noi di vivere in questo modo, perch\u00e9 solo cos\u00ec lo testimonieremo davvero. (Papa Francesco, <i>Angelus</i> del 19 febbraio 2023)", "preghfin": "Cantate inni al Signore con la cetra,\ncon la cetra e al suono di strumenti a corde;\ncon le trombe e al suono del corno\nacclamate davanti al re, il Signore.\nRisuoni il mare e quanto racchiude, il mondo e i suoi abitanti.\nI fiumi battano le mani, esultino insieme le montagne\ndavanti al Signore che viene a giudicare la terra:\ngiudicher\u00e0 il mondo con giustizia e i popoli con rettitudine.\n<i>(Salmo 97)</i>"}