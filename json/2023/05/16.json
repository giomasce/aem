{"day": 16, "month": 5, "year": 2023, "weekday": 2, "date_str": "marted\u00ec 16 maggio 2023", "quotes": "At 16,22-34; Sal 137", "quote_vangelo": "secondo Giovanni (16,5-11)", "curatore": "Giovanna Cuzzola, Paola Gerbino, Francesca Pennucci e Francesca Telesio", "prevangelo": "", "indications": "", "preghiniz": "Rendo grazie al tuo nome per il tuo amore e la tua fedelt\u00e0:\nhai reso la tua promessa pi\u00f9 grande del tuo nome.\nNel giorno in cui ti ho invocato, mi hai risposto,\nhai accresciuto in me la forza.\nSe cammino in mezzo al pericolo,\ntu mi ridoni vita;\ncontro la collera dei miei avversari stendi la tua mano\ne la tua destra mi salva.\nIl Signore far\u00e0 tutto per me.\nSignore, il tuo amore \u00e8 per sempre:\nnon abbandonare l'opera delle tue mani.\n<i>(Salmo 137)</i>", "vangelo": "In quel tempo, disse Ges\u00f9 ai suoi discepoli: \u00abOra vado da colui che mi ha mandato e nessuno di voi mi domanda: \u201cDove vai?\u201d. Anzi, perch\u00e9 vi ho detto questo, la tristezza ha riempito il vostro cuore. Ma io vi dico la verit\u00e0: \u00e8 bene per voi che io me ne vada, perch\u00e9, se non me ne vado, non verr\u00e0 a voi il Par\u00e0clito; se invece me ne vado, lo mander\u00f2 a voi. E quando sar\u00e0 venuto, dimostrer\u00e0 la colpa del mondo riguardo al peccato, alla giustizia e al giudizio. Riguardo al peccato, perch\u00e9 non credono in me; riguardo alla giustizia, perch\u00e9 vado al Padre e non mi vedrete pi\u00f9; riguardo al giudizio, perch\u00e9 il principe di questo mondo \u00e8 gi\u00e0 condannato\u00bb.", "medita": "Le vie del Signore non sono le nostre vie. Ci viene sempre chiesto di affidarci, di provare ad andare oltre le nostre reazioni umane, di scoramento e di incomprensione, di impazienza e di paura. Dio ha in mente un percorso che \u00e8 per noi meglio di qualsiasi altro possiamo immaginare o volere. Questo non limita la nostra libert\u00e0, anzi la chiama in gioco. Libert\u00e0 di scegliere qualcosa che umanamente non sembra aver senso, libert\u00e0 di mettersi in cammino su una Parola che \u00e8 vita anche quando sembra non assicurare niente. E Ges\u00f9, che sa di dover andare, non ci lascia mai soli. Ci consegna il Paraclito, che \u00e8 forza nel cammino e speranza nella fatica. Coraggio, non temere! Sar\u00e0 lo Spirito stesso a guidarci nel comprendere gli avvenimenti incredibili che troveremo sulla nostra strada. Niente e nessuno pu\u00f2 separarci da Dio, n\u00e9 la giustizia n\u00e9 l'ingiustizia umana. Ogni momento \u00e8 propizio per scegliere Ges\u00f9 e il suo insegnamento, quantomeno nel nostro cuore. Alleniamoci a sentire la sua presenza, affidiamoci alla sua Provvidenza, gioiamo quando sentiamo il suo sostegno. Siamo figli e figlie amate, \u00e8 questa la nostra salvezza certa.", "riflettere": "Preghiamo perch\u00e9 il Signore rafforzi il nostro cuore e ci orienti verso la sua via. A volte ogni curva sembra un pericolo, una deviazione dal percorso coerente. E se fosse invece un'opportunit\u00e0? Restiamo curiosi di scoprire la strada che Dio apre nei nostri deserti ogni giorno.", "preghfin": "O alto e glorioso Dio,\nillumina le tenebre del cuore mio.\nDammi una fede retta,\nsperanza certa,\ncarit\u00e0 perfetta,\numilt\u00e0 profonda.\nDammi, Signore,\nsenno e discernimento\nper compiere la tua vera\ne santa volont\u00e0.\nAmen.\n<i>(San Francesco d'Assisi)</i>"}