{"day": 14, "month": 5, "year": 2023, "weekday": 7, "date_str": "domenica 14 maggio 2023", "quotes": "At 8,5-8.14-17; Sal 65; 1Pt 3,15-18", "quote_vangelo": "secondo Giovanni (14,15-21)", "curatore": "Giovanna Cuzzola, Paola Gerbino, Francesca Pennucci e Francesca Telesio", "prevangelo": "", "indications": "San Mattia\nSalterio: seconda settimana", "preghiniz": "Benedici il Signore, anima mia,\nquanto \u00e8 in me benedica il suo santo nome.\nBenedici il Signore, anima mia,\nnon dimenticare tanti suoi benefici.\nEgli perdona tutte le tue colpe,\nguarisce tutte le tue malattie;\nsalva dalla fossa la tua vita,\nti corona di grazia e di misericordia;\negli sazia di beni i tuoi giorni\ne tu rinnovi come aquila la tua giovinezza.\nIl Signore agisce con giustizia\ne con diritto verso tutti gli oppressi.\n<i>(Salmo 103)</i>", "vangelo": "In quel tempo, Ges\u00f9 disse ai suoi discepoli: \u00abSe mi amate, osserverete i miei comandamenti; e io pregher\u00f2 il Padre ed egli vi dar\u00e0 un altro Par\u00e0clito perch\u00e9 rimanga con voi per sempre, lo Spirito della verit\u00e0, che il mondo non pu\u00f2 ricevere perch\u00e9 non lo vede e non lo conosce. Voi lo conoscete perch\u00e9 egli rimane presso di voi e sar\u00e0 in voi.\nNon vi lascer\u00f2 orfani: verr\u00f2 da voi. Ancora un poco e il mondo non mi vedr\u00e0 pi\u00f9; voi invece mi vedrete, perch\u00e9 io vivo e voi vivrete. In quel giorno voi saprete che io sono nel Padre mio e voi in me e io in voi.\nChi accoglie i miei comandamenti e li osserva, questi \u00e8 colui che mi ama. Chi ama me sar\u00e0 amato dal Padre mio e anch'io lo amer\u00f2 e mi manifester\u00f2 a lui\u00bb.", "medita": "Queste parole che Ges\u00f9 ci dona sono semplici, dirette e confortanti. Il centro di tutto \u00e8 l'Amore: l'amore che Dio ha per ciascuno di noi, l'amore di cui non facciamo esperienza, l'amore che viviamo nei confronti degli altri, l'amore che percepiamo dagli altri. Ges\u00f9 ci invita ad amare per essere felici e ci promette che, se anche \u00e8 arrivato il momento in cui Lui se ne andr\u00e0, noi non saremo soli. La sensazione di rimanere orfani non \u00e8 reale. Ges\u00f9 rimane con noi, attraverso lo Spirito Santo, il Paraclito. Noi non siamo soli. La solitudine fa paura, tanta. Ci si sente smarriti, le paure diventano insormontabili, i problemi quotidiani si ingrandiscono a dismisura. Come affrontare tutto questo? Non siamo soli: Ges\u00f9 ci invita a seguire il suo comandamento, ad amare e a lasciarci amare. Ci ama per primo il Signore. L'amore di Dio arriva per primo perch\u00e9 noi, facendone esperienza, possiamo amare a nostra volta il Padre attraverso i fratelli. Ed amando non saremo soli. Ges\u00f9 ci rimane accanto. Non si allontana da noi: rimane qui, nello Spirito santo, che soffia intorno a noi ogni giorno. San Giovanni non si stanca di ripeterci che \u00e8 l'amore al centro di tutto, \u00e8 l'unica strada da percorrere, \u00e8 ci\u00f2 che ci unisce, ci rende \u201cuno\u201d in Dio.", "riflettere": "Quante volte gli occhi sorridenti di uno sconosciuto, incrociati per caso, ci hanno riempito il cuore? Ecco dove sta l'amore di Dio per noi. Quante volte un gesto gentile che ci aspettiamo ci dona un sorriso e ci fa sentire meno soli? Ecco dove sta l'amore di Dio per noi.", "preghfin": "Proteggimi, o Dio: in te mi rifugio.\nHo detto a Dio: \u00abSei tu il mio Signore,\nsenza di te non ho alcun bene\u00bb.\nPer i santi, che sono sulla terra,\nuomini nobili, \u00e8 tutto il mio amore.\nSi affrettino altri a costruire idoli:\nio non spander\u00f2 le loro libazioni di sangue\nn\u00e9 pronunzier\u00f2 con le mie labbra i loro nomi.\nIl Signore \u00e8 mia parte di eredit\u00e0 e mio calice:\nnelle tue mani \u00e8 la mia vita.\n(\u2026) Mi indicherai il sentiero della vita,\ngioia piena nella tua presenza,\ndolcezza senza fine alla tua destra.\n<i>(Salmo 16)</i>"}