{"day": 12, "month": 5, "year": 2023, "weekday": 5, "date_str": "venerd\u00ec 12 maggio 2023", "quotes": "At 15,22-31; Sal 56", "quote_vangelo": "secondo Giovanni (15,12-17)", "curatore": "Giovanna Cuzzola, Paola Gerbino, Francesca Pennucci e Francesca Telesio", "prevangelo": "", "indications": "", "preghiniz": "Che tu abbia tempo\nper la pazienza,\ntempo per comprendere,\ntempo per ricordare\nle cose buone fatte e da fare.\nTempo per credere\nnei tuoi compagni di viaggio,\ntempo per capire\nquanto valga un amico.\n<i>(benedizione celtica)</i>", "vangelo": "In quel tempo, disse Ges\u00f9 ai suoi discepoli: \u00abQuesto \u00e8 il mio comandamento: che vi amiate gli uni gli altri come io ho amato voi. Nessuno ha un amore pi\u00f9 grande di questo: dare la sua vita per i propri amici.\nVoi siete miei amici, se fate ci\u00f2 che io vi comando. Non vi chiamo pi\u00f9 servi, perch\u00e9 il servo non sa quello che fa il suo padrone; ma vi ho chiamato amici, perch\u00e9 tutto ci\u00f2 che ho udito dal Padre mio l'ho fatto conoscere a voi.\nNon voi avete scelto me, ma io ho scelto voi e vi ho costituiti perch\u00e9 andiate e portiate frutto e il vostro frutto rimanga; perch\u00e9 tutto quello che chiederete al Padre nel mio nome, ve lo conceda. Questo vi comando: che vi amiate gli uni gli altri\u00bb.", "medita": "Ges\u00f9 parla a persone abituate a vivere la propria fede attraverso precetti e comandi. Cos\u00ec si esprime: \u201cquesto \u00e8 il mio comandamento\u201d. Un comandamento che non vuole essere un ordine, ma un invito a seguirlo perch\u00e9 seguendolo troveremo la felicit\u00e0. \u201cAmatevi gli uni gli altri come io vi ho amato\u201d. Amarci gli uni gli altri: qual \u00e8 il presupposto per amare? Essere amati. Si pu\u00f2 amare soltanto nella misura in cui si \u00e8 amati e come si \u00e8 amati. Non si ama perch\u00e9 ce lo insegnano. Si ama perch\u00e9 abbiamo fatto esperienza dell'amore. Dio ci ama e ce lo dimostra quotidianamente attraverso i fratelli. \u00c8 nell'amore tra le persone che si pu\u00f2 toccare con mano l'amore di Dio. Il Vangelo, la Sua Parola, \u00e8 uno dei modi per ricordarci ogni giorno questo amore che il Signore riserva ad ognuno di noi. Se faccio esperienza di questo amore, allora sono in grado di amare a mia volta e posso vivere l'amore. Ed allora il comandamento che Ges\u00f9 ci invita a seguire prende la sua forma: Dio ci ama, ci ama profondamente ed infinitamente, cos\u00ec come siamo, nelle nostre debolezze e nelle nostre povert\u00e0. Non ci chiede di migliorarci, n\u00e9 di cambiare, ma ci chiede di amare. Lui ci ama e desidera che noi stessi lo amiamo attraverso i fratelli. \u00c8 pi\u00f9 semplice amare un Dio che non si vede e non si conosce e si sa perfetto. Pi\u00f9 difficile \u00e8 amare una persona concreta, di cui possiamo vedere i limiti ed i difetti. Ma proprio il riuscire ad accettare i limiti degli altri e amarli per quello che sono, come Dio fa nei nostri confronti, \u00e8 il comandamento di Ges\u00f9: \u00e8 l'amore di Dio in noi.", "riflettere": "Ges\u00f9 ci sceglie come amici, ci chiede di amarci gli uni gli altri e Lui per primo ci ama dell'amore del Padre. Ma chi sono i nostri amici? Sono quelli pronti a mettere da parte loro stessi per starti accanto in un momento difficile; sono quelli che non si stancano di ascoltarti, di accoglierti ed anche di dirti che non sono d'accordo; sono quelli che sanno ridere e sanno piangere con te; sono i fratelli che ami e che ti amano, nei quali l'amore di Dio \u00e8 concreto e vero.", "preghfin": "Signore, ti rendo grazie per tutti gli amici che ho vicino.\nGrazie per averli messi sulla mia strada.\nFa' che queste amicizie crescano nella verit\u00e0 e nella trasparenza davanti ai Tuoi occhi.\nChe il cammino dei miei amici e il mio possano arricchirmi ed aiutarmi\na progredire nella mia vita quotidiana.\nInsegnami a servirli, a donare liberamente e a trovare del tempo per loro.\nAiutami a non chiedere nulla in cambio\nPreservami da ogni gelosia.\nInsegnami ad essere misericordioso e giusto con loro.\nAiutami a rimanere fedele nonostante gli allontanamenti che la vita pu\u00f2 causare.\nSignore, Ti rendo grazie per questi momenti condivisi, per questo aiuto reciproco.\nGrazie, Signore, per questa gioia che Tu mi metti nel cuore ad ogni incontro.\nAiutami a metterTi al centro delle mie amicizie e a volgermi sempre verso di Te.\nDammi abbastanza semplicit\u00e0 e umilt\u00e0 per chiedere ai miei amici di pregare per me,\ne io di pregare sempre per loro. Amen.\n<i>(Padre Ludovic L\u00e9curu, monaco benedettino, vicario a Larchmont, vicino a New York)</i>"}