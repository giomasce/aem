{"day": 15, "month": 5, "year": 2023, "weekday": 1, "date_str": "luned\u00ec 15 maggio 2023", "quotes": "At 16,11-15; Sal 149", "quote_vangelo": "secondo Giovanni (15,26-16,4a)", "curatore": "Giovanna Cuzzola, Paola Gerbino, Francesca Pennucci e Francesca Telesio", "prevangelo": "", "indications": "", "preghiniz": "Alzo gli occhi verso i monti:\nda dove mi verr\u00e0 l'aiuto?\nIl mio aiuto viene dal Signore:\negli ha fatto cielo e terra.\nNon lascer\u00e0 vacillare il tuo piede,\nnon si addormenter\u00e0 il tuo custode.\nNon si addormenter\u00e0, non prender\u00e0 sonno\nil custode d'Israele.\n<i>(Salmo 120)</i>", "vangelo": "In quel tempo, disse Ges\u00f9 ai suoi discepoli: \u00abQuando verr\u00e0 il Par\u00e0clito, che io vi mander\u00f2 dal Padre, lo Spirito della verit\u00e0 che procede dal Padre, egli dar\u00e0 testimonianza di me; e anche voi date testimonianza, perch\u00e9 siete con me fin dal principio.\nVi ho detto queste cose perch\u00e9 non abbiate a scandalizzarvi. Vi scacceranno dalle sinagoghe; anzi, viene l'ora in cui chiunque vi uccider\u00e0 creder\u00e0 di rendere culto a Dio. E faranno ci\u00f2, perch\u00e9 non hanno conosciuto n\u00e9 il Padre n\u00e9 me. Ma vi ho detto queste cose affinch\u00e9, quando verr\u00e0 la loro ora, ve ne ricordiate, perch\u00e9 io ve l'ho detto\u00bb.", "medita": "\u201cQuando verr\u00e0 il Par\u00e0clito, che io vi mander\u00f2 dal Padre\u201d. Non ci lascia da soli il Signore, apre le porte del cuore di chi incontriamo grazie allo Spirito, \u201cche procede dal Padre\u201d. Conforta le nostre lacrime con una presenza discreta e allo stesso tempo chiara, percepibile. Ogni giorno ci troviamo ad attraversare difficolt\u00e0, a vivere relazioni complesse, a fare scelte che ci mettono alla prova. In ciascuno di questi momenti siamo chiamati a testimoniare il nostro essere cristiani, interrogandoci su cosa sia pi\u00f9 giusto e buono per noi e per gli altri. Abbattuti, ma non annientati. Perseguitati, ma non abbandonati. Ges\u00f9 non ci lascia soli, ci avverte che la vita spesa cercando di vivere nel suo amore e di darne testimonianza sar\u00e0 una vita che ci sfida. E lo Spirito \u00e8 ci\u00f2 a cui possiamo aggrapparci, sempre, con speranza e affidamento, certi che mai ci lascer\u00e0 vacillare.", "riflettere": "In quali situazioni ti senti perseguitato a causa della tua fede in Cristo? Quali sensazioni provi e come reagisci ad esse? Ti \u00e8 mai capitato di sentire lo Spirito operare in te per darti coraggio e sapienza nel parlare?", "preghfin": "Signore, che sei venuto a salvare ciascuno di noi e tutti,\ndonaci un cuore limpido e coraggioso,\nperch\u00e9 sappiamo accogliere anche le prove pi\u00f9 difficili\nportando nel cuore la certezza del tuo amore e della tua presenza.\nDonaci forza e speranza quando la via si fa tortuosa,\ndonaci fede e carit\u00e0 quando ci sentiamo vittime di ingiustizia e discriminazione.\nFa' che sappiamo sempre testimoniarti con semplicit\u00e0 e umilt\u00e0\na ogni uomo e donna che incontriamo nel cammino di ogni giorno.\nFa' che le nostre opere siano ispirate dallo Spirito Santo Par\u00e0clito\nche viene da te e a te ci riporta, sempre."}