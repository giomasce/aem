{"day": 28, "month": 5, "year": 2023, "weekday": 7, "date_str": "domenica 28 maggio 2023", "quotes": "At 2,1-11; Sal 103; 1Cor 12,3b-7.12-13", "quote_vangelo": "secondo Giovanni (20,19-23)", "curatore": "Giovanna Cuzzola, Paola Gerbino, Francesca Pennucci e Francesca Telesio", "prevangelo": "", "indications": "Domenica di Pentecoste", "preghiniz": "Benedici il Signore, anima mia!\nSei tanto grande, Signore, mio Dio!\nQuante sono le tue opere, Signore!\nLe hai fatte tutte con saggezza;\nla terra \u00e8 piena delle tue creature.\nTogli loro il respiro: muoiono,\ne ritornano nella loro polvere.\nMandi il tuo spirito, sono creati,\ne rinnoverai la faccia della terra.\nSia per sempre la gloria del Signore;\ngioisca il Signore delle sue opere.\nA lui sia gradito il mio canto,\nio gioir\u00f2 nel Signore.\n<i>(Salmo 103)</i>", "vangelo": "La sera di quel giorno, il primo della settimana, mentre erano chiuse le porte del luogo dove si trovavano i discepoli per timore dei Giudei, venne Ges\u00f9, stette in mezzo e disse loro: \u00abPace a voi!\u00bb. Detto questo, mostr\u00f2 loro le mani e il fianco. E i discepoli gioirono al vedere il Signore.\nGes\u00f9 disse loro di nuovo: \u00abPace a voi! Come il Padre ha mandato me, anche io mando voi\u00bb. Detto questo, soffi\u00f2 e disse loro: \u00abRicevete lo Spirito Santo. A coloro a cui perdonerete i peccati, saranno perdonati; a coloro a cui non perdonerete, non saranno perdonati\u00bb.", "medita": "Ges\u00f9 viene, la sera del primo giorno, viene nonostante le porte siano chiuse, entra all'improvviso e porta, nello sconforto dei discepoli, un messaggio di pace. I discepoli sono chiusi, sia fisicamente nel cenacolo, sia interiormente, nella paura dei Giudei. Sono scoraggiati e tristi, hanno paura di affrontare le conseguenze delle loro scelte, hanno paura di camminare sulla via del Maestro, ora che lui non c'\u00e8.\nGes\u00f9 entra, senza bisogno di aprire le porte, entra nel luogo della loro paura, e \u201csta in mezzo\u201d, lo abita. Non li rimprovera, ma porta loro un messaggio di pace, di forza. I discepoli gioiscono, cambia completamente il loro atteggiamento. Ges\u00f9 sta con loro, mostra i segni della Passione. Non si pu\u00f2 negare ci\u00f2 che \u00e8 stato, non si possono negare nemmeno le difficolt\u00e0 che ci saranno dopo, ma \u00e8 ancora possibile la presenza di Ges\u00f9 in mezzo.\nNon solo Ges\u00f9 sta in mezzo, ma rinnova la Sua presenza, porta il Dono dello Spirito, che \u00e8 Dio, concede la Grazia del perdono dato e ricevuto. Ges\u00f9 rilancia, spinge i discepoli a un nuovo mandato, pi\u00f9 difficile ma anche pi\u00f9 pieno, cerca di mostrare loro un nuovo modo di essere presente. Cos\u00ec anche noi facciamo esperienza di Ges\u00f9 presente, anche se non lo vediamo fisicamente con noi. Anche noi possiamo dire di averLo con noi, di aver ricevuto lo Spirito, anche noi possiamo, nella Chiesa, ricevere il perdono.", "riflettere": "Penso a tutte le volte che anche io sono chiusa nella mia paura, che sprango la porta di fronte a qualche difficolt\u00e0 della vita esteriore o interiore, che non voglio essere raggiunta. Ges\u00f9 pu\u00f2 comunque entrare, vuole comunque entrare, e non per condannarmi, ma per rinnovare i suoi doni. Contemplo l'immagine di Ges\u00f9 che entra nelle mie chiusure, la faccio diventare preghiera, che non ci sia alcun luogo interiore di me che Gli sia precluso.", "preghfin": "Signore della pace, Ges\u00f9 Cristo crocifisso e risorto\nche hai subito la morte per donarci la pace,\nnoi ti chiediamo quella pace che sorpassa ogni nostro progetto e possibilit\u00e0\ne che pu\u00f2 rassicurare i nostri pensieri\nle nostre volont\u00e0, i nostri cuori!\n<i>(da una preghiera di Carlo Maria Martini)</i>"}