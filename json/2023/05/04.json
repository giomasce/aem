{"day": 4, "month": 5, "year": 2023, "weekday": 4, "date_str": "gioved\u00ec 4 maggio 2023", "quotes": "At 13,13-25; Sal 88", "quote_vangelo": "secondo Giovanni (13,16-20)", "curatore": "Giovanna Cuzzola, Paola Gerbino, Francesca Pennucci e Francesca Telesio", "prevangelo": "Il commento di oggi \u00e8 proposto dal Centro Diocesano per le Vocazioni di Pisa", "indications": "", "preghiniz": "Dio di bont\u00e0 e di misericordia,\nche ci chiedi di collaborare alla tua opera di salvezza\nmanda numerosi e santi operai per la tua vigna,\nperch\u00e9 alla tua Chiesa non manchino mai annunciatori coraggiosi del Vangelo,\nsacerdoti che ti offrano anche con la vita il sacrificio dell'Eucarestia\ne che quali segni splendenti di Cristo buon pastore,\nguidino il tuo popolo sulle strade della carit\u00e0.\nManda il tuo Spirito Santo a rinfrancare il cuore dei giovani,\nperch\u00e9 abbiano il coraggio di dirti s\u00ec quando li chiami al servizio dei fratelli,\nla perseveranza nel seguire Ges\u00f9 anche sulla via della croce\ne la gioia grande di essere nel mondo testimoni del tuo amore.\nO Maria, Madre dei sacerdoti, dona a tutti i membri della Chiesa pisana\nla tua stessa fedelt\u00e0 per testimoniare a tutti\nla gioia che nasce dall'incontro con Cristo che vive e regna nei secoli in eterno. Amen.\n<i>(Giovanni Paolo Benotto)</i>", "vangelo": "[Dopo che ebbe lavato i piedi ai discepoli, Ges\u00f9] disse loro:\n\u00abIn verit\u00e0, in verit\u00e0 io vi dico: un servo non \u00e8 pi\u00f9 grande del suo padrone, n\u00e9 un inviato \u00e8 pi\u00f9 grande di chi lo ha mandato. Sapendo queste cose, siete beati se le mettete in pratica. Non parlo di tutti voi; io conosco quelli che ho scelto; ma deve compiersi la Scrittura: \u201cColui che mangia il mio pane ha alzato contro di me il suo calcagno\u201d. Ve lo dico fin d'ora, prima che accada, perch\u00e9, quando sar\u00e0 avvenuto, crediate che Io Sono. In verit\u00e0, in verit\u00e0 io vi dico: chi accoglie colui che io mander\u00f2, accoglie me; chi accoglie me, accoglie colui che mi ha mandato\u00bb.", "medita": "Immagina di essere l\u00ec presente quando Ges\u00f9 dice queste parole, di ascoltarle in prima persona. In qualche modo Ges\u00f9 ci sta benedicendo attraverso una ammonizione: non credete di essere grandi ma siate umili come umile \u00e8 il servo di Dio, ed allora sarete beati. Il suo intento \u00e8 anche quello di rompere le illusioni che si possano essere insinuate nella mente dell'uomo: che lui sia grande secondo il modo di pensare degli uomini. No, lui non \u00e8 grandioso e glorioso perch\u00e9 si \u00e8 messo sul piedistallo a mostrare al grande pubblico ci\u00f2 di cui lui \u00e8 capace. Lui \u00e8 grande secondo lo sguardo di Dio, Padre che ci rende tutti fratelli.\nGes\u00f9 nel vangelo precedente a quello di oggi si \u00e8 abbassato a lavare i piedi a coloro che lui stesso ha scelto, cos\u00ec come nell'arco della sua predicazione si \u00e8 mescolato tra gli emarginati e fatto piccolo come un bambino per arrivare a tutti. Con questo prezioso gesto Ges\u00f9 ha voluto nuovamente dimostrare ai suoi discepoli come sono chiamati a rispondere alla vocazione: con umilt\u00e0, semplicit\u00e0 ed amore. Amore che sa perdonare ancora prima di ricevere una ingiustizia o un torto; infatti egli sa che da l\u00ec a poco uno di loro lo tradir\u00e0. Ma anche amore che sa essere paziente nel dare sempre segni ai suoi discepoli che s\u00ec, lui \u00e8 il Messia; infatti sottolinea: \u201cVe lo dico fin d'ora, prima che accada, perch\u00e9, quando sar\u00e0 avvenuto, crediate che Io Sono\u201d.\nSenza stanchezza, viene sempre incontro alla nostra umanit\u00e0. Ges\u00f9 \u00e8 come se ci dicesse: accogliete ci\u00f2 che accadr\u00e0 cos\u00ec come accadr\u00e0, perch\u00e9 \u00e8 cos\u00ec che deve essere e voi, nonostante il dolore, lo sconforto e lo smarrimento non sarete lasciati soli se vi affiderete a chi vi sta mandando nel mondo. Se risponderete alla chiamata del Signore, avrete me accolto dentro il vostro cuore a dare coraggio ai vostri passi, sempre.", "riflettere": "Noi, generazione che non ha n\u00e9 visto n\u00e9 udito, abbiamo la fede necessaria per credere che Ges\u00f9 sia il Messia? Abbiamo la predisposizione alla accoglienza di Ges\u00f9 Cristo? Eppure \u00e8 questo che facciamo ogni qual volta che partecipiamo alla Messa: andiamo per accogliere in noi il Corpo di Cristo, per ascoltare e meditare i suoi insegnamenti, per affidarci a lui nel nostro cammino di discernimento e farci guidare dalle Sacre Scritture nel nostro discepolato. Siamo consapevoli di tutto ci\u00f2 quando lo viviamo?", "preghfin": "Padre, che per la nostra salvezza\nhai mandato il tuo Figlio a proclamare\nla venuta del Regno dei Cieli,\nrafforza con il tuo Spirito i fedeli laici\nperch\u00e9 collaborino costantemente\nal tuo progetto di salvezza sul mondo e alla sua santificazione,\nmanifestando Cristo con la testimonianza della loro stessa vita\ne col fulgore della loro fede, speranza e carit\u00e0."}