{"day": 18, "month": 5, "year": 2023, "weekday": 4, "date_str": "gioved\u00ec 18 maggio 2023", "quotes": "At 18,1-8; Sal 97", "quote_vangelo": "secondo Giovanni (16,16-20)", "curatore": "Giovanna Cuzzola, Paola Gerbino, Francesca Pennucci e Francesca Telesio", "prevangelo": "", "indications": "", "preghiniz": "Cantate al Signore un canto nuovo,\nperch\u00e9 ha compiuto meraviglie.\nGli ha dato vittoria la sua destra\ne il suo braccio santo.\nIl Signore ha fatto conoscere la sua salvezza,\nagli occhi delle genti ha rivelato la sua giustizia.\nEgli si \u00e8 ricordato del suo amore,\ndella sua fedelt\u00e0 alla casa d'Israele.\nTutti i confini della terra hanno veduto\nla vittoria del nostro Dio.\n<i>(Salmo 97)</i>", "vangelo": "In quel tempo, disse Ges\u00f9 ai suoi discepoli: \u00abUn poco e non mi vedrete pi\u00f9; un poco ancora e mi vedrete\u00bb. Allora alcuni dei suoi discepoli dissero tra loro: \u00abChe cos'\u00e8 questo che ci dice: \u201cUn poco e non mi vedrete; un poco ancora e mi vedrete\u201d, e: \u201cIo me ne vado al Padre\u201d?\u00bb. Dicevano perci\u00f2: \u00abChe cos'\u00e8 questo \u201cun poco\u201d, di cui parla? Non comprendiamo quello che vuol dire\u00bb.\nGes\u00f9 cap\u00ec che volevano interrogarlo e disse loro: \u00abState indagando tra voi perch\u00e9 ho detto: \u201cUn poco e non mi vedrete; un poco ancora e mi vedrete\u201d? In verit\u00e0, in verit\u00e0 io vi dico: voi piangerete e gemerete, ma il mondo si rallegrer\u00e0. Voi sarete nella tristezza, ma la vostra tristezza si cambier\u00e0 in gioia\u00bb.", "medita": "Gli apostoli si trovano ad ascoltare un Ges\u00f9 che dice cose incomprensibili. O forse inaccettabili? Perch\u00e9 dice che non lo vedremo pi\u00f9? Andr\u00e0 via? E dove? Mai potrebbero spingersi a cogliere davvero il senso della sua Parola, che tante volte hanno ascoltato con orecchi sordi, con occhi che non vedono e cuori che non vogliono comprendere. Ges\u00f9 si accorge come sempre del turbamento, sente quanto non sia facile per i suoi accogliere le sue parole, considerare la via di sofferenza a cui dovr\u00e0 andare incontro. Vuole per\u00f2 assolutamente che sia chiaro lo scopo, il fine di quella sofferenza e del suo sacrificio: la vostra tristezza si cambier\u00e0 in gioia. E perch\u00e9 parla di gioia questo Ges\u00f9 mentre va a morire? L'umanit\u00e0 dei discepoli impedisce la loro comprensione, la nostra umanit\u00e0 fa lo stesso filtro molto spesso. Eppure \u00e8 necessario che la storia di compia, pian piano i discepoli capiranno, vedendo con i loro occhi l'opera di Dio con il Maestro. Crocifisso, sepolto e resuscitato per ciascuno di noi. Tutto solo ed esclusivamente grazie al e per l'amore.", "riflettere": "Proviamo a pensare a tutte le volte che non abbiamo potuto o voluto capire i messaggi che il Signore cerca di inviarci. Ascoltare ogni giorno la Parola ci aiuta sicuramente ad avere un orecchio pi\u00f9 allenato e un cuore pi\u00f9 pronto a sostenere la vita a cui siamo chiamati con fatica.", "preghfin": "Dio, nostro Padre, tu hai tanto amato gli uomini\nda mandare a noi il tuo unico Figlio Ges\u00f9,\nnato dalla Vergine Maria, per salvarci e ricondurci a te.\nTi preghiamo, Padre buono, dona la tua benedizione anche a noi,\nai nostri genitori, alle nostre famiglie e ai nostri amici.\nApri il nostro cuore, affinch\u00e9 sappiamo ricevere Ges\u00f9 nella gioia,\nfare sempre ci\u00f2 che egli ci chiede\ne vederlo in tutti quelli che hanno bisogno del nostro amore.\nTe lo chiediamo nel nome di Ges\u00f9, tuo amato Figlio,\nche viene per dare al mondo la pace.\nEgli vive e regna nei secoli dei secoli.\nAmen.\n<i>(Giovanni Paolo II)</i>"}