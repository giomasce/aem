{"day": 20, "month": 5, "year": 2023, "weekday": 6, "date_str": "sabato 20 maggio 2023", "quotes": "At 18,23-28; Sal 46", "quote_vangelo": "secondo Giovanni (16,23b-28)", "curatore": "Giovanna Cuzzola, Paola Gerbino, Francesca Pennucci e Francesca Telesio", "prevangelo": "", "indications": "", "preghiniz": "Padre nostro che sei nei cieli,\nsia santificato il tuo nome,\nvenga il tuo regno,\nsia fatta la tua volont\u00e0\ncome in cielo cos\u00ec in terra.\nDacci oggi il nostro pane quotidiano,\ne rimetti a noi i nostri debiti\ncome anche noi li rimettiamo ai nostri debitori,\ne non abbandonarci alla tentazione,\nma liberaci dal male.\nAmen.", "vangelo": "In quel tempo, disse Ges\u00f9 ai suoi discepoli: \u00abIn verit\u00e0, in verit\u00e0 io vi dico: se chiederete qualche cosa al Padre nel mio nome, egli ve la dar\u00e0. Finora non avete chiesto nulla nel mio nome. Chiedete e otterrete, perch\u00e9 la vostra gioia sia piena.\nQueste cose ve le ho dette in modo velato, ma viene l'ora in cui non vi parler\u00f2 pi\u00f9 in modo velato e apertamente vi parler\u00f2 del Padre. In quel giorno chiederete nel mio nome e non vi dico che pregher\u00f2 il Padre per voi: il Padre stesso infatti vi ama, perch\u00e9 voi avete amato me e avete creduto che io sono uscito da Dio. Sono uscito dal Padre e sono venuto nel mondo; ora lascio di nuovo il mondo e vado al Padre\u00bb.", "medita": "Ges\u00f9 ci ricorda in questo brano che Dio \u00e8 Padre, di tutti e di ciascuno. In quanto Padre, \u00e8 pronto ad esaudire le nostre richieste e lo \u00e8 ancora di pi\u00f9 quando sono portate a Lui nel nome del Figlio prediletto. \u201cSe aveste fede quanto un granello di senape, potreste dire a questo gelso: \u00abSr\u00e0dicati e vai a piantarti nel mare\u00bb, ed esso vi obbedirebbe\u201d. Chiedete in mio nome e otterrete e la vostra gioia sar\u00e0 piena. Sembra quasi che il brano riporti delle istruzioni per l'uso ai discepoli, una guida sicura per il cammino futuro senza il Maestro. Non c'\u00e8 pi\u00f9 tempo per ricorrere a parabole o metafore, non c'\u00e8 pi\u00f9 tempo perch\u00e9 l'ora \u00e8 vicina e Ges\u00f9 sente il bisogno urgente di preparare i discepoli ad ogni passaggio. Mentre cerca di consolare i suoi, sposta di nuovo il fulcro su Dio Padre, che ama tutti e ciascuno e che l'ha mandato per uno scopo preciso. Ges\u00f9 non si \u00e8 tirato indietro, ha potuto attraversare la sua umanit\u00e0 con forza proprio grazie al supporto di Dio, all'affidarsi a Lui in ogni occasione. Chiede ai suoi di fare altrettanto, di puntare tutto sul supporto di Dio, Lui che sa ogni cosa e che pu\u00f2 orientarci sulla via della vita fino alla fine dei nostri giorni.", "riflettere": "So affidare le difficolt\u00e0 della vita nelle mani di Dio? Quanto profondamente mi abbandono al suo intervento? Ho provato a lasciar fare a Lui? Ges\u00f9 mi indica una strada, provo a riflettere su come potermi avviare meglio nel cammino.", "preghfin": "Io credo in Dio, Padre onnipotente, creatore del cielo e della terra;\ne in Ges\u00f9 Cristo, suo unico Figlio, nostro Signore,\nil quale fu concepito di Spirito Santo, nacque da Maria Vergine,\npat\u00ec sotto Ponzio Pilato, fu crocifisso, mor\u00ec e fu sepolto;\ndiscese agli inferi; il terzo giorno risuscit\u00f2 da morte;\nsal\u00ec al cielo, siede alla destra di Dio Padre onnipotente;\ndi l\u00e0 verr\u00e0 a giudicare i vivi e i morti.\nCredo nello Spirito Santo, la santa Chiesa cattolica,\nla comunione dei santi, la remissione dei peccati,\nla risurrezione della carne, la vita eterna.\nAmen."}