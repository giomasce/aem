{"day": 20, "month": 10, "year": 2022, "weekday": 4, "date_str": "gioved\u00ec 20 ottobre 2022", "quotes": "Ef 3,14-21; Sal 32", "quote_vangelo": "secondo Luca (12,49-53)", "curatore": "Pasqua Cocomazzi", "prevangelo": "", "indications": "", "preghiniz": "Mi inginocchio davanti a te, o Padre, vieni in me, ti prego,\ncon la tua gloriosa e immensa potenza:\nconcedimi forza interiore, profondit\u00e0 di fede e intensit\u00e0 di amore.\nFammi sperimentare l'ampiezza, la lunghezza,\nl'altezza e la profondit\u00e0 dell'amore di Cristo:\nesperienza pi\u00f9 grande non c'\u00e8!\nGrazie Padre, perch\u00e9 con la grazia del tuo Spirito\ntu gi\u00e0 agisci in me con potenza\ne mi doni molto pi\u00f9 di quanto possa domandare o pensare.\nA te, Padre e Figlio e Spirito Santo,\nsia gloria in Cristo Ges\u00f9 e nella Chiesa,\nnei secoli dei secoli. Amen.", "vangelo": "In quel tempo, Ges\u00f9 disse ai suoi discepoli: \u00abSono venuto a gettare fuoco sulla terra, e quanto vorrei che fosse gi\u00e0 acceso! Ho un battesimo nel quale sar\u00f2 battezzato, e come sono angosciato finch\u00e9 non sia compiuto!\nPensate che io sia venuto a portare pace sulla terra? No, io vi dico, ma divisione. D'ora innanzi, se in una famiglia vi sono cinque persone, saranno divisi tre contro due e due contro tre; si divideranno padre contro figlio e figlio contro padre, madre contro figlia e figlia contro madre, suocera contro nuora e nuora contro suocera\u00bb.", "medita": "Luca, lo scrittore della dolcezza di Cristo racconta il viaggio dell'anima di Ges\u00f9, un viaggio verso Gerusalemme, verso la sua passione, il suo \u201cbattesimo di fuoco\u201d.\nGes\u00f9, uomo di ardente desiderio e passione, \u00e8 venuto a gettare il fuoco dello Spirito, il fuoco d'amore che dovrebbe incendiare il mondo e ardere nel cuore di ogni essere umano, proprio perch\u00e9 l'esperienza della presenza e dell'azione di Dio \u00e8 sentita da Ges\u00f9 come fuoco che brucia, illumina e riscalda.\nTutto questo passer\u00e0 da una divisione, o meglio da una separazione, proprio come la creazione. Quando Dio crea il mondo, separa le cose. Separa la luce dalle tenebre. Separa le acque che sono sopra il firmamento dalle acque che sono sotto il firmamento. Separa la terra dal mare. In questo senso la separazione \u00e8 violenta ma necessaria per generare vita.\nEgli dice di essere venuto a portare il fuoco sulla terra e dar\u00e0 al mondo la pi\u00f9 alta e autentica testimonianza della misericordia divina con la sua immolazione sulla croce. Fermo nella fede Ges\u00f9 si rivolge ai suoi discepoli, che si troveranno spesso come agnelli in mezzo ai lupi, consapevole che l'annuncio e la testimonianza del Vangelo a cui sono chiamati saranno motivo di lotta e persecuzione, sa che correranno il rischio di scegliere da che parte stare, e per comodit\u00e0, per paura, per evitare divisioni, potrebbero tradire la loro vera missione, nasconderla o addirittura perderla.\nCome ricorda la lettera agli Ebrei, \u201cla Fede \u00e8 fondamento di ci\u00f2 che si spera e prova di ci\u00f2 che non si vede\u201d (Eb 11, 1), e lo Spirito di verit\u00e0 scender\u00e0 sugli apostoli come lingue di fuoco ardenti che saranno la forza dei deboli, la luce sul cammino della Chiesa, la vera sapienza per gli uomini. Il Signore ci dia la grazia di essere forti di quel fuoco per poter incendiare del suo amore il mondo intero.", "riflettere": "Vorremmo vivere in un comodo equilibrio, senza il bisogno di esporci, ma la vita ci chiama a scegliere, a prendere una cosa per lasciarne un'altra. Il sogno infranto spesso passa attraverso il nostro voler prendere tutto, ma bisogna schierarsi nella vita, bisogna prendere le parti e una posizione chiara. L'invito \u00e8 a vivere con passione, sentire le persone, sentire la vita, sentire se stessi, entrare in ogni cosa e lasciarsi toccare e farsi toccare. Passione \u00e8 fuoco! Dov'\u00e8 la mia passione?", "preghfin": "La parola di Dio \u00e8 viva, efficace e pi\u00f9 tagliente di ogni spada a doppio taglio;\nessa penetra fino al punto di divisione dell'anima e dello spirito,\ndelle giunture e delle midolla e scruta i sentimenti e i pensieri del cuore.\nNon v'\u00e8 creatura che possa nascondersi davanti a lui,\nma tutto \u00e8 nudo e scoperto agli occhi suoi e a lui noi dobbiamo rendere conto.\n<i>(Lettera agli Ebrei 4, 12--16)</i>"}