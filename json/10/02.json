{"day": 2, "month": 10, "year": 2022, "weekday": 7, "date_str": "domenica 2 ottobre 2022", "quotes": "Ab 1,2-3;2,2-4; Sal 94; 2Tm 1,6-8.13-14", "quote_vangelo": "secondo Luca (17,5-10)", "curatore": "Pasqua Cocomazzi", "prevangelo": "", "indications": "Salterio: terza settimana\nSanti Angeli custodi", "preghiniz": "O Santo Angelo custode, abbi cura dell'anima mia e del mio corpo.\nIllumina la mia mente perch\u00e9 conosca meglio il Signore e lo ami con tutto il cuore.\nAssistimi nelle mie preghiere perch\u00e9 non ceda\nalle distrazioni ma vi ponga la pi\u00f9 grande attenzione.\nAiutami con i tuoi consigli, perch\u00e9 veda il bene e lo compia con generosit\u00e0.\nDifendimi dalle insidie del nemico infernale\ne sostienimi nelle tentazioni perch\u00e9 riesca sempre vincitore.\nSupplisci alla mia freddezza nel culto del Signore:\nnon cessare di attendere alla mia custodia finch\u00e9 non mi abbia portato in Paradiso,\nove loderemo insieme il Buon Dio per tutta l'eternit\u00e0.\n<i>(San Pio da Pietrelcina)</i>", "vangelo": "In quel tempo, gli apostoli dissero al Signore: \u00abAccresci in noi la fede!\u00bb. Il Signore rispose: \u00abSe aveste fede quanto un granello di senape, potreste dire a questo gelso: \u201cSr\u00e0dicati e vai a piantarti nel mare\u201d, ed esso vi obbedirebbe.\nChi di voi, se ha un servo ad arare o a pascolare il gregge, gli dir\u00e0, quando rientra dal campo: \u201cVieni subito e mettiti a tavola\u201d? Non gli dir\u00e0 piuttosto: \u201cPrepara da mangiare, str\u00edngiti le vesti ai fianchi e s\u00e9rvimi, finch\u00e9 avr\u00f2 mangiato e bevuto, e dopo mangerai e berrai tu\u201d? Avr\u00e0 forse gratitudine verso quel servo, perch\u00e9 ha eseguito gli ordini ricevuti?\nCos\u00ec anche voi, quando avrete fatto tutto quello che vi \u00e8 stato ordinato, dite: \u201cSiamo servi inutili. Abbiamo fatto quanto dovevamo fare\u201d\u00bb.", "medita": "Chiedere a Dio di accrescere la fede, \u00e8 gi\u00e0 in s\u00e9 un atto di fede. La vita in Cristo \u00e8 una vita di fede. Se Cristo \u00e8 al centro, tutto si illumina e diventa importante.\nSolo la Fede scioglie e illumina l'enigma del dolore e della morte, spiega l'inspiegabile, l'assurdo. Solo la Fede \u00e8 capace di dare una risposta agli interrogativi pi\u00f9 profondi dell'esistenza umana.\n\u00abAccresci in noi la fede!\u00bb \u00e8 supplicare l'incontro con Cristo, abbandonarsi con fiducia a Lui per far s\u00ec che la vita cambi.\nLa fede non \u00e8 un insieme di verit\u00e0, un traguardo da raggiungere, ma lo strumento che ci permette di entrare nella logica del servizio. La fede ci chiede di crescere e camminare con Lui, di coltivare la sua vigna, praticare quello che Dio ci chiama a fare, liberi dal bisogno del contraccambio.\nUn uomo che sa attendere senza pretese, che ripone ogni speranza non nelle proprie forze, capacit\u00e0, possessi, virt\u00f9, ma nel Signore, \u00e8 \u201cservo inutile\u201d, servo senza utile, e la libert\u00e0 e la gioia dell'opera dei \u201cservi inutili\u201d \u00e8 attorno a noi: nella vita dei santi e di tutti gli uomini che, silenziosamente e radicati in Dio, trapiantano grandi alberi nel mare.\nDa servi inutili dobbiamo fare tutti la nostra parte, con generosit\u00e0, impegno e umilt\u00e0 certi che la ricompensa della Fede \u00e8 la Fede stessa.", "riflettere": "Quante volte ci capita di fidarci a parole, ma poi di continuare a tenerci stretta una via di fuga e di non affidarci davvero. Quante volte la nostra vita \u00e8 irrequieta e piena di dubbi, ma non ce ne stacchiamo; invochiamo Dio, senza poi lasciargli la possibilit\u00e0 di agire e di salvarci; invochiamo Dio, s\u00ec, spiegandogli, per\u00f2, che cosa deve fare. Questa non \u00e8 la fede del granello di senape! Camminiamo per fede, non per visione. Quando camminiamo per visione, cadiamo molto presto. Solo chi cammina per fede non vaciller\u00e0, e rimarr\u00e0 in piedi anche durante le tempeste della vita. Bisogna fidarsi e affidarsi.", "preghfin": "Signore concedici il coraggio di accogliere con docilit\u00e0 il cammino.\nNon rallentare la presa su di noi e tienici saldi a Te,\nsoprattutto quando, ai nostri occhi, inizi a diventare lento e opaco,\ntutte le volte in cui cerchiamo ricompensa,\nquando pesiamo da orafi esperti il dare e l'avere.\nDonaci una Fede che dia significato e valore\na ciascuna delle nostre gioie e sofferenze."}