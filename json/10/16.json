{"day": 16, "month": 10, "year": 2022, "weekday": 7, "date_str": "domenica 16 ottobre 2022", "quotes": "Es 17,8-13; Sal 120; 2Tm 3,14-4,2", "quote_vangelo": "secondo Luca (18,1-8)", "curatore": "Pasqua Cocomazzi", "prevangelo": "", "indications": "Salterio: prima settimana", "preghiniz": "Alzo gli occhi verso i monti: da dove mi verr\u00e0 l'aiuto?\nIl mio aiuto viene dal Signore:\negli ha fatto cielo e terra.\nNon lascer\u00e0 vacillare il tuo piede,\nnon si addormenter\u00e0 il tuo custode.\nNon si addormenter\u00e0, non prender\u00e0 sonno\nil custode d'Israele.\nIl Signore \u00e8 il tuo custode,\nil Signore \u00e8 la tua ombra\ne sta alla tua destra.\nDi giorno non ti colpir\u00e0 il sole,\nn\u00e9 la luna di notte.\nIl Signore ti custodir\u00e0 da ogni male:\negli custodir\u00e0 la tua vita.\nIl Signore ti custodir\u00e0 quando esci e quando entri,\nda ora e per sempre.", "vangelo": "In quel tempo, Ges\u00f9 diceva ai suoi discepoli una parabola sulla necessit\u00e0 di pregare sempre, senza stancarsi mai: \u00abIn una citt\u00e0 viveva un giudice, che non temeva Dio n\u00e9 aveva riguardo per alcuno. In quella citt\u00e0 c'era anche una vedova, che andava da lui e gli diceva: \u201cFammi giustizia contro il mio avversario\u201d. Per un po' di tempo egli non volle; ma poi disse tra s\u00e9: \u201cAnche se non temo Dio e non ho riguardo per alcuno, dato che questa vedova mi d\u00e0 tanto fastidio, le far\u00f2 giustizia perch\u00e9 non venga continuamente a importunarmi\u201d\u00bb.\nE il Signore soggiunse: \u00abAscoltate ci\u00f2 che dice il giudice disonesto. E Dio non far\u00e0 forse giustizia ai suoi eletti, che gridano giorno e notte verso di lui? Li far\u00e0 forse aspettare a lungo? Io vi dico che far\u00e0 loro giustizia prontamente. Ma il Figlio dell'uomo, quando verr\u00e0, trover\u00e0 la fede sulla terra?\u00bb.", "medita": "\u00c8 necessario pregare sempre, dice Ges\u00f9. Pregare nonostante la mancanza di tempo, la velocit\u00e0 del tempo, le distrazioni. La preghiera gradita a Dio nasce e si eleva dall'ascolto della voce del Signore che ci parla, non c'\u00e8 preghiera pi\u00f9 alta ed essenziale dell'ascolto del Signore, della sua volont\u00e0, della certezza di essere amati.\nE se pregare significa coltivare e custodire la relazione con Dio, se la preghiera \u00e8 il filo invisibile che lega Cielo e Terra, allora essa non pu\u00f2 non entrare nelle fibre e scandire e illuminare ogni momento della giornata. La preghiera \u00e8 il respiro dell'anima che porta ossigeno nei vicoli stretti e angusti del dolore, che celebra la gratitudine per i doni ricevuti.\nUna preghiera insistente, perseverante, \u00e8 la risposta, \u00e8 il segno di un dialogo aperto e vivo con Dio, \u00e8 segno di apertura e accoglienza della sua presenza.\nLa preghiera \u00e8 una necessit\u00e0 spontanea, libera, profonda, esistenziale: se Dio \u00e8 un dovere, sar\u00e0 facile farne a meno, ma se riconosciamo che Dio \u00e8 amore, non ci baster\u00e0 mai.\nLa parabola che propone il Signore nel Vangelo di oggi ha tanta forza: una vedova senza nessun appoggio sulla terra ottiene che si faccia giustizia con l'unica arma della sua parola e della sua tenacia.\nCi troviamo spesso nella condizione della vedova della parabola evangelica e il Signore ci invita a trasformare questa sensazione di abbandono in un impulso maggiore per pregare, in uno stimolo a \u201cpregare sempre, senza stancarsi mai\u201d, confidando nel fatto che abbiamo un Padre in Cielo che provveder\u00e0 al nostro malessere.\nGes\u00f9 ci chiede di pregare sempre anche quando la nostra preghiera non segue le strade che desideriamo, quando ci sembra di non essere ascoltati, esauditi. La Fede ci dice che ogni preghiera \u00e8 nelle mani di Dio e Lui sapr\u00e0 cosa farne.", "riflettere": "Ma cosa significa pregare sempre? Quanto preghiamo, quando? Siamo capaci di fare silenzio e mettere a tacere i nostri istinti, i nostri futili bisogni, per incontrarLo e ascoltarLo? Pregando, cosa chiediamo? Le nostre preghiere sono piene di richieste, di angoscia? Siamo in pace con lui e pronti a sostenere il suo sguardo e accogliere il suo silenzio denso di senso?", "preghfin": "Ges\u00f9, ti faccio posto nel mio cuore,\nriempi il mio silenzio con il tuo di silenzio:\nla meraviglia del creato basta a riempirlo e illuminarlo.\nTu sai ci\u00f2 che desidero, e sai qual \u00e8 il bene per me.\nIn silenzio ti sussurro: eccomi, modellami e cambiami.\nScrutami, rinnovami, trasformami, e fammi essere preghiera, canto e lode.\nScavami e riempi i solchi con l'amore, con il Tuo amore."}