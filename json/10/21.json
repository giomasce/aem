{"day": 21, "month": 10, "year": 2022, "weekday": 5, "date_str": "venerd\u00ec 21 ottobre 2022", "quotes": "Ef 4,1-6; Sal 23", "quote_vangelo": "secondo Luca (12,54-59)", "curatore": "Pasqua Cocomazzi", "prevangelo": "", "indications": "", "preghiniz": "Vi esorto dunque io, il prigioniero nel Signore,\na comportarvi in maniera degna della vocazione che avete ricevuto,\ncon ogni umilt\u00e0, mansuetudine e pazienza,\nsopportandovi a vicenda con amore,\ncercando di conservare l'unit\u00e0 dello spirito per mezzo del vincolo della pace.\nUn solo corpo, un solo spirito,\ncome una sola \u00e8 la speranza alla quale siete stati chiamati,\nquella della vostra vocazione;\nun solo Signore, una sola fede, un solo battesimo.\nUn solo Dio Padre di tutti,\nche \u00e8 al di sopra di tutti, agisce per mezzo di tutti\ned \u00e8 presente in tutti.\n<i>(Lettera agli Efesini 4, 1--6)</i>", "vangelo": "In quel tempo, Ges\u00f9 diceva alle folle: \u00abQuando vedete una nuvola salire da ponente, subito dite: \u201cArriva la pioggia\u201d, e cos\u00ec accade. E quando soffia lo scirocco, dite: \u201cFar\u00e0 caldo\u201d, e cos\u00ec accade. Ipocriti! Sapete valutare l'aspetto della terra e del cielo; come mai questo tempo non sapete valutarlo? E perch\u00e9 non giudicate voi stessi ci\u00f2 che \u00e8 giusto?\nQuando vai con il tuo avversario davanti al magistrato, lungo la strada cerca di trovare un accordo con lui, per evitare che ti trascini davanti al giudice e il giudice ti consegni all'esattore dei debiti e costui ti getti in prigione. Io ti dico: non uscirai di l\u00e0 finch\u00e9 non avrai pagato fino all'ultimo spicciolo\u00bb.", "medita": "Non sappiamo valutare questo tempo: conosciamo o ci illudiamo di conoscere i dettagli e le dinamiche della vita terrena, i bisogni elementari, conosciamo tutte le vie di fuga e tutto quello che ci illudiamo sia utile alla nostra vita terrena, ma non ci\u00f2 che \u00e8 necessario per la nostra vita eterna.\nDio parla all'uomo attraverso la voce della sua coscienza, attraverso la voce dei suoi discepoli, ma anche, e soprattutto, attraverso gli sviluppi e gli eventi della storia che sono pieni di bellezza e verit\u00e0.\nIn fondo al cuore ognuno ha il germoglio dell'amore di Dio che \u00e8 la chiave affinch\u00e9 ciascuno possa discernere tra il bene e il male, tra luce e buio.\nI segni del Signore sono davanti ai nostri occhi: dovremmo alzare i nostri occhi per comprendere il tempo della salvezza, ossia alzare lo sguardo da noi stessi, uscire dalle abitudini consolidate che ci sclerotizzano, allontanarci dall'egocentrismo che ci rende ciechi, ed essere attenti ai segni che il Signore ci manda. Il primo grande segno \u00e8 il Vangelo, potremmo dire il segno dei segni. Ascoltare questa parola e metterla in pratica \u00e8 la prima opera del credente.\nNon giudicare, ma discernere, comprendere quindi se i desideri che muovono la nostra vita, i nostri passi, le nostre scelte, i nostri incontri rispondano al cammino di ricerca dell'amore di Dio.\nNoi siamo desiderio di felicit\u00e0 e di vita e saper discernere \u00e8 costruire questo desiderio passo dopo passo. Nessuna legge, infatti, ci pu\u00f2 dire chi amare, ma il desiderio s\u00ec. Essere nella gioia, abbracciare l'amore, respirare la vita piena non \u00e8 questione di fortuna, ma di scelta, e saper discernere \u00e8 il modo che abbiamo per non sprecare questa occasione di cammino e scoperta.", "riflettere": "Sappiamo riconoscere il grande segno della Croce di Cristo, salvezza per l'umanit\u00e0? Sappiamo essere di discernimento, invitati ad un costante lavoro interiore per riconoscere le voci che aprono e che chiudono all'amore di Dio e degli altri? Discernere richiede un cuore coraggioso e generoso, capace di cogliere con chiarezza l'immensa, strabiliante presenza del Dio piccolino, povero e inerme che sa schierarsi per il bene con dolce fermezza. Non c'\u00e8 un tempo speciale con la storia speciale, ma il nostro tempo e la nostra storia: proprio qui Cristo \u00e8 presente per noi.", "preghfin": "Spirito Santo, Tu che con la tua luce inesorabile\ndistingui la verit\u00e0 dall'errore, aiutaci a discernere il vero.\nFacci riconoscere il linguaggio autentico di Dio nel fondo dell'anima nostra\ne aiutaci a distinguerlo da ogni altra voce.\nAiutaci a cogliere negli avvenimenti i segni di Dio,\ngli inviti che ci rivolge, gli insegnamenti che vuole donarci.\nRendici capaci di percepire e di seguire i tuoi suggerimenti,\nper non perdere nessuna delle tue sante ispirazioni.\nConcedici la lucidit\u00e0 di scoprire le esigenze della carit\u00e0\ne comprendere tutto ci\u00f2 che richiede un amore generoso.\nMa, soprattutto, eleva il nostro sguardo,\nperch\u00e9 possa discernere Dio stesso,\nl\u00e0 dove Egli si rende presente\ne dovunque la sua azione ci raggiunga e ci tocchi."}