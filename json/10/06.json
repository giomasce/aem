{"day": 6, "month": 10, "year": 2022, "weekday": 4, "date_str": "gioved\u00ec 6 ottobre 2022", "quotes": "Gal 3,1-5; Lc 1,68-75", "quote_vangelo": "secondo Luca (11,5-13)", "curatore": "Pasqua Cocomazzi", "prevangelo": "Il commento di oggi \u00e8 proposto dal Centro Diocesano per le Vocazioni di Pisa", "indications": "", "preghiniz": "Dio di bont\u00e0 e di misericordia,\nche ci chiedi di collaborare alla tua opera di salvezza\nmanda numerosi e santi operai per la tua vigna,\nperch\u00e9 alla tua Chiesa non manchino mai annunciatori coraggiosi del Vangelo,\nsacerdoti che ti offrano anche con la vita il sacrificio dell'Eucarestia\ne che quali segni splendenti di Cristo buon pastore,\nguidino il tuo popolo sulle strade della carit\u00e0.\nManda il tuo Spirito Santo a rinfrancare il cuore dei giovani,\nperch\u00e9 abbiano il coraggio di dirti s\u00ec quando li chiami al servizio dei fratelli,\nla perseveranza nel seguire Ges\u00f9 anche sulla via della croce\ne la gioia grande di essere nel mondo testimoni del tuo amore.\nO Maria, Madre dei sacerdoti, dona a tutti i membri della Chiesa pisana\nla tua stessa fedelt\u00e0 per testimoniare a tutti\nla gioia che nasce dall'incontro con Cristo che vive e regna nei secoli in eterno. Amen.\n<i>(Giovanni Paolo Benotto)</i>", "vangelo": "In quel tempo, Ges\u00f9 disse ai discepoli: \u00abSe uno di voi ha un amico e a mezzanotte va da lui a dirgli: \u201cAmico, prestami tre pani, perch\u00e9 \u00e8 giunto da me un amico da un viaggio e non ho nulla da offrirgli\u201d, e se quello dall'interno gli risponde: \u201cNon m'importunare, la porta \u00e8 gi\u00e0 chiusa, io e i miei bambini siamo a letto, non posso alzarmi per darti i pani\u201d, vi dico che, anche se non si alzer\u00e0 a darglieli perch\u00e9 \u00e8 suo amico, almeno per la sua invadenza si alzer\u00e0 a dargliene quanti gliene occorrono.\nEbbene, io vi dico: chiedete e vi sar\u00e0 dato, cercate e troverete, bussate e vi sar\u00e0 aperto. Perch\u00e9 chiunque chiede riceve e chi cerca trova e a chi bussa sar\u00e0 aperto.\nQuale padre tra voi, se il figlio gli chiede un pesce, gli dar\u00e0 una serpe al posto del pesce? O se gli chiede un uovo, gli dar\u00e0 uno scorpione? Se voi dunque, che siete cattivi, sapete dare cose buone ai vostri figli, quanto pi\u00f9 il Padre vostro del cielo dar\u00e0 lo Spirito Santo a quelli che glielo chiedono!\u00bb.", "medita": "Quante volte ci \u00e8 capitato di pensare: \u201cHo pregato, ho chiesto, ma non stato esaudito, Dio non mi ha ascoltato\u201d. Nel Vangelo di oggi, Ges\u00f9 ci invita alla perseveranza e all'insistenza. Il brano della Scrittura parla della prospettiva Padre-figlio e amico-amico. Spesso invece commettiamo l'errore di ritenere che l'intervento di Dio ci sia dovuto. A volte addirittura si arriva quasi alla dinamica del ricatto: \u201cDio, se esisti fa' che io\u2026\u201d. Ma Dio non \u00e8 la potente entit\u00e0 che devo compiacere per ottenere in cambio da lui qualche privilegio! Una logica di questo tipo \u201cusa\u201d Dio, senza che di Lui veramente importi qualcosa. Cos\u00ec \u00e8 l'uomo ad essere al centro del Regno e Dio \u00e8 a suo servizio. A volte questa dinamica si ripropone nei rapporti tra un bambino piccolo e la madre, alla quale chiede di essere accontentato in tutti i suoi desideri. La mamma decide di appagare il desiderio del bambino se ritiene che quella richiesta non sia dannosa per il figlio. Nello stesso modo le nostre preghiere forse non vengono esaudite perch\u00e9 non sono il nostro bene, non vengono ascoltate perch\u00e9 restano nel limitato orizzonte di ci\u00f2 che io considero essenziale alla mia felicit\u00e0, senza ascoltare il Padre che d\u00e0 cose buone a colui che gliele chiede. Ges\u00f9 conclude il brano dicendo che alle nostre richieste il Padre risponder\u00e0 donando lo Spirito Santo. Infatti lo Spirito \u00e8 colui che dobbiamo continuamente invocare, chiedere, pregare, colui che ci fa vedere la realt\u00e0 con gli occhi di Dio. Al figlio che chiede aiuto, Dio risponde inviando il suo Spirito che ci aiuta a vedere da dentro, sul serio, la nostra vita.", "riflettere": "Quante volte nelle nostre preghiere al Signore, ci limitiamo a \u201cchiedere\u201d. Proviamo ad \u201coffrire\u201d al Signore i nostri desideri, i nostri sogni e le nostre ambizioni, affinch\u00e9 Lui li prenda e declini con essi la nostra strada verso l'incontro con Lui.", "preghfin": "Padre mio, mi abbandono a te, fa' di me quello che vuoi.\nQualsiasi cosa Tu faccia di me io ti ringrazio.\nSono pronto a tutto, accetto tutto.\nPurch\u00e9 si compia la tua volont\u00e0 in me, in tutte le tue creature.\nNon desidero altro, mio Dio.\nRimetto la mia anima nelle tue mani, la do a Te, mio Dio,\ncon tutto l'amore che ho nel cuore, perch\u00e9 ti amo,\ne perch\u00e9 ho bisogno di amore, di far dono di me\ndi rimettermi nelle tue mani senza misura,\ncon infinita fiducia, perch\u00e9 Tu sei mio Padre.\n<i>(Charles de Foucauld)</i>"}