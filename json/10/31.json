{"day": 31, "month": 10, "year": 2022, "weekday": 1, "date_str": "luned\u00ec 31 ottobre 2022", "quotes": "Fil 2,1-4; Sal 130", "quote_vangelo": "secondo Luca (14,12-14)", "curatore": "Pasqua Cocomazzi", "prevangelo": "", "indications": "", "preghiniz": "Se dunque v'\u00e8 qualche consolazione in Cristo,\nse vi \u00e8 qualche conforto d'amore,\nse vi \u00e8 qualche comunione di Spirito,\nse vi \u00e8 qualche tenerezza di affetto e qualche compassione,\nrendete perfetta la mia gioia,\navendo un medesimo pensare, un medesimo amore,\nessendo di un animo solo e di un unico sentimento.\nNon fate nulla per spirito di parte o per vanagloria,\nma ciascuno, con umilt\u00e0, stimi gli altri superiori a se stesso,\ncercando ciascuno non il proprio interesse, ma anche quello degli altri.\n<i>(Lettera ai Filippesi 2, 1--4)</i>", "vangelo": "In quel tempo, Ges\u00f9 disse al capo dei farisei che l'aveva invitato: \u00abQuando offri un pranzo o una cena, non invitare i tuoi amici n\u00e9 i tuoi fratelli n\u00e9 i tuoi parenti n\u00e9 i ricchi vicini, perch\u00e9 a loro volta non ti invitino anch'essi e tu abbia il contraccambio.  Al contrario, quando offri un banchetto, invita poveri, storpi, zoppi, ciechi; e sarai beato perch\u00e9 non hanno da ricambiarti. Riceverai infatti la tua ricompensa alla risurrezione dei giusti\u00bb.", "medita": "Il banchetto \u00e8 un vero protagonista del vangelo di Ges\u00f9 in Luca e precede quel banchetto che ci vedr\u00e0 tutti seduti, in una mensa fraterna, nella casa del Padre. Ges\u00f9 ci invita ad accogliere chi \u00e8 nella parte pi\u00f9 bassa, negli angoli dimenticati del paese, l\u00e0 dove si trovano i poveri, i ciechi, storpi e zoppi. A chi sperimenter\u00e0 la grazia e la bellezza di poter condividere una tavola di pura gioia, gratuitamente, senza attendersi un contraccambio, sar\u00e0 riservata la beatitudine.\nI pranzi aperti ai poveri, ai mendicanti d'amore, ai peccatori sono quelli a cui partecipava Ges\u00f9. Il banchetto eucaristico \u00e8 imbandito dal Signore, il quale chiama tutti, anche quelli che si reputano indegni, perch\u00e9 non \u00e8 il peccato che si oppone alla salvezza ma il ritenersi \u201cdegni\u201d, muniti di una giustizia personale: questo impedisce la comunione con Dio e con i fratelli e le sorelle.\nLa stessa fede che ce lo fa riconoscere vivo e vero nell'ostia consacrata ci deve illuminare per farcelo vedere ancora vivo e vero nel povero, nell'affamato, negli ultimi e negli abbandonati. \u201cAvevo fame e tu mi hai dato da mangiare. Avevo sete e tu mi hai dato da bere\u2026\u201d. L'invito alla mensa non significa soltanto la condivisione del nostro cibo con loro, ma sta ad indicare il posto privilegiato che riserviamo loro nel nostro cuore e nella nostra vita. Solo facendo risorgere tanti prostrati dalle miserie del mondo potremmo garantirci la nostra personale risurrezione. \u201cRiceverai infatti la tua ricompensa alla risurrezione dei giusti\u201d.\nRiconoscere la nostra vulnerabilit\u00e0 e la nostra dipendenza come esseri creati ci permetter\u00e0 di avvicinarci con semplicit\u00e0 e umilt\u00e0 al padrone del banchetto e chiedergli di lasciarci entrare, perch\u00e9 da soli non troveremo n\u00e9 la giustificazione dei nostri errori, n\u00e9 la medicina che ci rimargini le ferite, n\u00e9 il cibo che ci sazi, e neppure la bevanda che riesca a spegnere la nostra sete.", "riflettere": "Senza gratuit\u00e0 perdiamo libert\u00e0. Senza libert\u00e0 perdiamo la capacit\u00e0 di amare. Senza capacit\u00e0 di amare perdiamo la possibilit\u00e0 di diventare noi stessi. Senza questa perdiamo il volto di Dio in noi, perdiamo la possibilit\u00e0 non di essere Dio ma di diventare come Dio.", "preghfin": "Dio onnipotente e misericordioso,\ntu solo puoi dare ai tuoi fedeli il dono di servirti\nin modo lodevole e degno; aiutami a servirti.\nPer amore, siamo stati invitati al banchetto del regno di Dio,\nper compassione amorevole Ges\u00f9 ha dato la sua vita in remissione dei nostri peccati\ned ancora per caritatevole amore si \u00e8 donato a noi nell'Eucarestia.\nFammi seguire la via della carit\u00e0, fammi sperimentare l'amore vero,\nquello che non conosce ostacoli,\nquello che vuole solo e principalmente il bene dell'amato,\nsoprattutto quando non \u00e8 abbastanza amato.\nFami amare gli altri come mi ami Tu,\nperch\u00e9 impari e non dimentichi che l'amore per gli altri\n\u00e8 il dono pi\u00f9 grande che possiamo fare a me stesso.\nAmen."}