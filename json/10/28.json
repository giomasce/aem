{"day": 28, "month": 10, "year": 2022, "weekday": 5, "date_str": "venerd\u00ec 28 ottobre 2022", "quotes": "Ef 2,19-22; Sal 18", "quote_vangelo": "secondo Luca (6,12-16)", "curatore": "Pasqua Cocomazzi", "prevangelo": "", "indications": "Santi Simone e Giuda", "preghiniz": "I cieli narrano la gloria di Dio,\nl'opera delle sue mani annuncia il firmamento.\nIl giorno al giorno ne affida il racconto\ne la notte alla notte ne trasmette notizia.\nSenza linguaggio, senza parole,\nsenza che si oda la loro voce,\nper tutta la terra si diffonde il loro annuncio\ne ai confini del mondo il loro messaggio.\n<i>(Salmo 18)</i>", "vangelo": "In quei giorni, Ges\u00f9 se ne and\u00f2 sul monte a pregare e pass\u00f2 tutta la notte pregando Dio. Quando fu giorno, chiam\u00f2 a s\u00e9 i suoi discepoli e ne scelse dodici, ai quali diede anche il nome di apostoli: Simone, al quale diede anche il nome di Pietro; Andrea, suo fratello; Giacomo, Giovanni, Filippo, Bartolomeo, Matteo, Tommaso; Giacomo, figlio di Alfeo; Simone, detto Zelota; Giuda, figlio di Giacomo; e Giuda Iscariota, che divenne il traditore.\nDisceso con loro, si ferm\u00f2 in un luogo pianeggiante. C'era gran folla di suoi discepoli e gran moltitudine di gente da tutta la Giudea, da Gerusalemme e dal litorale di Tiro e di Sid\u00f2ne, che erano venuti per ascoltarlo ed essere guariti dalle loro malattie; anche quelli che erano tormentati da spiriti impuri venivano guariti. Tutta la folla cercava di toccarlo, perch\u00e9 da lui usciva una forza che guariva tutti.", "medita": "Mentre le tenebre avvolgono il mondo, sul monte la forza della preghiera unisce cielo e terra. Di buon mattino la voce di Cristo comincia a chiamare dodici tra i suoi discepoli per farne degli apostoli; scandisce i loro nomi, dodici nomi, tanti quanti i figli di Giacobbe: dodici storie, un'anima sola e soprattutto uomini liberi di accettare o meno l'amore del Signore Ges\u00f9, di credere o meno alle sue Parole, di aderire o meno alla sua Missione. Non un arido elenco, ciascuno chiamato per nome con infinita tenerezza, ciascuno sognato da sempre con quel volto e con un preciso compito.\nGes\u00f9 scende a valle, nelle fragilit\u00e0, nella piccolezza, nella vulnerabilit\u00e0. In forza di quella buia notte di preghiera e di quel giorno pieno di Luce, ancora oggi quella voce chiama e affascina, converte e salva.\n\u00abTutta la folla cercava di toccarlo, perch\u00e9 da lui usciva una forza che sanava tutti\u00bb e la sfida cristiana \u00e8 il mondo, una valle di impotenza, di dolore, di bisogno e urgenza della forza sanate di Cristo.\nSe Ges\u00f9 ha chiamato i Dodici, che erano cos\u00ec imperfetti, pu\u00f2 chiamare e scegliere anche noi; l'importante \u00e8 seguirlo con fede e con totale abbandono alla sua Grazia: \u201cSignore, che ci hai accolti alla tua mensa nel glorioso ricordo dei santi Apostoli Simone e Giuda, per il tuo Spirito operante in questi misteri confermaci sempre nel tuo amore\u201d.\nSe ci siamo sentiti amati nella nostra fragilit\u00e0 e in essa abbiamo visto la possibilit\u00e0 di essere parte del progetto di Dio, allora significa che siamo chiamati ad amare i nostri fratelli allo stesso modo, come Lui ci ha amati, nella loro miseria. Perch\u00e9 Dio ci ha insegnato a raggiungerli nel loro nulla, nella loro notte spirituale.", "riflettere": "Ges\u00f9 prega, Ges\u00f9 chiama, Ges\u00f9 sceglie, Ges\u00f9 invia i discepoli, Ges\u00f9 guarisce la folla. Dentro a questo tempio, questo Ges\u00f9 che \u00e8 la pietra d'angolo fa tutto questo lavoro: \u00e8 Lui che porta avanti la Chiesa. Come diceva Paolo, questa Chiesa \u00e8 edificata sul fondamento degli Apostoli che Lui ha scelto: ne scelse dodici. Tutti peccatori, tutti. Tutti fuggiti nel momento difficile della Passione lasciandolo solo. Tutti sono peccatori. Ma Lui, scelse. (Papa Francesco)", "preghfin": "Dio della nostra gioia, fa' che non cessi quella voce\ndi cui serbiamo in cuore l'eco con nostalgia profonda e continua.\nDio della nostra gioia, concedici di percepire sempre nel nostro cuore\nquel richiamo carico di tenerezza, chiamaci all'amore,\nparlaci con il tuo cuore, chiamaci per nome, uno per uno affinch\u00e9,\navvolti e sostenuti dalla forza dello Spirito Santo, possiamo riconoscere la nostra missione.\nConfortaci, proteggici nelle ansie, custodiscici nelle solitudini, confermaci nella fedelt\u00e0."}