{"day": 13, "month": 10, "year": 2022, "weekday": 4, "date_str": "gioved\u00ec 13 ottobre 2022", "quotes": "Ef 1,1-10; Sal 97", "quote_vangelo": "secondo Luca (11,47-54)", "curatore": "Pasqua Cocomazzi", "prevangelo": "", "indications": "", "preghiniz": "Il Signore ha manifestato la sua salvezza,\nagli occhi dei popoli ha rivelato la sua giustizia.\nEgli si \u00e8 ricordato del suo amore,\ndella sua fedelt\u00e0 alla casa di Israele.\n<i>(Salmo 97)</i>", "vangelo": "In quel tempo, il Signore disse: \u00abGuai a voi, che costruite i sepolcri dei profeti, e i vostri padri li hanno uccisi. Cos\u00ec voi testimoniate e approvate le opere dei vostri padri: essi li uccisero e voi costruite.\nPer questo la sapienza di Dio ha detto: \u201cMander\u00f2 loro profeti e apostoli ed essi li uccideranno e perseguiteranno\u201d, perch\u00e9 a questa generazione sia chiesto conto del sangue di tutti i profeti, versato fin dall'inizio del mondo: dal sangue di Abele fino al sangue di Zaccar\u00eca, che fu ucciso tra l'altare e il santuario. S\u00ec, io vi dico, ne sar\u00e0 chiesto conto a questa generazione.\nGuai a voi, dottori della Legge, che avete portato via la chiave della conoscenza; voi non siete entrati, e a quelli che volevano entrare voi l'avete impedito\u00bb.\nQuando fu uscito di l\u00e0, gli scribi e i farisei cominciarono a trattarlo in modo ostile e a farlo parlare su molti argomenti, tendendogli insidie, per sorprenderlo in qualche parola uscita dalla sua stessa bocca.", "medita": "Ges\u00f9 attacca radicalmente e risolutamente la sensazione e la presunzione di potersi accontentare di una buona facciata da esibire, senza fare i conti con le tenebre e il male latente che portiamo dentro il cuore. Si tratta di un pensiero che tutti conosciamo e coltiviamo, quello che ci spinge a investire tante energie per ordinare, pulire e mostrare solo una facciata.\nIl Signore Ges\u00f9 oggi affonda il colpo arrivando a sfidare l'orgoglio di essere, e non solo apparire, belle persone: l'ipocrisia degli scribi e farisei impedisce agli altri l'accesso a Dio e offre un alibi per aggirare i precetti pi\u00f9 importanti della Legge di Mos\u00e8.\nPeggio del peccato, peggio dell'indifferenza \u00e8 l'ipocrisia che diventa ostacolo all'incontro col vero Dio, alla libert\u00e0 di poter esortare tutti a condurre una vita all'altezza dell'amore di Dio, l'unico amore capace di trasformare la nostra vita e quella degli altri.\nGes\u00f9 condanna l'atteggiamento ipocrita dei dottori della legge che si proclamano detentori della conoscenza di Dio confondendola con le proprie opinioni e i propri interessi: guai a voi che costruite i sepolcri dei profeti e guai a voi, dottori della legge che avete portato via la chiave della conoscenza. Voi non siete entrati e l'avete impedito a quelli che volevano entrarvi.\nL'onore da essi reso ai grandi del passato non li induce a un cambiamento di comportamento, ma rimangono sempre sordi e ostili alle voci di Dio.\nI loro padri hanno ucciso i profeti per non convertirsi e ora, invece di essere testimoni della sapienza di Dio, replicano quell'atteggiamento di ingiustizia esattamente come i loro padri, soffocando la Parola ascoltata.\nLa chiave \u00e8 la conoscenza di quel Dio che \u00e8 misericordia in Ges\u00f9, che ora si manifesta loro.", "riflettere": "Ma chi sono oggi i farisei? Quelli che hanno perso di vista il messaggio di amore, quelli che hanno buttato via la chiave dell'amore dimenticando che l'origine di tutto \u00e8 l'amore, l'orizzonte di tutto \u00e8 l'amore. Quante volte abbiamo chiuso la porta a noi stessi e agli altri? Se la porta \u00e8 chiusa la tristezza non esce e la gioia non entra.", "preghfin": "Dio rendimi strumento, come Ges\u00f9 e come i Santi,\ndi testimonianza non della mia, ma della Tua luce.\nTogli da me quello che \u00e8 mio\ne fa posto solo alle tue parole.\nUsami e accompagnami con la tua grazia, Signore,\nperch\u00e9, sorretta dal tuo paterno aiuto,\nnon mi stanchi mai di operare il bene."}