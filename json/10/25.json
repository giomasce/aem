{"day": 25, "month": 10, "year": 2022, "weekday": 2, "date_str": "marted\u00ec 25 ottobre 2022", "quotes": "Ef 5,21-33; Sal 127", "quote_vangelo": "secondo Luca (13,18-21)", "curatore": "Pasqua Cocomazzi", "prevangelo": "", "indications": "", "preghiniz": "Come infatti la pioggia e la neve scendono dal cielo\ne non vi ritornano senza avere irrigato la terra,\nsenza averla fecondata e fatta germogliare,\nperch\u00e9 dia il seme al seminatore e pane da mangiare,\ncos\u00ec sar\u00e0 della parola uscita dalla mia bocca:\nnon ritorner\u00e0 a me senza effetto,\nsenza aver operato ci\u00f2 che desidero\ne senza aver compiuto ci\u00f2 per cui l'ho mandata.\n<i>(Isaia 55, 10--11)</i>", "vangelo": "In quel tempo, diceva Ges\u00f9: \u00abA che cosa \u00e8 simile il regno di Dio, e a che cosa lo posso paragonare? \u00c8 simile a un granello di senape, che un uomo prese e gett\u00f2 nel suo giardino; crebbe, divenne un albero e gli uccelli del cielo vennero a fare il nido fra i suoi rami\u00bb.\nE disse ancora: \u00abA che cosa posso paragonare il regno di Dio? \u00c8 simile al lievito, che una donna prese e mescol\u00f2 in tre misure di farina, finch\u00e9 non fu tutta lievitata\u00bb.", "medita": "Quella donna sterile, curva e piegata da Satana rappresenta il primo atomo di una rinascita universale: il regno di Dio sulla terra. Quella donna rappresenta il granello di senape e il lievito: due elementi piccolissimi che hanno la sorprendente capacit\u00e0 di crescere e diventare grandissimi proprio come Dio, la cui grandezza \u00e8 nell'amore, quello vero, quello che vince la morte.\nLa legge \u00e8 come il chicco di senape, deve trovare terreno in un uomo per poter diventare albero alto e maestoso. Il lievito, nascosto in tre misure di farina, impercettibile, fermenter\u00e0 la farina e la far\u00e0 crescere.\nI discepoli sono la terra e la farina. La parola di Ges\u00f9 \u00e8 il seme dell'albero del regno ed \u00e8 il lievito del pane della salvezza. Un lievito di amore e carit\u00e0, di verit\u00e0 e di lealt\u00e0 che mantiene ci\u00f2 che promette, aprendo l'annuncio della parola di Dio che viene a salvare tutti.\nSono le piccole cose il vero segreto del regno di Dio. Prendere sul serio i dettagli pi\u00f9 insignificanti della vita e viverli con amore e passione, umilt\u00e0, dedizione e cura. Questo trasforma una cosa normale, e a volte noiosa come la nostra quotidianit\u00e0, in qualcosa di affidabile. La vita spirituale \u00e8 come l'amore, non si nutre di gesti eroici ma di piccole delicatezze, di fedelt\u00e0 e gesti che rendono un rapporto intimo e affidabile.\nCi sono cose che nella vita non si vedono, eppure la fermentano tutta. \u00c8 ci\u00f2 che fa la Grazia di Dio quando entra in noi attraverso la Parola e in maniera sovrabbondante attraverso i Sacramenti. Ci accorgiamo solo dagli effetti di quanto essi siano veri ed efficaci. Un piccolo pezzo di ostia, pu\u00f2 fermentare di senso tutta una vita.\nLa donna \u00e8 gi\u00e0 regno di Dio, lievito e operaia che impasta tre misure di farina. Pazienza e fiducia: il Signore attende da noi solo questo!", "riflettere": "Quando ti sei sentito fiorire, come un piccolo seme nelle mani di Dio? In che occasione il Signore ha fatto crescere la tua vita, come lievito? Quale tua piccolezza affidi al Signore, oggi? \u201cIl seme gettato nella terra non fiorisce subito, occorre tempo e calore per farlo germogliare; anche l'anima nostra necessita del tempo e del calore per far germogliare quanto \u00e8 stato seminato dallo Spirito\u201d.", "preghfin": "Signore,\ndonaci il coraggio di seminare la Parola del Vangelo,\nsostenuti dalla Grazia del tuo Spirito Santo, ogni istante, ogni giorno.\nA poco a poco, come un frammento di lievito si mescola alla farina e la fermenta,\nfacci lievito di verit\u00e0, giustizia e carit\u00e0 nella pasta del mondo.\nA partire dalle piccole cose, donaci la grazia di diffondere la Tua Parola,\nlievito di vita, speranza e amore, lievito di Cristo nel mondo.\nAmen."}