{"day": 12, "month": 10, "year": 2022, "weekday": 3, "date_str": "mercoled\u00ec 12 ottobre 2022", "quotes": "Gal 5,18-25; Sal 1", "quote_vangelo": "secondo Luca (11,42-46)", "curatore": "Pasqua Cocomazzi", "prevangelo": "", "indications": "", "preghiniz": "Beato l'uomo che non entra nel consiglio dei malvagi,\nnon resta nella via dei peccatori,\ne non siede in compagnia degli arroganti,\nma nella legge del Signora trova la sua gioia,\nla sua legge medita giorno e notte.\n\u00c8 come albero piantato lungo corsi d'acqua,\nche d\u00e0 frutto a suo tempo:\nle sue foglie non appassiscono\ne tutto quello che fa riesce bene.\nNon cos\u00ec, non cos\u00ec i malvagi,\nma come pula che il vento disperde;\npoich\u00e9 il Signore veglia sul cammino dei giusti,\nmentre la via dei malvagi va in rovina.\nChi ti segue, Signore, avr\u00e0 la luce della vita.\n<i>(Salmo 1)</i>", "vangelo": "In quel tempo, il Signore disse: \u00abGuai a voi, farisei, che pagate la decima sulla menta, sulla ruta e su tutte le erbe, e lasciate da parte la giustizia e l'amore di Dio. Queste invece erano le cose da fare, senza trascurare quelle. Guai a voi, farisei, che amate i primi posti nelle sinagoghe e i saluti sulle piazze. Guai a voi, perch\u00e9 siete come quei sepolcri che non si vedono e la gente vi passa sopra senza saperlo\u00bb.\nIntervenne uno dei dottori della Legge e gli disse: \u00abMaestro, dicendo questo, tu offendi anche noi\u00bb. Egli rispose: \u00abGuai anche a voi, dottori della Legge, che caricate gli uomini di pesi insopportabili, e quei pesi voi non li toccate nemmeno con un dito!\u00bb.", "medita": "\u201cGuai a voi\u201d, ancora una durissima requisitoria di Ges\u00f9. Sotto accusa \u00e8 l'ipocrisia dei farisei e dei dottori della legge paragonati a \u201csepolcri imbiancati\u201d. Ci fa riflettere questa espressione, perch\u00e9 si tratta di un'immagine che parla da sola: sepolcri, quindi luoghi di morte, in cui c'\u00e8 una totale negazione di vita, nel cuore, nel luogo in cui traggono origine e si portano a compimento le relazioni. Luoghi loschi, invisibili alla gente che vi passa sopra senza saperlo. E come dargli torto, sembra un rimprovero rivolto a noi quando diventiamo esperti dei dettagli delle questioni, e ci perdiamo quasi sempre le visioni d'insieme. Cos\u00ec siamo disposti a fare le guerre per difendere i principi e ci dimentichiamo l'amore che dovrebbe essere alla base di tutto, prima ancora dei principi. E ancora Ges\u00f9 che ci ricorda che noi non siamo i posti che occupiamo ma quello che siamo nella parte pi\u00f9 vera di noi, il nostro cuore. Siamo esperti di vite altrui e le nostre vite invece sono dei veri disastri. Il miglior aiuto che possiamo dare agli altri \u00e8 la testimonianza della nostra vita. In Dio, giustizia e amore non si possono distinguere, e non sono in antagonismo, come spesso accade tra gli uomini. Amore e giustizia sembrano antitetici, quasi l'uno contro l'altro, ma Ges\u00f9 li accosta e li unifica, perch\u00e9 tra amore e giustizia c'\u00e8 il suo sguardo, la sua carne, il suo vegliare sempre su di noi e su ogni nostro agire. Nella sua Parola, sulla quale si gettano le reti di ogni scelta, ci\u00f2 che pare, per mille motivi, inconciliabile, trova compimento e pienezza.", "riflettere": "Quanti pesi sul cuore che inutilmente gravano e distolgono dal vero e dal giusto, dall'amore e dall'essere operatori di pace. Non dobbiamo mai dimenticare, come ci ricorda San Paolo, che alla fine della nostra vita, nell'ultimo e supremo giorno, dove cadranno nel nulla le nostre false sicurezze, saremo giudicati non sulle piccole prescrizioni rituali ma sulla \u201cgiustizia verso il prossimo e sull'amore per Dio\u201d.", "preghfin": "Signore parla al fariseo che \u00e8 in me\naffinch\u00e9 comprenda e non dimentichi che la cieca osservanza della legge\ntaglia fuori l'unico amore possibile e concreto\nche \u00e8 l'amore per il prossimo.\nInsegnami ad amare, custodire,\ncercare nelle pieghe pi\u00f9 recondite ci\u00f2 che appartiene a Te\ncon tutta l'anima, con tutto il cuore,\ncon tutte le forze, con tutti gli eccessi."}