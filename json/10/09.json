{"day": 9, "month": 10, "year": 2022, "weekday": 7, "date_str": "domenica 9 ottobre 2022", "quotes": "2Re 5,14-17; Sal 97; 2Tm 2,8-13", "quote_vangelo": "secondo Luca (17,11-19)", "curatore": "Pasqua Cocomazzi", "prevangelo": "", "indications": "Salterio: quarta settimana", "preghiniz": "Io ti amo e mi fido di te, mio Dio ho fiducia,\nperch\u00e9 so che sei la mia armatura, scudo della mia vita.\nGrazie Signore per il perdono che mi dai ogni giorno\ne per come sani le mie ferite con il tuo immenso amore.", "vangelo": "Lungo il cammino verso Gerusalemme, Ges\u00f9 attraversava la Samar\u00eca e la Galilea. Entrando in un villaggio, gli vennero incontro dieci lebbrosi, che si fermarono a distanza e dissero ad alta voce: \u00abGes\u00f9, maestro, abbi piet\u00e0 di noi!\u00bb. Appena li vide, Ges\u00f9 disse loro: \u00abAndate a presentarvi ai sacerdoti\u00bb. E mentre essi andavano, furono purificati.\nUno di loro, vedendosi guarito, torn\u00f2 indietro lodando Dio a gran voce, e si prostr\u00f2 davanti a Ges\u00f9, ai suoi piedi, per ringraziarlo. Era un Samaritano.\nMa Ges\u00f9 osserv\u00f2: \u00abNon ne sono stati purificati dieci? E gli altri nove dove sono? Non si \u00e8 trovato nessuno che tornasse indietro a rendere gloria a Dio, all'infuori di questo straniero?\u00bb. E gli disse: \u00ab\u00c0lzati e va'; la tua fede ti ha salvato!\u00bb.", "medita": "I dieci che implorano la guarigione sono l'immagine dell'impotenza dell'uomo di fronte alla debolezza fisica e psicologica; sono affetti dalla lebbra, una malattia sociale e fisica che li rende degli emarginati; lo chiamano Maestro supplicando la guarigione e ignorando che, se la sofferenza li ha uniti, la guarigione li separer\u00e0.\nGes\u00f9 passa oltre la supplica, neppure li tocca, non compie nessun gesto, non pronuncia nessuna parola di guarigione e li rimanda ai sacerdoti, li invita a intraprendere e percorrere il camminano sui passi della Fede. I lebbrosi, prima di arrivare dai sacerdoti, sono purificati. Nove dei guariti non tornano e scivolano nel vortice della loro apparente felicit\u00e0, dentro gli abbracci ritrovati, ritornati persone piene, libere e sane che arrestano il loro cammino di fede alla guarigione. Uno solo invece torna a ringraziare mostrando di capire chi fosse Ges\u00f9 e quale potenza egli avesse: in ci\u00f2 era la sua Fede, e infatti l'unico lebbroso tornato a ringraziare otterr\u00e0 da Ges\u00f9 la guarigione pi\u00f9 importante, la salvezza.\nLa fede nasce dal bisogno, dal grido lacerante della carne che soffre, dalla nostra fame di vita, di senso, di amore, di salute, quando non ce la facciamo e tendiamo le mani. Il grido del bisogno \u00e8 ricco di fiducia: qualcuno ascolter\u00e0, qualcuno verr\u00e0, gi\u00e0 viene in aiuto. I dieci si fidano di Ges\u00f9 e sono guariti. Ma a questa fede manca qualcosa, una dimensione fondamentale: la gioia di un abbraccio, una relazione, una reciprocit\u00e0, una risposta, un ritorno, un grazie.\nIl ringraziamento \u00e8 compiuto solo da uno, dall'unico che avverte di essere debitore di tutto. Ritorna da Ges\u00f9, si stringe a lui, come un bambino alla madre, come l'amato all'amata, quando ciascuno mette la propria vita, e i sogni e il futuro, nelle mani dell'altro. Tutti hanno ricevuto il dono, uno solo ha risposto. La fede \u00e8 la libera risposta dell'uomo al corteggiamento di Dio.", "riflettere": "Che triste immagine di Dio si fabbricano coloro che a lui ricorrono solo quando c'\u00e8 bisogno, che lasciano Dio ben lontano dalle loro scelte, dalla loro famiglia, salvo poi arrabbiarsi e tiralo in ballo quando qualcosa va storto nei loro progetti. Che rapporto abbiamo con questo Dio cui spesse volte ci avviciniamo nei momenti di bisogno? Non \u00e8 forse un Dio dei rimedi impossibili quello che invochiamo?", "preghfin": "Ges\u00f9, mostraci il cammino di fede e tienici sula strada della Fede\nanche quando la vita pesa sulle ossa e sul cuore e avremmo solo voglia di fermarci.\nGes\u00f9, facci tornare anche quando pensiamo di essere gi\u00e0 salvi o ormai troppo lontani.\nGes\u00f9, facci insistere e vivere il cammino\naffinch\u00e9 non ci sia di consolazione avere solo una sbiadita immagine di te.\nFacci tornare, sempre, a renderti grazie."}